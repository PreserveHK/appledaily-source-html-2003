<html><header><meta charset="utf-8"><title>精明消費：<br>玩具開倉$299買2呎大白色基地模型</title></header><body><h1>精明消費：<br>玩具開倉$299買2呎大白色基地模型</h1><p>閱報得知上個月28日原來係全球「不消費日」（BuyNothingDay），旨在節省全球資源及推動環保，自問係某程度上購物狂，看罷發人深省，故立志要一段日子達至「不消費」之無求境界，誰知過多幾日就要採訪呢個玩具開倉，隨即失控回復舊貌，2呎大木馬號居然冧到$300有找，不消費？都係下次先喇！&#13;<br>&#13;<br>記者：張銘恩　攝影：蔡鴻雯&#13;<br>模特兒：華、Wing（RichStrategy）</p><p><spanclass><fontstyle>必掃木馬號  &#13;<br> 開倉價$299　原價$799&#13;<br> 1比400木馬號白色基地模型，體積29cm×63cm×24cm，齋睇盒都知大陣仗，砌出嚟2呎咁大，肯定好有台型，早排有大公司開倉，平極都賣4字頭，今次可以算係史無前例咁低價，限量10盒，要搶就快手，祝君好運。</fontstyle></spanclass></p><p><spanclass><fontstyle>精選超合金  &#13;<br> <spanclass><fontstyle>絕版天魔界  &#13;<br> 開倉價$30　原價$180&#13;<br> 翻到倉底某一旮旯，赫然發現一堆樣衰超合金，原來係80年代出品嘅絕版天魔界大魔頭，老細即刻搬埋出嚟賣，擺明益知音人。</fontstyle></spanclass></fontstyle></spanclass></p><p><spanclass><fontstyle>鐵人28重合金  &#13;<br> 開倉價$249　原價$499&#13;<br> 灰版鐵人28重合金，8吋高，金屬比例特別多，非常墜手，市面已買少見少，鍾意嘅唔該即掃。</fontstyle></spanclass></p><p><spanclass><fontstyle>復刻發聲大膠  &#13;<br> 開倉價$149　原價$540&#13;<br> 同場有三一萬能俠、鐵甲萬能俠同樣衰怪獸等大膠，復刻造型夠原汁原味，最正係日本製造，重會發聲㖭。</fontstyle></spanclass></p><p><spanclass><fontstyle>抵買Figure有買趁手  &#13;<br> <spanclass><fontstyle>VirtualOn系列  &#13;<br> 開倉價$60　原價$120至$160&#13;<br> 全球限量嘅VirtualOn電腦戰機Figure系列，配件勁多，淨係對手都有12隻畀你換，玩味超高，而且甚少做減價，Fans係時候大手入貨。</fontstyle></spanclass></fontstyle></spanclass></p><p><spanclass><fontstyle>三一萬能俠吸索Figure  &#13;<br> 開倉價$35　原價$120&#13;<br> 砌成有6吋高嘅三一萬能俠可動Figure，都幾墜手好玩，彩版同灰版齊備。</fontstyle></spanclass></p><p><spanclass><fontstyle>筋肉人擂台陣  &#13;<br> 每盒開倉價$5　原價$20&#13;<br> 80年代卡通人物筋肉人，重記唔記得佢嗰碗熱辣牛肉麵？神秘盒裝Figure連隱藏版差唔多有成20個人物，每盒附一截地台，買多幾盒可併成大大個擂台，抽到邊隻全睇彩數，夠晒刺激好玩。</fontstyle></spanclass></p><p><spanclass><fontstyle>變形金鋼掃巴佬  &#13;<br> 每對開倉價$699　原價$850&#13;<br> 嘩！連炒到㷫合合嘅最新版變形金鋼掃把佬都有！雖然唔係減好多，但對比現時街舖企硬價嚟講，平$150已經好着數，記住呢對係日本版7號同8號，用料超實淨，唔似美版咁，變多幾次身就甩皮甩骨。</fontstyle></spanclass></p><p><spanclass><fontstyle>扭蛋多買多平  &#13;<br> <spanclass><fontstyle>鹹蛋超人情景  &#13;<br> 開倉價1套$60、4套$200、10套$400&#13;<br> 手工精美，姿勢一流，鹹蛋超人動作流暢，一記手刀，劈到怪獸攤攤腰，好有殺氣。</fontstyle></spanclass></fontstyle></spanclass></p><p><spanclass><fontstyle>三一萬能俠  &#13;<br> 開倉價1套$60、4套$200、10套$400&#13;<br> 漸趨絕版，用料紮實勁墜手，顏色鮮豔奪目無甩色，可動關節位算多，放床頭一流。&#13;<br> </fontstyle></spanclass></p><p><spanclass><fontstyle>女仔精品玩具  &#13;<br> <spanclass><fontstyle>迪士尼豆袋仔  &#13;<br> 每套開倉價$5原價$48&#13;<br> 日本版迪士尼方形豆袋，1套5個，5隻顏色配5隻公仔，平均1蚊1粒，絕對係清貨價。</fontstyle></spanclass></fontstyle></spanclass></p><p><spanclass><fontstyle>美少女果子  &#13;<br> 每套開倉價$10　	原價$80&#13;<br> 1套10隻，94年版美少女果子，老實講手工確係麻麻，但我明白死硬派玩具迷嗰份執着，又係必掃貨色。</fontstyle></spanclass></p><p><spanclass><fontstyle>好味壽司公仔  &#13;<br> 每套開倉價$69　	原價$149&#13;<br> 1套12隻壽司公仔，魚生、紫菜、大蝦各類材料講得出都有，勁Cutie。</fontstyle></spanclass></p><p><spanclass><fontstyle>星矢果子套裝  &#13;<br> 開倉價$69　原價$169&#13;<br> 1套5隻星矢吸索果子Figure，攝影姐姐之前高價買入1套，呻完笨死死哋氣買多套，玩具迷就係咁，一向都鍾意儲1套玩1套。</fontstyle></spanclass></p><p><b> What'sUpToysOutlet資料</b> &#13;<br> 地點：旺角彌敦道582至592號信和中心8樓806A室&#13;<br> 日期：即日起至12月13日	時間：12:00nn至8:00pm&#13;<br> 電話：60122055&#13;<br> 備註：只收現金</p></body></html>