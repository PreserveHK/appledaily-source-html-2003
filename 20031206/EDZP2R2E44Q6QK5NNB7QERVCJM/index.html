<html><header><meta charset="utf-8"><title>郭炳江料就業率轉佳</title></header><body><h1>郭炳江料就業率轉佳</h1><p>【本報訊】新鴻基地產（016）副主席郭炳江預期，隨着經濟步向復甦，相信失業率明年將有改善。&#13;<br> 郭炳江昨日出席國際金融中心商場聖誕派對後說：「我睇出年嘅就業應該會好啲，尤其是酒店業復甦得好快，服務性嘅行業啦，唔止我哋公司，包括其他公司都開始請人，呢度（國金二期）我哋有好多間好好嘅restaurant（食肆），喺明年3、4月會開，呢啲restaurant當然要請好多人啦，咁我哋酒店又要開，又要請，又有好多新嘅行業開始嚟緊，相信會多請人，失業率可降低。」&#13;<br> 郭炳江又表示，今年7月1日及「沙士」之後，經濟復甦得咁快，實屬可喜可賀，至於集團的業務，希望在經濟上、政治上，更趨向穩定及復甦，更希望失業率改善，人人有工開。</p></body></html>