<html><header><meta charset="utf-8"><title>飲食人誌：<br>為囡囡炮製無辣XO醬蝦子麵</title></header><body><h1>飲食人誌：<br>為囡囡炮製無辣XO醬蝦子麵</h1><p>老爹茶居自開業便把餐廳當作自家廚房，唔係靚料都唔拿來奉客，所以識貨之人都知道老爹的用料成本特高，因而吸引到不少區外食客聞風而至，拍攝當日就見到老爹熟客八袋弟子。&#13;<br>&#13;<br>記者：陳葱　攝影：伍慶泉</p><p><br> &#13;<br> 老爹茶居其實很有私房菜的格調，老闆兼大廚Peter在加拿大念書時，因無啖好食，於是便在家中自己下廚，點知愈煮愈有癮，竟然給他無師自通，年前更決定與任職快餐管理時的同事Felix拍檔開餐廳，一於把私房靚菜奉獻知音。&#13;<br> &#13;<br> <spanclass><fontstyle>囡囡忠實Fans  &#13;<br> 店名原來是出自囡囡之口，Peter的囡囡是他的最忠實Fan屎，義無反顧地把餐廳喚作老爹茶居，就算老爹要辛勤工作，乖女也一樣可以到茶居吃到老爸的煮藝。</fontstyle></spanclass></p><p><spanclass><fontstyle>小朋友啱食&#13;<br> XO醬鮮蝦炒蝦子麵$98：  &#13;<br> 蝦子麵是老牌麵家英記的出品，Peter特別欣賞它的麵質幼細，但質感卻十二分的煙韌，而且蝦子夠多，最適宜作炒麵用，配合XO醬來炒，好味道。這道炒蝦子麵完全發揮了老爹的精神，XO醬是自家特製，一啲都唔辣，點解？因為囡囡怕辣囉！&#13;<br> </fontstyle></spanclass></p><p><spanclass><fontstyle>幼嫩有肉味&#13;<br> 塔斯曼尼亞羊柳$220：  &#13;<br> 澳洲塔斯曼尼亞風光優美，農產和畜牧業亦特別優秀，那裏出產的羊肉十分有水準，Peter特別挑選了eyeofshortloin即羊背上的一條肌肉，貪其肉質幼嫩有肉味，四至五成熟最為適宜，配合Peter炮製的紅酒及馬沙拉醬汁，羊癡千祈咪錯過，如配合$250套餐，只需額外加$100。</fontstyle></spanclass></p><p><spanclass><fontstyle>太太甜品&#13;<br> 甜言蜜語：  &#13;<br> 起初很奇怪，那麼小的店舖也特別聘用甜品師傅，原來那是Peter的拍檔Felix太太的出品，真是夠晒私房Feel，這道甜品的做法跟Tiramisu很相似，用料也相近，但餅底則改用了朱古力曲奇和加入了提子乾，與別不同。</fontstyle></spanclass></p><p><spanclass><fontstyle>一次嘗兩款湯&#13;<br> 野菌忌廉湯及燒南瓜海鮮湯：  &#13;<br> 一碟雙湯，絕對滿足了心多的人。其實我覺得這是Peter存心想騷quali，又順便一次滿足晒啲客仔，Peter相當強調老爹與別不同的是他們的食物成本較別人高，絕不將貨就價，寧願用靚貨來找知音食客，所以忌廉湯也重本用鮮忌廉而棄用麵粉，貪其味道濃郁香滑。</fontstyle></spanclass></p><p><spanclass><fontstyle>招牌頭盤&#13;<br> 香煎法國鵝肝紅酒汁及塔斯曼尼亞三文魚沙律配秘製刁草甜酒芥末汁：  &#13;<br> 這兩道頭盤，絕對是老爹的招牌菜，三文魚用白酒、拔蘭地及刁草等醃過夜，鮮嫩入味；而法國鵝肝亦是用名牌Rougie的出品，質素有晒保證，鵝肝給煎至皮脆肉嫩，六成熟就剛剛好。</fontstyle></spanclass></p><p><spanclass><fontstyle>最新推出　老爹八袋心靈菜  &#13;<br> 知名為食的食家八袋弟子是這店的熟客，最近他更建議老闆把自己在老爹的至愛合成一道抵食套餐，實行與眾共享。難怪老闆將八袋這名字也放進餐單中。&#13;<br> &#13;<br> ~頭盤~&#13;<br> 香煎法國鵝肝紅酒汁及塔斯曼尼亞三文魚沙律配秘製刁草甜酒芥末汁&#13;<br> &#13;<br> ~湯~&#13;<br> 野菌忌廉湯及燒南瓜海鮮湯&#13;<br> &#13;<br> ~主菜一~&#13;<br> 香煎三文魚配番茄茴香汁&#13;<br> 或&#13;<br> 燒西冷配野菌松露汁&#13;<br> &#13;<br> ~主菜二~&#13;<br> 海鮮燴三色長通粉&#13;<br> &#13;<br> ~甜品~&#13;<br> 甜言蜜語&#13;<br> &#13;<br> ~餐飲~&#13;<br> 即磨咖啡或茶&#13;<br> &#13;<br> 收費：每位$250（須一日前預訂）</fontstyle></spanclass></p><p><B> 食客兩句</B> </p><p><br> &#13;<br> <b> 老爹茶居</b> &#13;<br> 電話：29795088?97351133&#13;<br> 地址：炮台山宏安道18號威德大廈地下14號舖&#13;<br> 營業時間：12:00nn-10:30pm</p></body></html>