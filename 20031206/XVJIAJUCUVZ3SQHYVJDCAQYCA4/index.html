<html><header><meta charset="utf-8"><title>　　西報高層大執位 - 李八方</title></header><body><h1>　　西報高層大執位 - 李八方</h1><p>年近歲晚，西報大執位。&#13;<br> 《南華早報》噚日通知有關人等，原來集團副主席兼出版人ThaddeusBeczak年底會離任，但係會繼續做非執行董事。人人都知佢係主席郭孔演早前派入《南早》睇住個檔，𠵱家集團總編輯DavidArmstrong大手臂搞得掂，係時候放手。至於執行老總（港聞）劉志權CKLau就話自己唔想管人，要求去做番寫手。&#13;<br> Armstrong咁老定，因為佢老哥已經成功從Standard挖角，請咗FannyFung馮惠儀過檔做副老總，咁Fanny真係瓣瓣掂，又做過商台英文台、亞視同有線電視，出名反應快，由佢睇港聞，拍住ChrisYeung楊建興，全無問題。&#13;<br> 八方聽聞Standard高層會陸續有調動，老總都分分鐘有新任務，重有外面人會加入，個市旺番，睇嚟係真嘅。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>