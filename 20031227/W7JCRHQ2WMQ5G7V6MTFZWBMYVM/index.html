<html><header><meta charset="utf-8"><title>新車速報：<br>豐田LandCruiserPrado裝身型得多</title></header><body><h1>新車速報：<br>豐田LandCruiserPrado裝身型得多</h1><p>豐田LandCruiserPrado，近年響RV界打出名堂，亦備受不少越野四驅車Fans追捧；最近，本地代理重替Prado引入咗一系列原廠RV配件，若然想替自己部Prado全身粉飾一番，包裝出獨一無二嘅款式的話，就不妨考慮以下咁多選擇喇！&#13;<br>&#13;<br>記者、攝影：陳偉林</p><p>近年，香港興起一股RV熱潮，四驅車又豈止越野用途；皆因時下新一代車款既有全天候嘅能耐，設備講究又豪華，加上可靠及安全度高，其中豐田LandCruiserPrado，更係箇中表表者之一。</p><p><spanclass><fontstyle>全車RV裝備型爆  &#13;<br> 若然你認為部車未夠帥氣的話，就不妨考慮吓全車大變身，事關豐田早已為其度身訂做有全新頭尾泵把連擾流器，又有High-tech鬼面罩，以及電鍍門邊鏡及輔助鏡外殼，加埋兩邊車身RV彩貼同尾燈電鍍冚等裝備，又何止賣相突出，重別具剛勁美㖭！</fontstyle></spanclass></p><p><spanclass><fontstyle>設備講究又安全  &#13;<br> 講到車廂鋪排，原車三排八座位以高級真皮鑲嵌之餘，重有上乘桃木圍繞作修飾，烘托有轎車嘅貴氣之餘，設備既有齊電窗、電鏡同電天窗外，還有高級CD音響跟前後獨立送風嘅恒溫冷氣，當然少不了前後獨立照明，以及六個安全氣袋連充氣簾幕作保護㗎！</fontstyle></spanclass></p><p><spanclass><fontstyle>引擎強勁擁全天候個性  &#13;<br> 新車沿用一台4.0公升V6偈，輸出強勁之餘，低、中轉扭力亦見平均出眾，除備有恒式四驅及中央差速鎖外，還有可調校軟硬及車高嘅電子避震裝置，當然少不了重有VSC、A-TRC，以及四輪碟煞同ABS連EBD組合；而新車更備有最新上下坡用HAC及DAC系統輔助，全天候個性可謂表露無遺。</fontstyle></spanclass></p><p><spanclass><fontstyle>豐田Prado裝備逐樣睇  &#13;<br> <b> 豐田LandCruiserPrado小檔案</b> &#13;<br> 引擎：3956ccV6DOHC&#13;<br> 馬力：249ps/5200rpm&#13;<br> 扭力：38.7kgm/3800rpm&#13;<br> 傳動：4前速自動波，恒式四驅&#13;<br> 尺碼：4850×1875×1855mm&#13;<br> 軸距：2790mm&#13;<br> 車重：1900-2070kg&#13;<br> 新車售價：$479,045（標準版）&#13;<br> 車輛提供：皇冠汽車（28661020）</fontstyle></spanclass></p></body></html>