<html><header><meta charset="utf-8"><title>精明消費：<br>半價皮褸迎戰除夕派對</title></header><body><h1>精明消費：<br>半價皮褸迎戰除夕派對</h1><p>氣都未回，話咁快又到除夕倒數派對，養精蓄銳又要再戰各大小Ball場D場甚至K場，弊！全屋最靚套衫前幾晚Christmas已經着過㖭！蒲友們唔使擔心，事關近日有個皮褸倉搞半價，全部都係出口歐洲同日本的靚貨，當中更有名牌用料及款式，出席大場合絕不失禮！&#13;<br>記者：張銘恩&#13;<br>攝影：蔡鴻雯&#13;<br>模特兒：AlexCheung、Mandy（RichStrategy）&#13;<br>場地提供：中環蘭桂坊CClub</p><p><spanclass><fontstyle>今季潮爆BikerJacket  &#13;<br> BikerJacket今期熱到燙手！國際品牌有Chloe、Versace，地道點的有BluesHeros同IZZUE，又或係旺角中心全線時裝店都使出棉質牛仔尼龍料力撐BikerJacket，身為潮流蒲精點可以冇一件？</fontstyle></spanclass></p><p><spanclass><fontstyle>型女IZZUE款$880  &#13;<br> 與季初IZZUE賣兩千多元的那款皮褸相似度足有99%，全件採用柔軟羊仔皮製造，咁貼身都照樣着得舒服，Party跳舞蛇腰盡顯！有灰、黑、啡色選擇。&#13;<br> 開倉價：$880&#13;<br> 原價：$1,760</fontstyle></spanclass></p><p><spanclass><fontstyle>麖皮軟身款  &#13;<br> 雖說麖皮較難打理，但其魅力及着起的感覺確非其他皮料可以代替，呢款女裝Cutting稍為直身，看上較Raw。&#13;<br> 開倉價：$580&#13;<br> 原價：$1,160</fontstyle></spanclass></p><p><spanclass><fontstyle>雙間小企領  &#13;<br> 男裝雙間麖皮款，設計簡潔利落，而且採用牛麖皮夠挺身，非常CasualSmart！&#13;<br> 開倉價：$880&#13;<br> 原價：$1,760</fontstyle></spanclass></p><p><spanclass><fontstyle>反傳統破格皮褸  &#13;<br> 皮褸一向畀人感覺成熟，襯得稍有差池重好易變「娘」，不過今次個倉就有不少破格新設計，款Young易襯！</fontstyle></spanclass></p><p><spanclass><fontstyle>潮流棒球褸  &#13;<br> 今季另一潮流界大熱褸款乃BaseballJacket，而呢件就用了羊仔皮製造，唔會好似傳統棒球褸咁硬身，建議閣下可以買件JustFit襯條殘牛，幾有英倫味。&#13;<br> 開倉價：$680&#13;<br> 原價：$1,360</fontstyle></spanclass></p><p><spanclass><fontstyle>迷彩機師款  &#13;<br> 迷彩皮褸聞所未聞！但見到又發覺原來好靚仔，印上迷彩紋的麖皮料，設計混合了機師褸及Biker款，男女都啱着。&#13;<br> 開倉價：$680&#13;<br> 原價：$1,360</fontstyle></spanclass></p><p><spanclass><fontstyle>迷人PinkJacket  &#13;<br> 軟身羊皮外套款，簡單易襯，粉紅色夠晒搶眼，另外備有低調點的杏色。&#13;<br> 開倉價：$880&#13;<br> 原價：$1,760</fontstyle></spanclass></p><p><spanclass><fontstyle>珍珠夾棉款  &#13;<br> 珍珠白色羊皮外層，中間夾厚棉而內層則有抓毛，相當保暖，而帽亦可拆除。&#13;<br> 開倉價：$1,280&#13;<br> 原價：$2,560</fontstyle></spanclass></p><p><spanclass><fontstyle>斯文西裝褸  &#13;<br> 話說回來，若然你係穩陣派，想搵襟興耐着的皮褸，相信始終都係傳統西裝款冇走雞，以下數款料靚Cutting正的西裝褸筆者特別推介。</fontstyle></spanclass></p><p><spanclass><fontstyle>啡色修腰女裝  &#13;<br> 山羊皮西裝褸，大領兼修腰，Cutting好靚，而且做了些少洗水效果，另有全黑色。&#13;<br> 開倉價：$880&#13;<br> 原價：$1,760</fontstyle></spanclass></p><p><spanclass><fontstyle>拼貼款Raw味重  &#13;<br> 由羊皮及牛皮拼貼而成，嫌普通西裝款太過斯文的話，呢件Patchwork可能啱你心水。&#13;<br> 開倉價：$880&#13;<br> 原價：$1,760</fontstyle></spanclass></p><p>冠榮皮衣開倉資料&#13;<br> 日期：即日起至1月19日&#13;<br> 時間：11:00am-7:00pm&#13;<br> 地點：荔枝角青山道489號香港工業中心B座2字樓11D（荔枝角地鐵站C出口）&#13;<br> 查詢電話：98779300</p></body></html>