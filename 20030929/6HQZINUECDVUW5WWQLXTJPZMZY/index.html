<html><header><meta charset="utf-8"><title>消費BestBuy：行貨家電開倉都有保養<br>SAMSUNGDVD機$580即搶！</title></header><body><h1>消費BestBuy：行貨家電開倉都有保養<br>SAMSUNGDVD機$580即搶！</h1><p>　　開倉已經成為香港的消費文化，一百幾十買件衫買對鞋，實在冇乜所謂。但講到電器開倉，閒閒哋都要一千幾百，而且重有安全問題要兼顧，平極都未必放心。所以今日呢個家電倉打正旗號賣行貨，全部貨品至少保用一年，勢要保證大家買得開心用得放心咁話。最正就係老細話除咗有多款家用電器、煮食用具等冧價清貨之外，重特意用$580割價SAMSUNGDVD機做招徠，不過限量50部咁多，手快有手慢冇！&#13;<br>&#13;<br>記者：張銘恩&#13;<br>攝影：伍慶泉&#13;<br>模特兒：Angie（RichStrategy）</p><p><spanclass><fontstyle>韓國SAMSUNGDVD機$580  &#13;<br> 可讀DVD/VCD/MP3/CDR/RW，利用光纖數碼輸出，具3D環迴立體聲及dts音響效果。</fontstyle></spanclass></p><p><spanclass><fontstyle>TCL電視機保用三年  &#13;<br> 國產名牌TCL，代理為增加大家對國產貨的信心，所以提供三年保養，大大部25吋電影機，行國際線路，有麗音功能，千五蚊唔使，重包送貨㖭。</fontstyle></spanclass></p><p><spanclass><fontstyle>煮食用具低至半價  &#13;<br> </fontstyle></spanclass></p><p><spanclass><fontstyle>一嚿水唔使國產三寶  </fontstyle></spanclass></p><p><spanclass><fontstyle>家電趁低吸納  </fontstyle></spanclass></p><p><spanclass><fontstyle>認住慳電王標籤  &#13;<br> 小數怕長計，買家庭電器絕對需要注意其食電程度。其實不少品牌的大型電器如冷氣機、洗衣機及雪櫃等，都有申請「一級能源標籤」，此乃一個由香港機電工程署頒發的標籤，證明該電器通過測試並能有效減底耗電量，慳錢又環保，大家買家電時不妨留意一下。</fontstyle></spanclass></p><p><b> 電器消費者購物中心開倉詳情</b> &#13;<br> 日期：即日起至10月11日（六）（星期日及公眾假期休息）&#13;<br> 時間：9:00am-6:00pm　電話：25762368&#13;<br> 地點：銅鑼灣糖街1-13號銅鑼灣商業大廈17樓1703室（近銅鑼灣地鐵站E出口）</p></body></html>