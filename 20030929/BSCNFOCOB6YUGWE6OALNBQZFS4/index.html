<html><header><meta charset="utf-8"><title>健康前線：<br>12月打流感針最啱時候</title></header><body><h1>健康前線：<br>12月打流感針最啱時候</h1><p>一直有言沙士會在秋冬季捲土重來，早前沙士疑雲令人膽戰心驚，傳言注射流感疫苗可防沙士，掀起一片打針潮，究竟傳言是否屬實？有否需要全民打針？種種的疑問，香港醫學會會長勞永樂一語道破：「邊有咁多針吖！」&#13;<br>&#13;<br>記者：邵超&#13;<br>攝影：陳盛臣　&#13;<br>Model：阿Yan（RichStrategy）</p><p>不少人相信一針解千愁，同時把預防流感與預防沙士劃上等號。但今年流感針的消耗量較去年二十多萬支激增四倍，導致供不應求，而事實上流感針也不能百分百預防流感，更何況預防沙士？這只是有助早點識別流感與沙士病人而已。</p><p><spanclass><fontstyle>上網攞流感情報  &#13;<br> 秋冬季流感即將來臨，市民可時常瀏覽世衞及衞生署網頁，了解流感的資料及最新情報。</fontstyle></spanclass></p><p><spanclass><fontstyle>流感針不能防沙士  &#13;<br> 每年二月，世界衞生組織會預告北半球會流行哪類型流感，認可藥廠便會生產相關流感疫苗，應付即將來臨的流感高峯期。香港醫學會會長勞永樂指市民可以上衞生署官方網頁瀏覽有關流行性感冒的資料，可以看到過去數年在港流感的流行類型。&#13;<br> 「流感似時裝潮流，一路轉變，今年流感針係預防H3N2、H1N1同B型。流感針並唔能夠預防所有呼吸性疾病，與流感類型脗合才能預防，但都唔係百分百有效，身體健康而且年輕嘅可達七成至九成，年老體弱只有五成，預防死亡率達八成。講清楚啲，打針只係減低流感爆發引致嘅死亡率。」&#13;<br> 流感針只屬針對性有效，所以勞永樂肯定預防流感不能預防沙士。&#13;<br> &#13;<br> <spanclass><fontstyle>𠵱家打針反失功效  &#13;<br> 流感與沙士的病徵有許多類似的地方，只是沙士來得嚴重。注射流感疫苗可以有效預防因流感而死亡，勞永樂一直鼓勵市民打針，但要打得合時。&#13;<br> 「人人擔心沙士重臨，亂咗陣腳，八月尾、九月初已經湧去打針，以為香港跟其他北半球城市如日本一樣，會喺九至十月爆發流感。事實上香港每年一月至三月先至係流感高峯期，四月至八月又有一個小高峯期。太早打針，藥效就唔能夠過渡至明年年中嘅流感高峯期。」&#13;<br> 流感針一般只有半年效用，注射後約需兩星期才於體內產生抗體，為安全度過流感高峯期，政府會於十月至十一月為高危人士如長者、慢性疾病、院舍居住人士及醫護人員等注射流感疫苗，到十二月便輪到一般市民注射，分時段打針，既可避免流感針供不應求，跟北半球其他城市爭有限資源，分薄高危人士的需要，也能善用半年有效期。</fontstyle></spanclass></fontstyle></spanclass></p><p><spanclass><fontstyle>打針會癱純屬過慮  &#13;<br> 政府有意擴大免費注射流感疫苗層面，但無意為全民注射，還發放嚇人言論，指全民打針會加速流感病毒變種，甚至會癱。勞永樂指上述言論未免過慮，只是全民注射存在着供不應求的限制。另外，打流感針也有一定副作用，特別是小朋友會容易發燒，打針位置紅腫等，不過往往很快便消失。&#13;<br> 「流感針係從蛋胚胎抽取病毒，所以對蛋及保存劑敏感人士都唔適宜打，反應輕則起紅疹，重則呼吸困難危及生命，最嚴重係某一年出現罕見嘅神經線麻痹，所以醫生通常會先問病人有無呢類敏感症。小於六個月嘅嬰兒都唔啱打。不過比較過優、缺點，流感針始終係安全嘅疫苗。」</fontstyle></spanclass></p><p><spanclass><fontstyle>打針以外重有法寶  &#13;<br> 其實有最效的預防流感方法，除打流感針外，勞永樂建議可從三方面着力：&#13;<br> &#13;<br> <b> 一、環境控制</b> &#13;<br> 空氣不流通容易讓病毒有機可乘，如增加院舍空間，醫護人員注重衞生，隔離感冒病患者等。&#13;<br> &#13;<br> <b> 二、藥物預防</b> &#13;<br> 藥物可儲存多年，以藥物應付新流感，如金剛胺及金剛乙胺、神經胺酶抑制劑等。&#13;<br> &#13;<br> <b> 三、強健體魄</b> &#13;<br> 要有充足營養及休息，多運動便能百毒不侵。</fontstyle></spanclass></p></body></html>