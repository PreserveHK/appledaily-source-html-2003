<html><header><meta charset="utf-8"><title>熱線隨時提供專業協助</title></header><body><h1>熱線隨時提供專業協助</h1><p>上個禮拜，屯門發生咗一宗一家四口燒炭自殺及謀殺案，轟動全港，案中一對父母疑因金錢問題，一時睇唔開，帶同兩名年幼子女共赴黃泉，大使睇到呢單新聞，都覺得好心酸。<br> &#13;<br> <spanclass>「唔掂諗到掂」 &#13;<br> 可能呢幾十年香港嘅經濟真係發展得好蓬勃，香港人歎慣、享受慣，意志變得愈嚟愈薄弱，有乜唔如意就話走去自殺。其實香港老一輩嘅人，有邊個未捱過苦吖，打仗、捱餓、食樹皮都試過啦，個個都係諗住點樣求生，真係估唔到現今一代會為咗啲一時諗唔通嘅事走去尋死，大使老套啲都要講句：「冇咩事係解決唔嚟嘅，唔掂諗到掂！」&#13;<br> 大使成日都話，有乜問題諗唔掂嘅話，大可以打開心窗搵人傾訴吓；除咗朋友、屋企人之外，重可以搵專業社工幫手。其實𠵱家好多社會服務機構都有提供情緒輔導熱線，好似香港社會服務聯會嘅「人間互助熱線」1878668，一個電話號碼，就可以幫你接駁到全港一百四十個社會服務機構同政府部門，有專人聆聽你嘅需要，電話亦可以轉駁到蘋果日報慈善基金嘅辦事處。&#13;<br> 屯門嗰單燒炭個案，我哋都有即時幫手，喺發生事之後嘅第二日，基金已經將兩萬蚊緊急援助金交到男死者嘅胞姊陳遠歡手中，幫助佢哋殮葬之用。&#13;<br> 如閣下正面對經濟困擾，勿再猶豫，打嚟暖流熱線︰29908688，大使會好樂意接聽你嘅電話，並且盡可能提供協助。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p><p><spanclass>其他情緒輔導熱線服務 &#13;<br> <b> 生命熱線</b> &#13;<br> 電話：23820000&#13;<br> &#13;<br> <b> 香港撒瑪利亞防止自殺會</b> &#13;<br> 電話：23892222&#13;<br> &#13;<br> <b> 社會福利署熱線</b> &#13;<br> 電話：23432255&#13;<br> &#13;<br> <b> 香港基督教女青年會輔導熱線</b> &#13;<br> 電話：27116622&#13;<br> &#13;<br> <b> 東華三院東華關懷熱線</b> &#13;<br> 電話：25480010&#13;<br> &#13;<br> <b> 明愛向晴軒熱線</b> &#13;<br> 電話：18288</spanclass></p></body></html>