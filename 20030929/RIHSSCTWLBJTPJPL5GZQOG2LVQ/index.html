<html><header><meta charset="utf-8"><title>婆婆喜獲捐款購新電飯煲</title></header><body><h1>婆婆喜獲捐款購新電飯煲</h1><p>「呢幾日屋企個電飯煲突然壞咗，我惟有用住個瓦煲煮飯食，好唔方便。𠵱家有咁多捐款畀我，我可以去買一個新電飯煲用，唔使咁煩囉！」王婆婆日前親手接過一筆合共三千二百三十元的讀者捐款後由衷地說。<br> &#13;<br> <spanclass>「我邊有能力買」 &#13;<br> 七十七歲獨居長者王婆婆，丈夫早逝，無兒無女。她怕入不敷支，連近月家中風扇操作失靈也不敢花錢購買一部新的，一度日夜困在翳焗的斗室度日。「我靠綜援生活，要慳慳哋至夠食用。屋企個衣櫃、啲枱櫈同把老爺風扇，都係舊街坊搬屋嗰陣留低，我就執番嚟用，我邊有能力自己買家具電器！」白髮蒼蒼的王婆婆坦言。&#13;<br> 王婆婆原籍江門，年輕時隨丈夫移居香港，數十年來先後任職製衣廠及清潔，刻苦耐勞。約五年前，當時已過退休年齡的王婆婆，因視力退化，被迫停止工作，此後便靠社會福利署發放的綜援金維持家計，生活儉樸。&#13;<br> 王婆婆的苦況經報道後，讀者葉小姐即送贈一把全新風扇給她；近日王婆婆又接獲熱心讀者的捐款，終可換掉家中壞掉的電飯煲，她對此深表謝意。&#13;<br> 捐款編號：C1000&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>