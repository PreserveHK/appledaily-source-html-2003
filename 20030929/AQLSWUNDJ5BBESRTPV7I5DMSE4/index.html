<html><header><meta charset="utf-8"><title>新車速報：<br>豐田Voxy設備多多添方便</title></header><body><h1>新車速報：<br>豐田Voxy設備多多添方便</h1><p>近年，豐田旗下多用途MPV大行其道，除咗車迷所熟悉嘅Alphard，以及Previa（即東瀛本土版Estima）外，舊有一款Townace亦曾響香港熱賣咗好一段日子呢！而新一代Townace未有再引入本港市場，惟東瀛本土卻分有Noah同Voxy兩款；最近有車行引入後者嘅Facelifted新版，外形討好前衞之餘，三排八座位組合同樣見實用又設備多多，倒真會係一款不錯嘅MPV選擇㗎！&#13;<br>&#13;<br>記者、攝影：李勤&#13;<br>逢星期一至日出版</p><p><spanclass><fontstyle>Facelifted新版外形更出眾  &#13;<br> 呢部走方匣子造型嘅豐田Voxy，可會係同廠Noah嘅變種，不但變得更具個性，兼且重帶有點北美風格，除教人突出有新鮮感外，Facelifted新版更改換上大型車頭氣霸及車尾整流設計，還有直立式高透光尾燈編排，匹配響多邊立體頭燈裝置，睇落又真係幾有瞄頭㗎！</fontstyle></spanclass></p><p><br> &#13;<br> <spanclass><fontstyle>車廂坐足八人仍見寬敞  &#13;<br> 呢部以方匣子造型示人嘅中型家庭式MPV，唔單止有雙趟門連左邊電動配搭，三排八座位空間夠寬敞之餘，而且重可以相互組合成唔同尺碼嘅卧鋪，又或者將尾排左右收摺起，令尾廂容量有幾近倍增㗎！再者，設備還包括雙天窗、獨立前後恒溫冷氣，又有照明系統連雙安全氣袋組合，裝備可稱得上係一應俱全㖭！</fontstyle></spanclass></p><p><br> &#13;<br> <spanclass><fontstyle>電子避震令行車平穩  &#13;<br> 呢部新款Voxy，除擁有全新低重心車架結構外，一台2.0公升直4DOHC偈，重內附VVT-i設計，令輸出平均又見好力，而新車重加有原廠電子避震，既有Comfort嘅舒適性，又見有Sport嘅剛強一面，有助高速馳騁下行車嘅平穩度；再者，四輪制動反應收放自如，加埋ABS連EBD裝置，還予人無後顧之憂呢！</fontstyle></spanclass></p><p><spanclass><fontstyle>記者試後評語：實用度夠高  &#13;<br> 原有豐田Townace第2代變種車款，造型前衞帶點北美車風格，並擁有雙趟門及八座位配搭，既實用之餘車廂陳設亦見講究，加上全新低重心車架構造，同級車之中走彎能力可謂既突出又穩定。</fontstyle></spanclass></p><p><spanclass><fontstyle>豐田Voxy規格  &#13;<br> 引擎：1998cc直4DOHC&#13;<br> 馬力：152ps/6000rpm&#13;<br> 扭力：20.4kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：195/65R15ToyoJ31&#13;<br> 尺碼：4625×1695×1850mm&#13;<br> 軸距：2825mm；車重：1480kg&#13;<br> 平均耗油：14.2km/L&#13;<br> 新車售價：$249,000起（標準版）&#13;<br> 車輛提供：歐日汽車（26201010）</fontstyle></spanclass></p></body></html>