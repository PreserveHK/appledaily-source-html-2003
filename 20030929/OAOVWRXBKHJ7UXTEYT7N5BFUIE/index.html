<html><header><meta charset="utf-8"><title>住家菜：<br>下廚當拍拖鮮果瘦身菜冧女友</title></header><body><h1>住家菜：<br>下廚當拍拖鮮果瘦身菜冧女友</h1><p>現代人飲食講求健康，尤其女性更加注重，要佢食多啖都難。好似Annie和Chris這對情侶，正是當中的表表者。兩人都貪靚怕肥，出街食飯怕油多營養少，索性自己煮，用鮮果做配料，食得健康又可Keepfit。而且兩人性格各有不同，一個衝動一個淡定，做事反而更合拍。自煮不但可以健康啲，更可以當拍拖節目，一舉兩得。&#13;<br>&#13;<br>記者：羅惠芬&#13;<br>攝影：陳陶鈞&#13;<br>場地提供：Seeyouthen</p><p>在澳洲讀書時認識的Annie和Chris，拍拖可說是由食開始。二人都是愛吃之人，每逢提起食，話匣子總是講不完，順理成章拍埋拖。每逢生日過節，兩口子都愛自己下廚整幾味，Chris更經常煲愛心靚湯𠱁女朋友，煮和吃可說是兩人的拍拖必備節目。&#13;<br> &#13;<br> <spanclass><fontstyle>女友體重上升要Keepfit  &#13;<br> 不過，返香港工作後，大家都忙，要親自下廚的機會已經少之有少。直至Annie的體重開始有上升趨勢，Chris才發覺，只有自己煮食才可控制熱量。基於大家都愛靚，Chris開始親自炮製些健康食品畀女友，重專攻生果，貪佢脂肪少水份多，食幾多都唔怕肥，Keep　fit最啱。最重要係：「用生果做材料，顏色夠Sharp夠靚，Annie一定肯食！」</fontstyle></spanclass></p><p><spanclass><fontstyle>花之戀番茄夾&#13;<br> $17/1人份量  &#13;<br> Chris最撚手的不是煮，而是花巧工夫，最叻替食物做裝飾。皆因他深信「女孩子都貪靚」，美麗的外觀絕對能增加食慾。今次的花之戀番茄夾，取材自經常在日式食肆見到的花之卷壽司，以新鮮生果取代米飯就唔怕肥，Annie自然能放膽食啦！</fontstyle></spanclass></p><p><spanclass><fontstyle>用咩料  &#13;<br> 大番茄1個&#13;<br> 三文魚片3-4片&#13;<br> 蘋果肉適量&#13;<br> 奇異果適量&#13;<br> 士多啤梨適量&#13;<br> 沙律醬2茶匙&#13;<br> 香草適量</fontstyle></spanclass></p><p><spanclass><fontstyle>好易煮  </fontstyle></spanclass></p><p><spanclass><fontstyle>雜果拌冷麵&#13;<br> $26/2人份量  &#13;<br> 眼見男友煮亦興高采烈，Annie也不甘示弱，煮健康菜畀男友Keepfit，主力炮製鮮果配米飯的食品，因為夠醒胃之餘亦夠飽肚。Annie話：「最難係調配個醬汁，好多朋友都試過整，不過阿Chris話唔滿意。」當然啦，女朋友整一定要係最好味。</fontstyle></spanclass></p><p><spanclass><fontstyle>用咩料：  &#13;<br> 蕎麥麵線150克&#13;<br> 火腿1塊切片&#13;<br> 菠蘿、奇異果、士多啤梨肉各適量&#13;<br> 香草適量&#13;<br> &#13;<br> <spanclass><fontstyle>醬料：  &#13;<br> 花生醬2湯匙&#13;<br> 糖11/2湯匙&#13;<br> 沙律醬2湯匙&#13;<br> 豉油1/2湯匙&#13;<br> 暖水3湯匙</fontstyle></spanclass></fontstyle></spanclass></p><p><spanclass><fontstyle>好易煮  </fontstyle></spanclass></p><p>&#13;<br> &#13;<br> <b> 小貼士</b> &#13;<br> 1.麵線煮熟後要用凍開水過冷河，目的是令麵身更爽滑。&#13;<br> 2.冰鎮後，要用紙將麵身的水份吸乾，食時才會有彈牙的口感。</p><p><spanclass><fontstyle>試食報告  </fontstyle></spanclass></p></body></html>