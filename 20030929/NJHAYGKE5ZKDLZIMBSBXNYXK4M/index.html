<html><header><meta charset="utf-8"><title>又南憶往昔喊　天佑代拭淚<br>Shine公然話百事冇用　倒米！</title></header><body><h1>又南憶往昔喊　天佑代拭淚<br>Shine公然話百事冇用　倒米！</h1><p>身為「百事音樂青年大使」的Shine前晚舉行迷你演唱會時，竟頻頻在台上失言，黃又南指徐天佑手持的百事「冇用嘅」，顯然有倒米之嫌。當現場播出二人出道前在日本集訓的片段時，又南忍不住流下男兒淚，要天佑上前安慰。</p><p>二人男子組合Shine前晚在九龍灣展貿舉行《PepsiSuperShine迷你演唱會》，由身穿火辣三點式的舞蹈藝員揭開序幕，不過身為「百事青年音樂大使」的Shine竟大倒廣告商米。<br> &#13;<br> <spanclass>天佑狂冧fans &#13;<br> 徐天佑前晚在台上拾起兩罐百事時，黃又南見狀居然說：「你執埋啲嘢都冇用嘅。」之後又南便拾起一件藍色三點式泳衣。&#13;<br> 天佑則整夜勁冧fans，不但在獻唱時突然大送飛吻，令台下歌迷高聲尖叫，其後Shine還邀請了四名fans上台作近距離接觸。&#13;<br> 及後Shine唱出《十八相送》時，大會播出他們出道前於日本集訓的片段，此時又南一時感觸哭了出來，天佑即拍拍其膊頭以示安慰，更用手為拍檔抹眼淚，場面感人。<br> &#13;<br> <spanclass>努力終有回報 &#13;<br> 而又南前晚出席《勁歌金曲》季選時，自言十分眼淺，他說：「我當時睇到集訓同埋出道以嚟嘅片段，覺得好感觸，我哋做咗咁多嘢，終於有回報，加上天佑又過嚟攬住我，所以就忍唔住流眼淚。」&#13;<br> 天佑表示出道以來都有壓力，問他是否由於公司施壓不准他與Miki拍拖，天佑說：「其實都唔關事，而係有其他壓力。」天佑在後台亦有與Miki碰頭，但二人並沒有打招呼。&#13;<br> 採訪：王連連、卓寶花、李珮洳</spanclass></spanclass></p></body></html>