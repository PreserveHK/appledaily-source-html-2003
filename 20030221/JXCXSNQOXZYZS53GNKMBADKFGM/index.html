<html><header><meta charset="utf-8"><title>突破阻力<br>股路縱橫：東強現入貨訊號</title></header><body><h1>突破阻力<br>股路縱橫：東強現入貨訊號</h1><p>大市乏善足陳，恒指跌37點，連升4日，出現調整，好正常，不過，上升股（不計認股證）就接近300隻，遠比下跌股為多，個別二三線股掃到「㷫烚烚」，工業股更見突出。&#13;<br> 噚日大升而交投較活嘅工業股，有彩星集團（635）、東強（615）、星光集團（403）、飛達（1100）、永成化工（850）同瑩輝國際（1163），升幅分別由18%至8%不等。唔少工業股PE重係好低，息率又高，重好吸引。&#13;<br> 東強高收0.52元，升6仙，走勢剛好突破徘徊區頂部0.48元阻力，且MACD和DMI都出現入貨訊號，以量度升幅計，短線上升目標0.61元，剛好是去年5月中的高位水平。&#13;<br> 東強主要生產音響、汽車電子及影視產品，重點放在OEM/ODM業務，毋須自己承擔產品銷售風險，每年營業額數十億元。01年係全球消費類電子業務經營困難的1年，東強的營業額仍有37億元，但利潤則減少30%至4805萬元。&#13;<br> 踏入02年，東強經營環境有明顯改善，上半年度業績已恢復增長，營業額18.7億元，升32%，盈利2225萬元，更升47%，每股盈利5.1仙，中期息派0.5仙。&#13;<br> 電子消費產品市場競爭一向激烈，邊際利潤持續下降，期內毛利率由8.71%回落到6.7%，但稅項支出大降，以及利息開支由2290萬元大幅減至1059萬元，令盈利出現高增長。&#13;<br> 02年全年業績將在4月公布，估計盈利5800萬元，增長20%，每股盈利13仙，PE4倍，末期料派息2.5仙，全年合計3仙，息率5.7厘，係收息賺價的好對象。&#13;<br> 數碼技術發展帶來更多商機，公司積極研發新產品，有助提升毛利率，若能提高1.5%，盈利即可倍增，此方面有待管理層繼續努力。東強現時每股資產淨值1.18元，股價折讓56%。<br> &#13;<br> <spanclass>盈盛發展步伐加快 &#13;<br> 盈盛數碼（979）復牌，最高見12.2仙，收11.4仙，升4個位。&#13;<br> 公司在新股東入股後，發展步伐轉快，率先收購地產項目，而注入超市業務，相信亦只係時日問題。珠三角經濟高速發展，盈盛逐步轉型，日後收穫必豐。&#13;<br> 郭兆誠</spanclass></p></body></html>