<html><header><meta charset="utf-8"><title>　　一哥小孫女曝光 - 李八方</title></header><body><h1>　　一哥小孫女曝光 - 李八方</h1><p>警方噚日喺警隊一哥曾蔭培嘅山頂官邸舉行新春傳媒茶敍，八方都有去，重發現多張一哥罕見嘅家庭照，其中幾張更有一名趣致可愛嘅BB女。&#13;<br> 原來呢個B女係一哥嘅首名乖孫，佢話孫女叫凱明，洋名Emma，係前年結婚嘅仔所生，佢話原本按照族譜，乖孫嗰代應該要以「繁」字改名，但一哥認為女仔人家個名用「繁」字冇咁好聽，所以佢就為乖孫女改名為凱明。&#13;<br> 一哥話小凱明𠵱家有七個月大，平日公事繁忙嘅佢每個星期總會抽一日見吓個乖孫，共享天倫之樂。&#13;<br> （圖）難得一見嘅一哥全家福，右起：一哥嘅女兒、兒子、孫女凱明、媳婦，同埋一哥兩夫婦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>