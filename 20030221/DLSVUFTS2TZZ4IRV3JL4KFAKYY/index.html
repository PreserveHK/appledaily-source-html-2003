<html><header><meta charset="utf-8"><title>新車速報1：<br>日產ElgrandXLAeroSport享受高</title></header><body><h1>新車速報1：<br>日產ElgrandXLAeroSport享受高</h1><p>日產新款Elgrand豪華七人MPV，受追捧程度較上一代有過之而無不及，勝在賣相獨特富個性外，頂級版XL重追加有全車原廠AeroKit，予人有多一份時尚動感，絕對係另類講求品味同享樂嘅商賈富豪，至合意嘅座駕選擇。&#13;<br>特約記者、攝影：李勤</p><p><spanclass><fontstyle>外形獨特又夠In  &#13;<br> 日產新一代Elgrand造型突出見魅力，車身前後Two-tone顏色配襯，入時又夠In之餘，重裝有全車原廠AeroKit，除令人倍覺動感外，重有一份貴氣感。其中，至吸引莫過於一對Xenon頭燈，匹配原廠霧燈組合，重有車尾燈嘅電鍍裝飾，同樣教人矚目㗎！</fontstyle></spanclass></p><p><spanclass><fontstyle>設備豪華至In又High-tech  &#13;<br> 講到車廂鋪排，可謂較一般豪華轎車有過之而無不及；三排七座位度身剪裁嘅高級真皮包裝外，重有視覺同聽覺享受至高嘅高級DVD連音響裝置，唔少得重有遙控電趟門、前後獨立房燈、送風裝置跟電動窗簾組合，匹配埋前後特大天窗裝置，大可一邊聆聽悠揚樂曲，一邊欣賞月夜下嘅星空㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>3.5公升V6偈衝勁十足  &#13;<br> 呢部頂級版ElgrandXL以一台3.5公升V6DOHC偈驅動，運轉寧靜又夠力，匹配5前速半自動波，重有Power模式選擇，令行車倍覺順暢勁力十足。而穩紮底盤設計，裝有四輪柔韌有力嘅吸震筒，給乘客倍感有愜意嘅體驗㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>原廠AeroKit包裝吸引  </fontstyle></spanclass></p><p><spanclass><fontstyle>記者試後簡評  &#13;<br> 造型獨特有個性，加上全車AeroKit包裝更添有一份動感；三排七座位原廠皮椅舒適豪華外，前後DVD屏幕匹配一套高級音響，享受至高。&#13;<br> &#13;<br> <spanclass><fontstyle>日產ElgrandXLAeroSport規格  &#13;<br> 引擎：3498ccV6DOHC&#13;<br> 馬力：240ps/6000rpm&#13;<br> 扭力：36.0kgm/3200rpm&#13;<br> 傳動：5前速半自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/65R16YokohamaAspec&#13;<br> 尺碼：4795×1795×1920mm&#13;<br> 軸距：2950mm；車重：2010kg&#13;<br> 平均耗油：8.2km/L&#13;<br> 新車售價：$440,000&#13;<br> 車輛提供：AT1000#.com（25252109）</fontstyle></spanclass></fontstyle></spanclass></p></body></html>