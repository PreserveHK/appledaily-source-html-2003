<html><header><meta charset="utf-8"><title>新車速報2：<br>珼代Getz　優質韓國小生</title></header><body><h1>新車速報2：<br>珼代Getz　優質韓國小生</h1><p>韓國汽車工業不斷發展，不僅技術愈來愈接近歐、日水平，就連包裝亦好國際化，易為國外用家所受落。當中，現代（Hyundai）車廠繼早前推出全新CoupeFX跑車之後，最近佢哋又有一款走CityRV嘅Getz小車登場，不論包裝、設備同造工水平，均較過往更能迎合車迷口味㗎！&#13;<br>&#13;<br>記者：陳偉林　攝影：陳偉強　ImageGirl：Sylvia&#13;<br>逢星期一至日刊出</p><p><spanclass><fontstyle>包裝吸引又趨時  &#13;<br> 眼前令人一新耳目嘅Getz，唔講重以為佢係出自日本車廠；皆因佢方匣子嘅造型，再沒有半點傳統韓國車嘅影子，輪廓簡潔又夠Cute，一對炯炯有神嘅大燈配襯下，Deluxe版嘅Getz重有四輪14吋合金胎軨，原廠霧燈等裝備，跟同級日本車真係不遑多讓㗎！</fontstyle></spanclass></p><p><br> &#13;<br> <spanclass><fontstyle>座椅多變設備齊  &#13;<br> 講到車廂，前後兩排空間闊落外，以雙色配襯嘅絲絨椅，亦予人有貼服舒適感，兼重帶出一份時尚美，而後排放平好使實用之餘，移走尾地台板及收摺起尾椅後，容量重見有近倍增。除電窗、電鏡及電天窗外，並備有原廠冷氣、前後獨立房燈及雙安全氣袋㖭！</fontstyle></spanclass></p><p><br> &#13;<br> <spanclass><fontstyle>1.4公升偈表現平均有力  &#13;<br> 率先打入香港市場嘅Getz，以一台1.4公升直4偈作主打，雖然性能唔算突出，但就勝在每段輸出平均，加速力亦唔弱，惟隔音卻有一般歐洲小車陋習，從引擎室傳來亦有較多噪音；然而，Getz亦表現有歐洲小車嘅靈巧身手，除轉向敏銳外，循迹性之高亦予人有十足信心呢！</fontstyle></spanclass></p><p><spanclass><fontstyle>靚女Sylvia點睇部車  &#13;<br> 部車包裝夠Cute好歐洲化，唔講又點會諗到佢係出自韓國車廠嘅手筆呢！全車內外手工精巧，絕無半點平價車嘅膠質感，車廂既闊落又多變，鋪排重見到有一份心思㖭！</fontstyle></spanclass></p><p><spanclass><fontstyle>現代Getz1.3Deluxe規格  &#13;<br> 引擎：1341cc直4SOHC&#13;<br> 馬力：82ps/5500rpm&#13;<br> 扭力：11.9kgm/3200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R14KumhoPowerStar&#13;<br> 尺碼：3810×1665×1495mm&#13;<br> 軸距：2455mm&#13;<br> 0-100公里：14.8秒；極速：162km/h&#13;<br> 新車售價：$97,700&#13;<br> 車輛提供：太古亞洲汽車（25272777）</fontstyle></spanclass></p></body></html>