<html><header><meta charset="utf-8"><title>　　100個細路免費遊台灣 - 李八方</title></header><body><h1>　　100個細路免費遊台灣 - 李八方</h1><p>復活節免費去台灣！名額重有一百個咁多。八方聽到都好想去，不過優惠只喺適合八至十五歲嘅青少年。呢個活動由台灣觀光協會主辦，聯同中華航空公司贊助，名為「台灣觀光大使獎勵計劃」，獲選嘅學生哥要肩負推廣台灣嘅使命，將台灣推薦畀香港居民。雖然講到好嚴肅、好大陣仗，其實都不過係回港後交番份報告啫。&#13;<br> 呢個活動夾埋都要成二十幾萬，聽聞最初華航聽到要喺復活節呢個黃金檔期免費贊助機位，牙痛咁聲，不過最後都首肯。&#13;<br> 活動雖然完全免費，但係行程都唔差。除咗必去嘅國立故宮博物館，重會去牧場同台灣最大嘅木柵動物園。&#13;<br> 唔講唔知，原來香港人唔單止鍾意返大陸，亦係台灣嘅擁躉，年年旅遊人數有增無減，喺○一年就有超過四十三萬人次，成為繼日本之後，台灣嘅第二大旅遊客路。<br> &#13;<br> <spanclass>上網答問題 &#13;<br> 要免費去台灣，只要喺三月十六日前到<ahref http:>www.taiwanstories.com.hk ，點選「台灣觀光大使」，答啱三個好簡單嘅問題，又被抽中，就可以喺四月十八至二十一日期間去台灣見識吓，截至噚日上晝已經有六百人玩咗候選，想去玩就要快手啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></spanclass></p></body></html>