<html><header><meta charset="utf-8"><title>一味窩輪：炒和黃Call輪揀9665</title></header><body><h1>一味窩輪：炒和黃Call輪揀9665</h1><p>恒指連升4日後，昨日回落37點，報收9390。大藍籌表現好個別，滙豐（005）同恒生（011）逆市而升，和黃（013）同九倉（004）則跌幅大過大市，和黃跌1.30元，九倉唔見60仙。&#13;<br> 個市都係反覆格局，等候美伊局勢睇吓有乜新發展。和黃同九倉昨日跌得急啲，吼吓佢哋相關嘅Call輪低吸。&#13;<br> 和黃Call輪對象係9665同9666，兩者條件好接近，96656月下旬夠鐘，現價38.5仙，溢價6.5%，槓桿率12.6倍。9666到期日長1日，現價43.5仙，溢價亦係6.5%，槓桿率11.2倍。9665略勝一籌，兩隻輪吼住跌5-10%之時上車。&#13;<br> 九倉Call輪搵來搵去都係得隻9476，昨跌12.3%，6月到期，現價22.8仙，溢價0.4%，槓桿率7.1倍，吼住20仙邊邊買入。<br> &#13;<br> <spanclass>渣打Call輪高追唔過 &#13;<br> 渣打（2888）本港生意唔得，但成盤數靚，隔晚喺倫敦市升定先，昨日港市升5元，幅度有6.1%，帶挈兩隻Call輪9590同9592分別彈升72%同55%。&#13;<br> 兩隻輪交投唔多，9590更只得1萬大元多啲，數據算唔錯，但買賣難係缺點，同時正股升咗咁多，恐怕再升幅度有限，兩隻輪高追唔過。&#13;<br> 章盛</spanclass></p></body></html>