<html><header><meta charset="utf-8"><title>李嘉慧懶理舊愛情變</title></header><body><h1>李嘉慧懶理舊愛情變</h1><p>名模李嘉慧、陳嘉容、Rosemary及姚嘉妮昨日往灣仔會展，為羅浮宮及新天地婚紗店示範婚紗。&#13;<br> 早前任葆琳自爆與拍拖三年的男友胡驊分手，曾與胡驊拍拖的李嘉慧昨日說：「係咩？呢件事我係局外人，唔好問我啦，加上我同佢（指胡驊）冇聯絡好耐啦。」&#13;<br> 任葆琳指她與胡驊敵不過三年之癢，問李嘉慧當年與胡驊拍拖多久？她說：「咁耐唔記得啦，我自己最長一段感情就有四年。拍拖係開心事，兩個人夾嘅話，唔會覺得長同悶嘅。」&#13;<br> <br> <spanclass>姚嘉妮住幸運屋 &#13;<br> 姚嘉妮則透露即將搬往西貢的七百呎村屋新居，她強調不是與男友林祖輝同居，她說：「我同媽咪住㗎，間新屋帶畀我好運，好似簽咗TVB後第一次爆騷，又有劇拍，打麻雀又有錢贏㖭。」&#13;<br> 採訪：DebbieLum&#13;<br> 攝影：EdwardChou</spanclass></p></body></html>