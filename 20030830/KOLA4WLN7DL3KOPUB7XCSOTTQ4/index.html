<html><header><meta charset="utf-8"><title>搞安琪蓮娜過眼雲煙<br>伊芬鶴基戀肥模激走奧瑪花曼</title></header><body><h1>搞安琪蓮娜過眼雲煙<br>伊芬鶴基戀肥模激走奧瑪花曼</h1><p>結婚五年、兼有一個五歲囡囡同一個一歲大囝囝嘅伊芬鶴基（EthanHawke）同奧瑪花曼（UmaThurman），一向都係低調但又相當恩愛嘅銀壇夫婦，不過呢排接二連三傳出形象正直嘅伊芬搞婚外情，佢兩公婆嘅婚姻瀕臨破裂，近日佢哋更分埋居。&#13;<br> <br> <spanclass>密密偷情 &#13;<br> 三十二歲嘅伊芬早排喺加拿大蒙特利爾拍電影《TakingLives》時，已經被人見到佢同拍檔安琪蓮娜祖莉（AngelinaJolie）搞搞震，兩個匿埋喺片場嘅暗角親熱，不過原來呢單嘢都只係虛火，伊芬同二十二歲加籍金髮肥模JenPerzow先至係嚟真。&#13;<br> 話說伊芬同肥Jen唔想咁揚，經常喺佢租嗰間屋入面偷情，重一直維持到伊芬八月拍完片離開蒙特利爾為止。&#13;<br> <br> <spanclass>難忍不忠 &#13;<br> 最初奧瑪花曼知道老公偷食，兩個曾經傾過，奧瑪認為佢都係一夜情，畀次機會佢，點知後來有人話佢知伊芬真係搞婚外情，重成日都係同阿肥Jen一齊，奧瑪決定唔會原諒同再畀機會個衰佬。&#13;<br> 雖然伊芬同奧瑪花曼已經分開住，但係據聞現階段重未計劃離婚，話唔定遲啲可以破鏡重圓。</spanclass></spanclass></p></body></html>