<html><header><meta charset="utf-8"><title>新車速報：<br>顯現房跑車魅力睇平治E240Brabus</title></header><body><h1>新車速報：<br>顯現房跑車魅力睇平治E240Brabus</h1><p>德國AMG品牌，一直被視為平治汽車嘅御用改裝商；然而，最近某大獨立車行成為德國Brabus香港總代理，佢哋為打響名堂，最近更引進首批平治S500及E240Brabus特別版，除有齊2003年Brabus至新至型嘅包圍套件，令人眼前一亮之餘，遲吓代理重會引入引擎改裝配件，令平治汽車性能有大躍進，兼且不讓AMG嘅改裝專美。𠵱家就等我哋一齊嚟睇吓，呢部E240Brabus有幾正啦！&#13;<br>記者、攝影：李勤</p><p><spanclass><fontstyle>2.6公升V6偈綽綽有餘  &#13;<br> 查實，Brabus除外觀包圍設計突出外，對引擎改裝亦甚有研究，惟今趟時間倉卒下，呢部E240Brabus仍沿用一台2.6公升V6偈，輸出性能平均動力綽綽有餘，匹配響穩紮嘅底盤同懸掛結構下，起跑加速凌厲，重帶出上佳嘅循迹演繹呢！</fontstyle></spanclass></p><p><spanclass><fontstyle>座艙講究設備出眾  &#13;<br> 呢部E240Brabus樣靚之餘，座艙鋪排亦可謂出眾又豪邁；前後兩排皮椅軟滑貼服之餘，前排一雙仿桶形座席，更備有全方位電控功能，響近乎天幕式玻璃天窗配襯下，享受一套高級CD音響帶來嘅悠揚樂曲，置身響寧靜舒泰有透心涼意嘅座艙內，嗰份感受真係筆墨所難以形容㗎！</fontstyle></spanclass></p><p><spanclass><fontstyle>Brabus包裝外剛內斂  &#13;<br> 德國Brabus改裝公司，向來以擅長改裝平治汽車而聞名；而呢部平治E240Brabus外加包圍套件外剛內斂，完全沒有半點浮誇，加上一身黑色專色，每每令人有震懾嘅惡形惡相感呢！然而，Brabus2003年新加入嘅改裝部件，又以E-Class車頭燈下，一對雙圓聚焦HID霧燈至為突出，匹配埋四輪Brabus專用18吋合金胎軨，更顯相得益彰啦！</fontstyle></spanclass></p><p><spanclass><fontstyle>記者試後簡評  &#13;<br> 香港車迷慣常見到會係AMG版嘅平治車款，惟德國名廠Brabus嘅包裝，卻予人有另一番新體驗；令大家眼前呢部E240，外表看來剛勁富內涵，重好有一份獨特感㖭！&#13;<br> &#13;<br> <spanclass><fontstyle>  &#13;<br> 引擎：2597ccV6DOHC&#13;<br> 馬力：177ps/5700rpm&#13;<br> 扭力：24.5kgm/4500rpm&#13;<br> 傳動：5前速半自動波&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：245/40ZR18PirelliPZeroAsimmetrico&#13;<br> 尺碼：4818×1822×1452mm&#13;<br> 軸距：2854mm；車重：1570kg&#13;<br> 0-100公里：9.4秒；極速：232km/h&#13;<br> 平均耗油：10.3L/100km&#13;<br> 新車售價：$580,000（標準版）&#13;<br> 車輛提供：金濤汽車（29222928）</fontstyle></spanclass></fontstyle></spanclass></p></body></html>