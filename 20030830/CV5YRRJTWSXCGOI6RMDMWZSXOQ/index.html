<html><header><meta charset="utf-8"><title>　　梁劉柔芬幫學生搵工 - 李八方</title></header><body><h1>　　梁劉柔芬幫學生搵工 - 李八方</h1><p>立法會自由黨議員梁劉柔芬噚日同八方吃午飯時，話佢哋青年企業家發展協會去年搞咗一個「商校夥伴」計劃，旨在將一間企業與一間中學連結起來，安排企業員工到有關中學，向學生講解本身工作面對嘅問題，或者晉升嘅艱苦故事，更嘗試讓部份學生參與企業日常運作，藉以鼓勵年輕人培養企業家精神，建立積極嘅人生觀。不過，梁太話去年只有九間企業參與，大機構有地鐵公司、九巴等，也有小公司，迴響相當好，學生、學校及參與公司負責人均覺很有價值。佢希望今年爭取更多企業參與，又嘗試聯絡大專生參與工作，並向馬會爭取撥款，津貼車馬費。各有心的商界話事人，想幫手就搵佢啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>