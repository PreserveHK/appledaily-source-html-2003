<html><header><meta charset="utf-8"><title>新車速報：<br>第一代街霸現身富士ImprezaWRX</title></header><body><h1>新車速報：<br>第一代街霸現身富士ImprezaWRX</h1><p>相鬥跨越兩個世紀，有達11年歲月嘅三菱LancerEvolution，以及富士ImprezaWRX跑車，過往有唔少車迷都覺得前者響街道上嘅演繹，要較後者優勝。然而，隨着新一代ImprezaWRX嘅誕生，就連東瀛日本賽車界，都認為呢款新車表現有大躍進，加上脫胎換骨後嘅賣相，更教人眼前一亮。究竟新一代街霸有幾正，不如我哋一齊嚟近距離睇吓！&#13;<br>記者：陳偉林&#13;<br>攝影：陳偉強&#13;<br>ImageGirl：Clara</p><p><spanclass><fontstyle>車廂鋪排媲美轎車  &#13;<br> 過往，ImprezaWRX較着重跑車一面，而忽略日常代步嘅需要；有見及此，新車除擺放有前後Racing化嘅座席外，重配備上四門電窗、門邊電鏡及電天窗之餘，更有原廠冷氣及高級音響組合，務求給用家有動靜皆宜嘅愜意體驗㗎！而四幅式Momo真皮跑車軚環，重有真皮波棍同手掣，都係極具質感㗎！</fontstyle></spanclass></p><p><spanclass><fontstyle>改革後有脫胎換骨感  &#13;<br> 眼前屬第8代全新嘅ImprezaWRX，渾圓流暢嘅外形既討好又見霸氣十足，一對HID大燈連原廠霧燈配搭，匹配全車前後大包圍、裙腳，重有原廠尾定翼、四輪新款17吋跑車合金軨，響雄渾有勁嘅尾喉咆哮聲襯托下，更見賞心悅目呢！</fontstyle></spanclass></p><p><spanclass><fontstyle>強化制動無後顧之憂  &#13;<br> 新一代ImprezaWRX沿用一台2.0公升水平對向四汽缸DOHCTurbo偈，性能輸出相若，惟四輪制動改換上媲美頂級STi版嘅前輪四活塞卡鉗，後輪二活塞卡鉗制動器，還匹配上四輪加大碼17吋跑車合金胎軨，以及專用BridgestonePotenzaRE011輪胎，既有收放自如嘅制動性，而對地抓着力亦見充裕，令駕駛者大可肆意加速而無後顧之憂㖭！</fontstyle></spanclass></p><p><spanclass><fontstyle>記者試後簡評  &#13;<br> 新一代富士ImprezaWRX響東瀛本土有很高評價，尤其可靠性及操控能力，更被稱許有大躍進；標準版ImprezaWRX唔止個樣夠Man，加大碼四輪17吋合金軨，重有前輪四活塞卡鉗制動、Racing大尾喉，重有專用BridgestonePotenzaRE011輪胎配搭，對地抓着力豐富，制動每予人有收放自如嘅可靠感。</fontstyle></spanclass></p><p><spanclass><fontstyle>靚女Clara又點睇部車  &#13;<br> 新車頭燈好突出，可謂魅力盎然之餘，車廂設備如電窗、電鏡及電天窗亦一應俱全，重有原廠冷氣及音響組合，加上前排桶形跑車座椅，還予人有一般轎車過之而無不及嘅穩妥感。&#13;<br> &#13;<br> <b> 富士ImprezaWRX規格</b> &#13;<br> 引擎：1994cc水平對向四汽缸DOHCTurbo&#13;<br> 馬力：250ps/6000rpm&#13;<br> 扭力：34.0kgm/3600rpm&#13;<br> 傳動：5前速手波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：215/45ZR17BridgestonePotenzaRE011&#13;<br> 尺碼：4415×1740×1425mm&#13;<br> 軸距：2525mm；車重：1360kg&#13;<br> 平均耗油：11.8km/L&#13;<br> 新車售價：$243,000&#13;<br> 車輛提供：意美汽車（23968380）</fontstyle></spanclass></p><p><spanclass><fontstyle>同場加映  &#13;<br> <spanclass><fontstyle>至Top版ImprezaWRXSTi  &#13;<br> 限量生產兼得少量新車到港嘅ImprezaWRXSTi，全副戰鬥格嘅外形，予人有望而生畏之感，既有霸氣十足嘅特大生氣Intake同尾翼、四輪專用17吋合金胎軨匹配BridgestonePotenzaRE070高性能乾地輪胎外，重有Brembo製嘅前輪四活塞卡鉗、後輪二活塞卡鉗制動器、大口徑STi尾喉等裝備，單係賣相經已教人難以抗拒呢份誘惑呢！</fontstyle></spanclass></fontstyle></spanclass></p></body></html>