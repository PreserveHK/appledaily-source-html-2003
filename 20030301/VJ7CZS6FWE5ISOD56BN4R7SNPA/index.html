<html><header><meta charset="utf-8"><title>佐治童子打陰影遮肥面</title></header><body><h1>佐治童子打陰影遮肥面</h1><p>中年發福嘅佐治童子（BoyGeorge），前日去咗意大利米蘭出席老友Dolce&amp;Gabbana嘅秋冬時裝展。佐治嘅打扮出晒位就係人都知，但佢當晚不但戴咗頂黐滿塑膠玩具嘅帽，重化咗個怪妝，夾硬喺個雙下巴位置打咗藍色嘅陰影，意圖遮住佢好似發水麵包一樣嘅面，認真係冇嗰樣整嗰樣！</p></body></html>