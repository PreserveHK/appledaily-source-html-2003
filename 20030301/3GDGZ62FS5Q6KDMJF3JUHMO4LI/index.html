<html><header><meta charset="utf-8"><title>灣仔：太原街靠玩具起家</title></header><body><h1>灣仔：太原街靠玩具起家</h1><p>灣仔係港島區入面其中一個新舊交替的地區，這種特色更見於灣仔的心臟地段莊士敦道，在這路段的兩旁有太原街、春園街等十數條小街，裏面有不少充滿特色的新舊商店。特別是太原街，是一條馳名的玩具街，但大家又知不知道太原街怎樣為人所認識，除了玩具外，又有甚麼特色？&#13;<br>&#13;<br>記者：張一豪攝影：黃子偉&#13;<br>模特兒：蘭西</p><p><spanclass><fontstyle>元老玩具舖華記  &#13;<br> 原來太原街早在四十多年前已有第一間玩具檔「華記」，現在仍在舊址由一位大概年逾七十的老婆婆經營。&#13;<br> 「你叫我『華記』就得啦，呢座樓一入伙我家姐就喺度開檔，但佢十幾年前冇做就畀我做，𠵱家喺屋企！我都幾十歲，玩具就隨便你影，要影我，就連玩具都唔畀你影，呢度地址？咪太原街，幾號？好似40號吧，太原街咁短，要搵都好易。」對於婆婆堅持不肯亮相，小記都感到無奈。</fontstyle></spanclass></p><p><spanclass><fontstyle>十年前才成氣候  &#13;<br> 在「華記」之後好多年，約十年前才加入一班後起之秀，好似「金輝」就由街檔開始，七年前正式落舖；嫻姐的「鴻興」約在九年前開舖；「日昇」亦在六年前進駐；而「玩具駅」則於五年前開業。&#13;<br> 而太原街之所以「成名」，是約在五、六年前一次懷舊玩具熱，當年好多北上玩具廠都將存倉貨在這裏傾銷，有好多絕版玩具都齊集太原街，特別是到現在仍受很多收藏家追捧的「鐵皮玩具」都找到，頓令太原街成為玩具界焦點。</fontstyle></spanclass></p><p><spanclass><fontstyle>漫畫迷都捧場  &#13;<br> 阿文（右）同阿丸係漫畫迷，「我哋專訪呢度睇吓有冇我哋鍾意嘅日本漫畫人物Onepiece嘅最新扭蛋公仔。」</fontstyle></spanclass></p><p><spanclass><fontstyle>玩具舖老闆江先生解畫  &#13;<br> 「約96、97年，開始多人上網搵鐵皮公仔放上網Bid，有炒價，那時太原街有不少鐵皮公仔貨尾，故不少人爭相來這裏找玩具，亦令呢度愈來愈旺。」　</fontstyle></spanclass></p><p><b> 店舖一覽</b> &#13;<br> 金輝玩具&#13;<br> 地址：灣仔太原街14號地下&#13;<br> 電話：28913555&#13;<br> 日昇玩具&#13;<br> 地址：灣仔太原街18號地下&#13;<br> 電話：28931600&#13;<br> 玩具駅&#13;<br> 地址：灣仔太原街8號地下C舖&#13;<br> 電話：28384852&#13;<br> 鴻興玩具&#13;<br> 地址：灣仔太原街19號C舖&#13;<br> 電話：28914739&#13;<br> 電話：23323985</p><p><b> 另類魅力</b> &#13;<br> <spanclass><fontstyle>寵物界新寵  &#13;<br> 陳小姐話鸚鵡好懂性又聰明，而且有好多種類都識講話，又不需好大地方，一個月用飼料約$200，就可養20至70年，所以近年養嘅人愈來愈多。最平約80蚊就可以買到一隻鸚鵡。&#13;<br> 鸚鵡店&#13;<br> 地址：灣仔利東街3號地下&#13;<br> 電話：27716142</fontstyle></spanclass></p><p><spanclass><fontstyle>失業漢開花店發圍  &#13;<br> 做製衣設計，舊年加入失業大軍嘅陳先生，憑創意開另類「花店」，另創一番新天地。開業大半年，發覺節日生意都比想像中好，覺得非常幸運。&#13;<br> 花夢年華&#13;<br> 地址：灣仔皇后大道東194號地舖?利東街交界&#13;<br> 電話：25753788</fontstyle></spanclass></p><p><spanclass><fontstyle>中式鵝肝  &#13;<br> 呢間賣鵝店嘅「鵝雜」每日未到關門必賣清光，尤其「鹵水鵝肝」嘅美味，個人認為絕不下於法國鵝肝（例牌堂食每份$45，外賣$40）！&#13;<br> 鹵八鵝店&#13;<br> 地址：灣仔春園街20號富園大廈地下C舖&#13;<br> 電話：28387635</fontstyle></spanclass></p><p><spanclass><fontstyle>豐富齋菜「邊爐」  &#13;<br> 好多人以為齋菜「邊爐」無嘢食，原來好豐富，而且呢間舖頭收得好平，每位只收$40。&#13;<br> 多寶齋&#13;<br> 地址：灣仔太原街45號地下&#13;<br> 電話：23323985</fontstyle></spanclass></p></body></html>