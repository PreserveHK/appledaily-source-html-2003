<html><header><meta charset="utf-8"><title>一味窩輪：飛天油輪高位追唔過</title></header><body><h1>一味窩輪：飛天油輪高位追唔過</h1><p>油價前晚竄升，去到每桶40美元水平先至回頭，石油股有反應，例如中海油（883），由10.7元彈上10.95元，升逾2%。兩件中海油Call輪9511同9299受正股帶動，分別大升4成4同3成4，霸咗升輪榜頭兩位。&#13;<br> 9511現價12.4仙，4月2日屆滿，已算末日輪，溢價重高企喺10.7%，絕對追唔過。睇清楚個行使價係12元，正股上市以來最高都係見過11.8元，即係話，正股必須創新高，隻9511先至有內在價值。&#13;<br> 9299亦係末日輪，3月28日到期，現價7仙，溢價0.35%，槓桿率15.6倍，行使價10.29元，數據實際得多，同樣係博，9299點同着數過9511。不過，油價似乎要調整，想玩油輪，不妨等多陣，咪咁心急。&#13;<br> 另一隻油股中石油（857）是日冇郁，早排喺12.5仙推介嘅中石油輪9361微升1格，報13.4仙，數據仍好，可望追落後。<br> &#13;<br> <spanclass>9546快上快落 &#13;<br> 升幅榜排第3位嘅係華能Call輪9546，由37.5仙彈上47仙，大升25%。呢件末日輪3月19日到期，接近平水，槓桿率近15%，情況同上面嗰件9299差不多，正股一郁，佢哋一定快上快落，唔會寂寞。&#13;<br> 章　盛</spanclass></p></body></html>