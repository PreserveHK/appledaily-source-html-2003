<html><header><meta charset="utf-8"><title>細細部都有4倍光學變焦</title></header><body><h1>細細部都有4倍光學變焦</h1><p>數碼相機愈出愈細部，不過礙於機身體積，大部份輕巧式數碼相機都只有3倍光學變焦，想影遠啲都未必得。不過由Kodak最新推出嘅DX6340，就細細部都有4倍光學Zoom，適合時常需要遠攝的用家。除此之外，DX6340採用Schneider鏡頭，具有330萬像素，以及使用SD或MMC為記憶體，機身內亦內置16MB記憶體，適合時常忘記帶卡的用家。Kodak今次推出相機同時亦推出EasyShare列印機座，只要將相機放在機座上便可以直接列印最大4吋×6吋相片，適用於CX/DX6000系列及LS600等機種。&#13;<br> &#13;<br> 記者、攝影：劉耀祥</p><p>&#13;<br> &#13;<br> &#13;<br> &#13;<br> <b> DX6340Profile</b> &#13;<br> CCD像素：330萬&#13;<br> 有效像素：310萬&#13;<br> 記憶卡：SD/MMC&#13;<br> 焦距：4倍光學變焦/3.5倍數碼變焦&#13;<br> 體積：109×54.5×38mm&#13;<br> 重量：220g&#13;<br> 查詢：800901514（Kodak）&#13;<br> $2,590</p></body></html>