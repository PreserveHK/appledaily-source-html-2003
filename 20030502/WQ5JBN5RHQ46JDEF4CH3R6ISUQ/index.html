<html><header><meta charset="utf-8"><title>《道風．蓮拳》古怪人物騎呢招式</title></header><body><h1>《道風．蓮拳》古怪人物騎呢招式</h1><p>當年《龍爭虎鬥》（唔係李小龍嗰套）大熱賣，遊戲出到第三、四集依舊受歡迎，最後重拍埋荷李活電影㖭。原班人馬今番移師到XBOX推出《道風．蓮拳》，好多機迷都相當期待，希望一嘗3D版《龍爭虎鬥》滋味。遊戲表現亦好有《龍爭虎鬥》Feel，如眾偏暗嘅戰鬥場地、騎呢人物及招式等，最頂癮係學足陳年《如來神掌》咁，打出必殺技時見到一條條嘅圓圈死光，相當之搞笑。系統上可算冇乜難度同深度，總之埋身就打，毋須捉心理或狂練連續技。要讚係受傷嘅設定，某部位俾人打得多，除咗會即場「爆缸」，血流如注外，重會喪失戰鬥力，對手乘時追打落水狗，頗為真實同刺激。&#13;<br> 記者：徐影龍&#13;<br> &#13;<br> 遊戲類型：3D格鬥&#13;<br> 對應機種：XBOX&#13;<br> 遊玩人數：1至2人&#13;<br> 價錢：$299（行貨）&#13;<br> 開發商：StudioGiganteInc.&#13;<br> </p></body></html>