<html><header><meta charset="utf-8"><title>暴肥25磅唔想做人？<br>Christina被男人呃化蝶重生</title></header><body><h1>暴肥25磅唔想做人？<br>Christina被男人呃化蝶重生</h1><p>近排一提到ChristinaAguilera，大家似乎都唔再談論佢有幾性感，反而集中講佢暴肥二十五磅同埋佢嘅新髮型，雖然Christina呢個新look早幾日先曝光，不過其實佢拍攝歌曲《Fighter》嘅MV嗰陣，就已經以黑髮形象示人喇。<br> &#13;<br> <spanclass>唔係一味賣性感 &#13;<br> 《Fighter》係Christina舊年張大碟《Stripped》嘅第三首主打歌，第一首《Dirrty》嘅MV極盡性感淫亂之能事，之後嘅《Beautiful》更加獲GLADDAwards表揚，今次《Fighter》嘅noise似乎冇咁大，不過我羅拉反而覺得個MV有新意，唔係一味賣性感。&#13;<br> 今次MV特別配合番首歌俾男人呃完變得堅強嘅主題，所以Christina就化身成一隻蝴蝶，不過最初佢都只係一隻類似毛蟲嘅物體，頭髮烏卒卒，後來變成蝴蝶就即刻發光發熱，重吸引到其他蝴蝶嘅注意㖭！喺MV入面，Christina嘅眼睫毛又長又五顏六色，造型似足蝴蝶對翼，而臨尾Christina嘅黑色大髻就更加嚇人一跳。&#13;<br> 講開Christina，早排已經公布咗佢會同傳過緋聞嘅JustinTimberlake一齊喺下月開巡迴演唱會，之後佢又會喺九月尾去歐洲開騷，重開到十一月先完結㖭。</spanclass></p></body></html>