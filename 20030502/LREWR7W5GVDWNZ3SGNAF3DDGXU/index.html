<html><header><meta charset="utf-8"><title>新車速報：<br>福特FiestaSport加包圍化身小跑車</title></header><body><h1>新車速報：<br>福特FiestaSport加包圍化身小跑車</h1><p>年初正式踏足香港嘅全新福特Fiesta，雖然車體嬌小，但就勝在別致又吸引，兼且重有齊一般房車配備。而新近抵港嘅FiestaSport版，既有齊全車原廠包圍外，重有埋軟滑貼服嘅全真皮座椅配搭，惟車價不過較原來多出一萬蚊，自然要較一眾同級對手，來得更具號召力啦！&#13;<br>記者、攝影：陳偉林</p><p><b> <spanclass><fontstyle>皮椅坐得舒適設備多  </fontstyle></spanclass></b> &#13;<br> 雖然Fiesta不過係一款歐洲小車，惟設備配搭既有前門電窗、門邊電鏡，中央門鎖外，又有原廠一體式CD音響同冷氣，還有前後房燈及雙安全氣袋，以及獨立頭枕及五套三點式安全帶㗎！再者，新車重加添上全車皮椅，坐得舒適闊落外，尾排重可以獨立收摺，以騰出更闊落嘅尾廂空間㗎！</p><p><b> <spanclass><fontstyle>原廠包圍加添跑意  </fontstyle></spanclass></b> &#13;<br> 造型圓渾又Cute嘅福特Fiesta，甫推出即為不少年輕用家所追捧，而代理新加入嘅全套原廠包圍，既有車身前後擾流器，又有兩邊裙腳同尾定翼組合，單係外觀經已教人有多一份活力感受呢！</p><p><b> <spanclass><fontstyle>1.4公升偈好力又慳油  </fontstyle></spanclass></b> &#13;<br> 新車不僅賣相吸引設備齊，原車配用一台1.4公升直4DOHC偈，匹配上DurashiftEST5前速自動波連手波操控，起跑加速有力又易於駕駛；而穩紮嘅底盤結構，加上歐式懸掛組合，除可有出色循迹性外，四輪ABS連EBD裝置，重畀到你有收放自如之感㖭！</p><p><b> <spanclass><fontstyle>FiestaSport版有瞄頭  </fontstyle></spanclass></b> &#13;<br> 1.車頭氣霸下加置擾流器，予人倍覺剛勁美。&#13;<br> 2.車身兩旁新增裙腳組合，令人看來更靠貼路面。&#13;<br> 3.車尾頂置定翼，既可點綴又具有穩壓作用。&#13;<br> 4.就連車尾泵把下亦設有整流器，貫徹有一份跑車動感。&#13;<br> 5.前後兩排座椅改以真皮鑲嵌，坐得舒適又見闊落。</p><p><b> <spanclass><fontstyle>記者試後簡評  </fontstyle></spanclass></b> &#13;<br> 外形別致吸引，加埋全車包圍變得更具動感；全真皮車廂鋪排倍添有豪邁個性外，具全自動及手動操作模式嘅DurashiftEST波箱，匹配一台1.4公升偈，既好玩又見動力充沛。&#13;<br> &#13;<br> <spanclass><fontstyle>福特FiestaSport規格  &#13;<br> 引擎：1388cc直4DOHC&#13;<br> 馬力：80ps/5700rpm&#13;<br> 扭力：12.7kgm/3500rpm&#13;<br> 傳動：5前速DurashiftEST自動波，前輪驅動&#13;<br> 懸掛：（前）麥花臣支柱（後）半拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：195/50R15ContinentalPremiumContact&#13;<br> 尺碼：3917×1683×1417mm&#13;<br> 軸距：2487mm；車重：1085kg&#13;<br> 新車售價：$129,800&#13;<br> 車輛提供：福特香港（25031032）</fontstyle></spanclass></p></body></html>