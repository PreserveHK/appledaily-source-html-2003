<html><header><meta charset="utf-8"><title>歌影視全面出擊<br>四餅女2對1追打Twins</title></header><body><h1>歌影視全面出擊<br>四餅女2對1追打Twins</h1><p>九人女子組合Cookies已正式淘汰五人出局，改組後變為四人組合MiniCookies，雖然Stephy隨着改組被除去隊長名銜，但四人依然齊心，重新作歌、影、視三棲發展，以一倍人數繼續狙擊死對頭Twins。</p><p>九餅女Cookies自被金牌經理人黃柏高羅致旗下後，經過兩個多月來的鋪排，九餅前途已塵埃落定，Stephy、Theresa、Kary和Miki組成暫名的MiniCookies，並計劃暑假出碟再戰樂壇，其餘五餅則被擯出局。<br> &#13;<br> <spanclass>化妝省時間 &#13;<br> Cookies出道以來，一直被指模仿人氣組合Twins，現在剩低四餅女，雖然不及以往人多勢眾，但發展將更集中。&#13;<br> 目前除了Stephy和Theresa拍攝無綫新劇《戀愛自由式》外，四餅女下半年還會出碟、接拍廣告和進軍影壇，實行歌、影、視三棲發展，繼續狙擊Twins。&#13;<br> Stephy對此笑說：「你哋講就咁講啫，但話晒Twins出道耐過我哋，點可以攞我哋啲新人同佢哋比呀？」&#13;<br> 現在Cookies剩下四人，雖然化妝整頭省回不少時間，但感覺已不像從前般熱鬧，Theresa說：「以前好多人，化妝都要等三、四個鐘，𠵱家大家就專心咗。」&#13;<br> Kary說：「人少咗就冇以前咁嘈。」其餘三餅即取笑她：「Kary係最嘈嗰個，佢一個已經好似成棚人喺度咁。」&#13;<br> Miki說：「人少咗又冇話特別唔開心嘅，keep住有嘢做就得啦。」Kary又說：「我哋同其他成員都重有見面，我前幾日至約咗Angela曬太陽，本來約埋Helena㗎，但佢約咗朋友冇嚟到。」<br> &#13;<br> <spanclass>Kary憂前途 &#13;<br> Cookies的宿舍和巴士早前已被唱片公司EMI收回，九人現時各自回家居住，不過家住屯門的Miki和Stephy打算物色地方同居，而Kary今年亦中學畢業，現時她正為選擇升學或做全職藝人而頭痛。&#13;<br> 採訪：朱芷瑩　攝影：仇志德　化妝：KrisWong&#13;<br> 髮型：JimmyWhite（Chin.G）　服裝提供：LcxClubX</spanclass></spanclass></p></body></html>