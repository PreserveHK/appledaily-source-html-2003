<html><header><meta charset="utf-8"><title>冇城城靚仔　冧女全靠細心<br>王喜訪中醫為李冰冰消腫</title></header><body><h1>冇城城靚仔　冧女全靠細心<br>王喜訪中醫為李冰冰消腫</h1><p>郭富城日前與內地女演員韓雪在海洋公園拍攝劇集《動感豪情》，二人更一同玩海盜船。而同劇的李冰冰在拍戲空檔時總愛黐實王喜，王喜亦樂意充當嚮導帶她遊水族館。</p><p>郭富城、王喜、李冰冰和韓雪日前同往海洋公園，為內地新劇《動感豪情》拍攝外景，其間城城與內地女演員韓雪一同拍攝玩海盜船的鏡頭，船上坐滿近二十位臨記。<br> &#13;<br> <spanclass>城城搖到頭暈 &#13;<br> 城城和韓雪在拍攝期間，韓雪要扮作小鳥依人靠在城城身上，城城便充當護花使者，一同玩機動遊戲，但這個鏡頭卻連續拍了數次，相信城城亦被搖到頭暈。&#13;<br> 而王喜及李冰冰則在公園內的水族館拍攝，李冰冰一有空檔便黐住王喜遊水族館，當她看見魔鬼魚及小鯊魚游過時，更忍不住手舞足蹈，又不時向王喜查問魚類名稱。&#13;<br> 李冰冰說：「我未參觀過呢類型嘅水族館，我覺得好得意，今次我嚟香港拍戲，工作證申請逗留二十八日，除咗拍戲之外，電影公司亦安排我上一啲動作堂，所以冇時間去玩。」<br> &#13;<br> <spanclass>一盡地主之誼 &#13;<br> 首次與李冰冰合作的王喜，對拍檔也讚不絕口，他說：「我哋相處融洽，佢份人幾爽朗、幾勤力。」那麼對方有沒有邀請他做嚮導遊香港？王喜笑說：「行街就冇啦，想帶佢睇醫生就有，因為佢有少少腳腫，我想帶佢睇中醫，但大家重未夾到時間，咁我都有盡吓地主之誼，教佢買電話卡，話畀佢聽住緊嘅酒店附近有乜嘢買。我𠵱家傾緊一部戲，九月喺北京拍嘅，將來如果我去北京，佢亦都可以帶我去行吓。」</spanclass></spanclass></p></body></html>