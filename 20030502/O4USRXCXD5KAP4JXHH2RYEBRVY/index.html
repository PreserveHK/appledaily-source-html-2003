<html><header><meta charset="utf-8"><title>率先實地測試<br>五百萬級SONYP1090分鐘無間錄</title></header><body><h1>率先實地測試<br>五百萬級SONYP1090分鐘無間錄</h1><p>SONY繼F717及剛推出嘅CDMavica後，嚟緊排住隊出嘅五百萬像素機重有P92同V1，而新鮮熱辣抵港嘅有P10，屈指一算，SONY算係擁有最多五百萬像素級機種，野心明顯在於快人一步，將規格標準提升至五百萬像素。新機P10除保留簡單易用等入門機特色外，動畫拍攝更可以MS有幾大就錄幾耐。水貨啱啱前日到港，今日就為大家作一實地測試。&#13;<br>記者、攝影：徐影龍&#13;<br>ImageGirl：Patsy</p><p>最新嘅SONYP10，外形方面跟一貫P系列機種大同小異，雖然有銀、深藍兩色機身，不過最大賣點係高解像度。喺P92未推出前，呢部P10屬P系列中首部五百萬像素級機種，亦係SONY最細嘅五百萬級機。&#13;<br> &#13;<br> <b> <spanclass><fontstyle>SONY最細五百萬型號  </fontstyle></spanclass></b> &#13;<br> P10最高解像度達2,592×1,944，列印A4尺寸嘅高質素相片綽綽有餘，獨門SuperHADCCD、14bitDXP及SRC影像提升技術，令相片表現夠細緻外，顏色亦好鮮豔同豐富，不論硬照或動畫嘅質素都有所提升。鏡頭方面具有三倍光學變焦功能，配合數碼變焦最高可達12×效果（VGAMode），以咁細機身嚟講，有齊五百萬像素CCD及三倍光學變焦，規格上已經算頗為不俗。</p><p><b> <spanclass><fontstyle>集合入門進階機能  </fontstyle></spanclass></b> &#13;<br> P10同時具有進階及入門兩種機能特色於一身，除有齊自動對焦、自動測光等入門機能外，亦有流行嘅環境預設模式。機內共提供7種唔同環境預設拍攝設定，如夜景、遠景、動態及煙花等，令新手玩家不致被環境考起，較容易拍到滿意靚相。進階機能方面，首先有1至1/2,000秒快門設定，晚間曝光拍攝或高速移動嘅物件都可輕鬆拍攝，最正係設有光暗分布圖（Histogram），令用家較易掌握相片曝光情況。最後一提係配合專用轉接環，便可外加各類Tele及Wide鏡頭，可惜P系列機種始終不設閃燈熱靴及全手動模式，進階玩家可能會感到意猶未盡。</p><p><b> <spanclass><fontstyle>128MB錄足90分鐘  </fontstyle></spanclass></b> &#13;<br> 動畫拍攝方面，提供640×480及160×112兩種解像度，透過TV-Out插頭，可在電視上播放接近DVD質素嘅影片。P10亦支援「無間錄」，即係MemoryStick容量有幾大，就可全程無間斷咁錄影，不再受機內緩衝記憶體所限制。以另購嘅128MBMS計，最多可一口氣拍攝長達90分鐘嘅動畫，媲美DV機。當然亦支援最新嘅1GBMSPRO，令拍攝時間大幅加長。&#13;<br> 電源跟舊型號P8一樣，採用NP-FC11專用鋰電，雖然不及普通筆芯電咁方便，不過據官方稱可增加使用時間50%至66%，而且加入如DV般嘅電源提示，重可以影幾耐一目了然，的確夠體貼。</p><p><b> <spanclass><fontstyle>新機試影  </fontstyle></spanclass></b> &#13;<br> 五百萬像素的確令相片細緻度提升不少，而SuperHADCCD及眾多影像調校技術，令相片有層次感外，膚色表現亦算自然。</p><p><b> Profile</b> &#13;<br> 感光元件：530萬像素SuperHADCCD&#13;<br> 變焦：3×光學（12×數碼）&#13;<br> 光圈：F2.8至F5.2&#13;<br> 快門：1至1/2,000秒&#13;<br> 屏幕：1.5"&#13;<br> 體積：108×51.5×35.1mm&#13;<br> 重量：約200g（連配件）&#13;<br> $3,450（水貨）</p></body></html>