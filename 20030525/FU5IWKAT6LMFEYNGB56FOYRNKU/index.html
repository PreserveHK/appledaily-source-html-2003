<html><header><meta charset="utf-8"><title>友情篇：宣萱實嫁得出</title></header><body><h1>友情篇：宣萱實嫁得出</h1><p>去年嘉良與宣萱及佘詩曼先後傳緋聞，當中又以他與宣萱拍《流金歲月》戲假情真傳得最盛，足足傳了一年，難怪嘉良亦自嘲是入行以來傳得最有韌力的新聞。&#13;<br> 現在嘉良與太太破鏡重圓，而宣萱又傳與吳京拍拖，相信嘉良與宣萱的緋聞亦應告一段落，他卻失笑說：「點講都冇乜所謂，真係化啦，講咗成年，到𠵱家都係得個講字，但有時諗返轉頭，你都係有新聞價值，人哋至會咁寫，學梁朝偉話齋，唔係咁寫邊度有人買書，不過就唔好太過份。」<br> &#13;<br> <spanclass>做一世好朋友 &#13;<br> 其實在嘉良處理家事的日子中，紅顏知己宣萱又有否支持他？嘉良說：「問候就一定有，但我嘅家事佢不嬲唔干涉，一個人發生家庭問題，其他人好難去教人哋做任何嘢，佢唔講任何嘢，亦都係正確，自己嘅事就應該由自己去處理。」&#13;<br> 宣萱與吳京拍《倩女幽魂》一劇鬧緋聞，嘉良亦有客串參演該劇，未知他會否覺得宣萱和吳京日久生情？他說：「我拍呢套劇時，只係喺雲南見過宣萱兩次，呢啲問題應該問番宣萱。」&#13;<br> 嘉良曾表示與宣萱能做一生一世的好友，他可希望對方早日覓得好歸宿？他說：「佢咁大個人，會知道乜嘢時候做乜嘢事，大家唔使為佢擔心。其實佢呢幾年嚟，所有嘢包括待人接物同演戲方面，都進步緊，而且都係好嘅轉變，大家少憂喎，佢實嫁得出。」</spanclass></p></body></html>