<html><header><meta charset="utf-8"><title>小野伸二唔出得<br>假日球驗客手記：飛燕諾爭歐冠勢危</title></header><body><h1>小野伸二唔出得<br>假日球驗客手記：飛燕諾爭歐冠勢危</h1><p>荷甲將會進入最後兩周，榜首爭標三雄恩浩雲、阿積士同飛燕諾，今日都會分途出戰，但係排第三位嘅飛燕諾想趕過其餘兩隊，真係好難。&#13;<br> 飛燕諾今日就會作客威廉二世，射手雲荷當無疑狀態大勇，之不過日本中場小野伸二上個禮拜大戰恩浩雲時，同尹邦美相撞後左小腿受傷，雖然日前已經再次練波，但應該趕唔切復出，預計禮拜四對洛達煞科戰先至會上陣；對今場一定要贏先重有機會問鼎聯賽錦標嘅飛燕諾嚟講幾不利，甚至想爭番個第二，參加下屆歐冠盃都有一定難度。&#13;<br> 其實，荷蘭波一直都有唔少波友支持，好似三強作客賽事，梳打埠其實可以開盤，尤其威廉二世曾經主場打和恩浩雲，實力唔算太差，未必冇得打；連北歐波都開，呢類大戰，冇理由唔畀波友多個選擇喎！<br> &#13;<br> <spanclass>巫師施法幫碧咸康復 &#13;<br> 碧咸友賽南非時右手拇指骨裂，要休養約六至八個禮拜，鏟跌佢嗰位莫費利對唔住之餘重話請位傳統祖魯族巫師，用樹葉及樹皮加巫術，希望幫碧咸提早康復。我求大俠對非洲巫術抱懷疑態度，如果真係掂，到時有機會去南非踢世界盃嘅球隊咪唔使旨意攞冠軍？<br> &#13;<br> <spanclass>比堤遭車仔放棄真坎坷 &#13;<br> 比堤曾經都係我求大俠幾欣賞嘅球員，但自從呢件法國中場離開阿仙奴後，事業發展一落千丈，幾坎坷。聽講準備閂水喉嘅車路士無意再收留呢位高薪球員，睇怕佢會變成「人球」。最慘係比堤已經三十三歲，又成日受傷，真係擔心堂堂法國國腳搵唔到好歸宿。</spanclass></spanclass></p><p><spanclass>馬刺歎慢板得分開下盤 &#13;<br> NBA西岸季後賽因雙方火力威猛，通常總得分都係開上盤，但噚日馬刺贏小馬嗰場波，開盤係二百一十點五分，結果只得一百七十九分，差成三十幾分；雖然話奴域斯基傷出對搶分有影響，但最重要係馬刺拖慢節奏嘅戰術奏效，令雙方得分大幅下調，所以波友要識變通呀！<br> &#13;<br> <spanclass>湯贊奴域借啲意走頭 &#13;<br> 早前患膀胱癌嘅NBA火箭隊教練湯贊奴域，噚日以自己嘅健康為理由決定辭職，但據聞教咗火箭十二年嘅佢已經連續四季帶唔到球隊入季後賽，班主早有怨言，可能佢睇到勢色唔對，咁就借啲意好嚟好去都唔奇。<br> &#13;<br> <spanclass>真路比利「殺傷力」強 &#13;<br> 馬刺嘅真路比利好波就係人都知，不過佢重有招必殺技，就係𡁻低敵方球隊嘅主將。好似喺準決賽對湖人，佐治之所以傷出就係因為俾佢偷波嘅時候搞到拗柴。今次對住小馬，奴域斯基第三場受傷又係因為真奴比利撞落佢膝頭所致。雖然我求大俠信佢唔係專登，不過對住馬刺嘅球隊，就真係要小心佢喇。</spanclass></spanclass></spanclass></p></body></html>