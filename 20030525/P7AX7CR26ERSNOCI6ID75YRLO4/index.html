<html><header><meta charset="utf-8"><title>搵袁家班幫拖暑假打餐飽<br>狄美勁減20磅惡鬥俏嬌娃</title></header><body><h1>搵袁家班幫拖暑假打餐飽<br>狄美勁減20磅惡鬥俏嬌娃</h1><p>由金美侖戴雅絲（CameronDiaz）、杜莉芭里摩亞（DrewBarrymore）同劉玉玲主演嘅《神探俏嬌娃2指環密令》，下個月底就會喺香港上映。&#13;<br> 今次監製杜莉為咗增加套片嘅噱頭，重搵埋outout哋嘅狄美摩亞（DemiMoore）助陣做奸角，人氣跌到幾乎係零嘅狄美可唔可以鹹魚翻生，認真要睇呢鋪啦！<br> &#13;<br> <spanclass>尋找機密指環 &#13;<br> 今集個故事係講三個俏嬌娃，為咗搵番兩隻載有聯邦機密檔案嘅戒指，而去調查一個壞事做盡嘅罪惡集團，而曾經做過俏嬌娃嘅狄美摩亞，原來就係佢哋要對付嘅壞人。&#13;<br> 我羅拉聽講狄美一簽咗呢套戲嘅合約之後，因為要同三個後生女鬥搶鏡，已經即時瘋狂操弗自己，勁減二十幾磅。&#13;<br> 自從九六年拍完《脫衣舞孃》之後就冇脫過嘅狄美，今次喺戲入面重會賣大包着比堅尼上陣，雖然佢已經成四十一歲兼生咗三個女，但就依然keep得好fit，比起擁有四十四吋長腿嘅金美侖，真係一啲都唔輸蝕。&#13;<br> 今次呢套片係由香港嘅袁祥仁做武指，擺明車馬sell水着靚女之餘，實唔少得飛車同踢腿，當中重有唔少特技同爆炸場面，一定夠睇頭嘅！</spanclass></p></body></html>