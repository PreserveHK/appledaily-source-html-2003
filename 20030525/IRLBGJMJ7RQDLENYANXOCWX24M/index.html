<html><header><meta charset="utf-8"><title>　　特首忙中悼念襟兄 - 李八方</title></header><body><h1>　　特首忙中悼念襟兄 - 李八方</h1><p>世衞失驚無神送份大禮畀香港，搞到呢兩日董特首又要急急諗計振興經濟，又要以身作則到處消費，應該好唔得閒。但噚日上午，特首都抽空一小時，由政府總部去到對面嘅聖若瑟天主堂，參加襟兄司徒華嘅追思彌撒。<br> &#13;<br> <spanclass>董太姐夫去世 &#13;<br> 八方無寫錯，最近去世嘅董太姐夫、又即係特首襟兄司徒華律師，竟然同阿董多年來嘅政治死敵、立法會議員兼支聯會主席司徒華同名同姓，世事有時真係玄妙。&#13;<br> 呢位司徒華都算低調，雖然與華叔同屬司徒氏宗親會，兩人重互相認識，但直到新一期《壹週刊》報道董太身世時，華叔先知司徒華律師就係董太嘅姐夫。儘管為人低調，但似乎司徒華律師同特首一家關係親厚，噚日阿董夫婦及幾位公子千金、弟弟董建成、妹妹金董建平都有出席追思會，儀式完結至走。&#13;<br> 在場記者都係第一次見董太胞姊趙洪姚，佢嘅五官同董太非常相似，氣質淡雅，完場前重逐一向過百位親友致意。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>