<html><header><meta charset="utf-8"><title>海外車訊：<br>快意Punto新版更誘人</title></header><body><h1>海外車訊：<br>快意Punto新版更誘人</h1><p>雖然快意（Fiat）汽車已有一段日子未有新車到港，但廠方仍在世界各地市場推出不少新產品，如Stilo及Multipla就是最佳例證；而備受車迷注目的新版Punto車系，廠方亦已公布有關細節，新車每個地方都散發着一陣誘人魅力。不如今日一起來先睹為快，看看新車有何吸引之處。&#13;<br>&#13;<br>記者：鄭達基</p><p><spanclass><fontstyle>三門五門任君選  &#13;<br> 為切合不同用家需要，新版Punto仍備有三門及五門型號供選擇，加上嬌小玲瓏嘅車體，穿梭於繁華鬧市中嘅大街小巷都絕不成問題，而且泊車時重好方便，駕駛者完全唔使「左顧右盼」，便可將車子泊好㖭！然而，新車響外觀上亦有不少改動，如用上全新泵把、新款頭燈組合、15吋合金胎軨，以及新設計嘅鬼面罩等等，全都令新車造型望落更富吸引力，相信定能惹來不少年輕車迷垂青呢！</fontstyle></spanclass></p><p><spanclass><fontstyle>車廂闊落設備齊全  &#13;<br> 除外形略有改動之餘，快意廠方響設計新版Punto時，亦有照顧到乘客所要求嘅闊落空間感；故此，新車依舊保留原有型號嘅闊落車廂空間，加上承托力十足嘅座椅，乘坐可謂既貼服又舒適。設備配搭亦見齊全，除有高級CD連MP3音響外，重有原廠恒溫冷氣、泊車感應裝置同埋雨點感應開關水撥等等，設備配搭可謂一應俱全，使用時亦見方便。</fontstyle></spanclass></p><p><spanclass><fontstyle>引擎配搭選擇多  &#13;<br> 廠方特別為選擇新版Punto嘅用家，提供有多台引擎作選擇，當中包括有1.2公升（60或80匹）、1.4公升（95匹）及1.8公升（130匹）等型號，而且重不乏有柴油Turbo型號；佢哋除咗有慳油好力嘅特性外，重有低廢氣排放嘅好處㖭！另外，新車亦備有多項電子設備（如ABS、ESP、ASR及MSR等等），除可有助增強行車安全性外，一套先進嘅HillHolder裝置，重方便駕駛者於斜坡上起步㖭！</fontstyle></spanclass></p></body></html>