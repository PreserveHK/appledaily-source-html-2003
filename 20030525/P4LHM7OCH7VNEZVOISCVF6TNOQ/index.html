<html><header><meta charset="utf-8"><title>全球辣：<br>第二回墨西哥辣椒醬　一滴夠嗆喉</title></header><body><h1>全球辣：<br>第二回墨西哥辣椒醬　一滴夠嗆喉</h1><p>說到辣菜，又點止淨係泰國菜呢？辣椒也可遊世界，第二回合，就找來墨西哥菜繼續比試。墨西哥菜式，表面看來似一般西餐，想辣？關鍵係一支支嬌小的辣椒醬，就可以要幾辣有幾辣。經過泰國菜的一輪熱身，軒仔終於發力，連世界第二辣的超級至激辣椒醬都敢試，Roland同Ricky甘拜下風！終於分出勝負，呢個回合軒仔勝！</p><p><spanclass><fontstyle>百支辣醬砌「火牆」  &#13;<br> iCaramba!大廚Stanley說，他刻意不會煮得太辣，怕首次吃墨西哥菜的食客被嚇怕了，以為墨西哥菜得個「辣」字，而且店內收藏了百支墨西哥辣醬，水吧上便用二十多支辣醬砌了一道「WallofFlame」任食客取用，可根據自己的口味，隨意加幾辣都得。&#13;<br> &#13;<br> <spanclass><fontstyle>勇敢試食全球第二辣軒仔勝  &#13;<br> 經理David向三人介紹了全球第二辣的辣醬Da'Bomb，而全球最辣的一支就仍在訂購中。軒仔興致勃勃想試試，於是用牙籤沾了一小滴辣醬，把牙籤輕輕放在舌頭上，他便即時大叫：「真係好辣呀！淨係掂到條牙籤，但係連喉嚨都覺得辣。」然後重要立即飲冰水解辣。&#13;<br> Roland同Ricky看到軒仔的反應，寧願落得輸掉的下場，也立即打退堂鼓，Ricky說：「我之前在美國見過，一些超辣的辣醬，消費者要先簽名確認才可以賣的。唔知呢支使唔使簽名先買到呢？」</fontstyle></spanclass></fontstyle></spanclass></p><p><spanclass><fontstyle>墨西哥辣椒燴牛肉伴墨西哥飯$95  &#13;<br> 燴牛肉有點似肉醬意粉的「肉醬」，但就帶點辣味，而紅色的墨西哥飯也帶有輕微的辣。不過，Roland可能俾支辣醬嚇親，連少少辣都頂唔順。</fontstyle></spanclass></p><p><spanclass><fontstyle>墨式鐵皮燒雞$142  &#13;<br> 燒雞以麵粉皮包着吃，伴以辣番茄粒、牛油果醬及酸忌廉，連自認最唔食得辣的Ricky都應付到，一臉得戚：「呢件燒雞，唔辣，我咁渣都食到！」</fontstyle></spanclass></p><p><spanclass><fontstyle>墨式炸餅皮沙律伴香煎辣雞$91  &#13;<br> 雞胸肉有微微的辣味，如果想辣啲，惟有自己加辣醬。</fontstyle></spanclass></p><p>iCaramba!&#13;<br> 地址：中環伊利近街26-30號&#13;<br> 電話：25309963</p><p><spanclass><fontstyle>港式咖喱　辣得最順得人  &#13;<br> 太子界限街一角有一間狹小的咖喱店，下午五時許，過了午飯時間，又未夠鐘食晚餐，但幫襯買外賣咖喱飯的人就未停過，店內只得三張細小的摺枱，亦難得才有空位。老闆郭先生以前是警隊藍帽子伙食部的主管，官階是警署警長，平時最愛鑽研咖喱，九五年退休時，開了這間「阿郭咖喱」。&#13;<br> 郭先生毫不掩飾他對在警隊日子的懷念：「回歸前，每年都要搞一次大型咖喱餐聚會，招待各國駐港領事，前港督衞奕信、彭定康都食過我煮的咖喱。以前準備幾十人的咖喱餐都唔頭痛，𠵱家顧住盤生意先至最煩惱。」</fontstyle></spanclass></p><p>阿郭咖喱&#13;<br> 地址：太子界限街49A地下&#13;<br> 電話：27799881</p><p><spanclass><fontstyle>韓國菜　辣紅蒜頭  &#13;<br> 位於中環與上環中間的韓國菜館「新羅園」，在中環已有二十多年歷史，在這裏工作十八年的韓國人MsLee說：「我哋呢個窗口以前是無敵大海景，對着離島碼頭，但碼頭後來搬走了，去年又搬回來，可惜已經填海又起了高樓大廈。」&#13;<br> 環境改變了，韓國菜的口味當然無變。除了人參雞，韓國的辣泡菜及辣菜式亦很著名，MsLee話，韓國的辣菜，特色係加了很多蒜頭來帶出辣紅。</fontstyle></spanclass></p><p>從南韓嫁來香港，MsLee以前在香港的日子，就是看着菜館對開的離島碼頭，她最近發現新通了一道行人天橋可直達菜館，感覺像是回到十多年前的日子，與碼頭的距離最近拉近了。&#13;<br> &#13;<br> 新羅園韓國菜館&#13;<br> 地址：中環干諾道中47-49號南源商業大廈2樓&#13;<br> 電話：25458873</p><p><spanclass><fontstyle>古巴菜　辣得率直  &#13;<br> 對古巴這個國家本身已認識不多，古巴菜更未試過。Cubana負責人Patsy說：「古巴人是很率性的民族，他們興起時，就三五成群在街頭載街載舞，已經可以好開心，相比之下，香港人就拘謹得多。」Cubana老闆係一個法國人，他就是希望把古巴人的快樂帶到香港，於是開了目前全港唯一的古巴菜館。&#13;<br> 古巴菜繼承了這種率直的民族性，煮食方法很簡單，不會太花巧，Patsy舉例說：「墨西哥人同古巴人都吃好多辣椒，但墨西哥菜就會用花款百出的辣椒醬，古巴菜只會直接煮辣椒。」</fontstyle></spanclass></p><p>女大廚Virge係菲律賓人，但從每年都來港的古巴師傅中學到一手正宗古巴菜。&#13;<br> &#13;<br> Cubana&#13;<br> 地址：中環伊利近街47號&#13;<br> 電話：28691218</p></body></html>