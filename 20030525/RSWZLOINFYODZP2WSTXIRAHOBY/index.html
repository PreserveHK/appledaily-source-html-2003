<html><header><meta charset="utf-8"><title>衣履近街：<br>沙灘人字拖實用有型</title></header><body><h1>衣履近街：<br>沙灘人字拖實用有型</h1><p>夏日炎炎，出入沙灘自是例行公事，但查實香港泳灘向來水質麻麻，落水還是其次，最緊要都係可以Show吓新置沙灘裝備，例如泳衣及型仔沙灘拖。個人比較貪戀人字拖，覺得佢比一般拖鞋型兼易襯，當然，家陣唔少運動品牌，重將佢設計到非常功能性，總之又型又實用，一於趁今個夏天，揀番對去威！&#13;<br>&#13;<br>記者：李玉蘭　攝影：伍慶泉&#13;<br>Model：AnnieFromImagineLtd.</p><p><spanclass><fontstyle>Modern花花Look行沙灘  &#13;<br> 花花鞋面加人字珠仔構成清新摩登Look，加上防滑鞋底，Reef呢個水上活動專門品牌出品嘅人字拖，可以陪你安安心心、浪浪漫漫行沙灘。點解唔落得水？如果你唔介意整霉花花布料就當然無問題啦！(A)&#13;<br> &#13;<br> 售$200</fontstyle></spanclass></p><p><spanclass><fontstyle>人字拖波鞋底水陸二著  &#13;<br> Reef另一個好處係鞋型依照腳形設計，有良好承托力托住你，即使着成日都唔覺攰，加上呢款重係波鞋底設計，玩完水再行街街都無問題。(A)&#13;<br> &#13;<br> 售$220</fontstyle></spanclass></p><p><spanclass><fontstyle>凹凸迷幻防滑Look玩水上活動  &#13;<br> Reef巴西沙灘拖一直深受滑水、滑浪Fans歡迎，銷路一向係世界第一，皆因鞋底係一貫防滑設計之外，人字帶夠柔軟舒服，鞋床都多多花臣，好似今次就大玩凹凸迷幻波浪紋，着嚟出海玩水上活動至啱！(A)&#13;<br> &#13;<br> 售$180</fontstyle></spanclass></p><p><spanclass><fontstyle>立體花花Look童真大晒  &#13;<br> 男人老狗嘅Snoopy今年花Look上身！未算，重有曬燶嘅HelloKitty同埋幾時都咁不食人間煙火嘅LittleTwinStars，都有立體絲花裝置，好夏老威Feel，重附送透明手挽袋，同你熱熱情情落水去！(B)&#13;<br> &#13;<br> 售$168</fontstyle></spanclass></p><p><spanclass><fontstyle>可愛維尼Look閒蕩蕩  &#13;<br> 老實講，相比其他設計，維尼人字拖可以話有持久實力，但作為一對卡通出品，開心嘅橙色加熱力十足嘅紅色所構成嘅珠仔人字拖，一副可愛Look已經夠殺；加上佢有成吋厚，着住閒蕩都唔怕震襯。(C)&#13;<br> &#13;<br> 售$49</fontstyle></spanclass></p><p><spanclass><fontstyle>腳板玩米奇紋身  &#13;<br> 凸面的米奇拖固然夠Cutie，但更Cutie係當你着住佢四圍走之後，軟綿綿嘅米奇頭會響腳板底留低小小記印。(C)&#13;<br> &#13;<br> 售$49</fontstyle></spanclass></p><p><spanclass><fontstyle>左買　  <spanclass><fontstyle>索女遇上肚臍男  &#13;<br> OffCourse嘅Living@hk生活藝術，設計一向以黑色為主調，但係今年實在受唔住坊間的多多要求。T恤終於換上白色，但內容就繼續抵死咁流露香港美好回憶，由肚臍餅、麻雀一索、紅白藍膠袋都一一上心口，跟住重有三點不露等等等等，陸續有嚟！售$120。&#13;<br> &#13;<br> 大業藝苑&#13;<br> 地址：銅鑼灣高士威道66號中央圖書館一樓（21512648）</fontstyle></spanclass></fontstyle></spanclass></p><p><spanclass><fontstyle>右買　  <spanclass><fontstyle>9吋低腰熱褲型爆  &#13;<br> 低腰褲是水上活動牌子Billabong出品，佢除咗有上水快乾功能之外，今次重集超短、超低腰、索繩設計於一身，想點露就點露，要幾索有幾索，啱晒自信十足的健康型長腿妹妹！售$380。&#13;<br> &#13;<br> XGame&#13;<br> 地址：中環雲咸街19-27號威信大廈地下（23669293）</fontstyle></spanclass></fontstyle></spanclass></p><p>店舖資料：&#13;<br> （A）XGame：中環雲咸街19-27號威信大廈地下（23669293）&#13;<br> （B）Kalm's：銅鑼灣時代廣場709-710店（25062302）&#13;<br> （C）Trendyland：尖沙嘴金馬倫道12號恒信商業大廈地下（27398182）</p></body></html>