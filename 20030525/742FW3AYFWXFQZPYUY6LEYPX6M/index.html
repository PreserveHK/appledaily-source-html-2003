<html><header><meta charset="utf-8"><title>　　唐英年入馬場執20萬 - 李八方</title></header><body><h1>　　唐英年入馬場執20萬 - 李八方</h1><p>沙士漸漸受控，噚日八方入馬場，竟然碰到工商及科技局局長唐英年，佢同八方講，前日練馬師愛倫叫佢噚日盡量抽時間入場，因為唐公子名下嘅「鷹冠」好有「餐士」，結果隻馬喺見習生湯智傑胯下取得處女勝利。&#13;<br> 唐公子話，自從愛駒「大殺手」退役後，經已好耐未拉過頭馬，「鷹冠」今次能夠取勝，見習生湯智傑值得一讚，因為隻馬出閘慢咗一慢，但佢頭腦冷靜，臨危不亂，等到入直路至發力，贏得非常精采。&#13;<br> 「鷹冠」係愛爾蘭自購馬，今次贏馬唐公子可獲得近二十萬獎金，連早前所得嘅獎金，已累積達二十七萬。&#13;<br> ﹙圖﹚唐英年夫婦（站在馬匹兩側者）叫埋好友葉澍堃（後排右一）齊齊拉頭馬。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>