<html><header><meta charset="utf-8"><title>蕭正楠缺席　真係唔妥Juno<br>林嘉欣首次上《勁歌》蝦碌入錯Key？</title></header><body><h1>蕭正楠缺席　真係唔妥Juno<br>林嘉欣首次上《勁歌》蝦碌入錯Key？</h1><p>電影《六樓后座》一班演員包括林嘉欣、蘇永康、麥浚龍（Juno）等前晚一同出席《勁歌金曲》錄影，而一直有傳蕭正楠因不滿Juno主唱該電影插曲，所以前晚蕭正楠沒有跟大隊上《勁歌》宣傳。而林嘉欣第一次上《勁歌》，但因表現緊張而入錯key，足足錄了三次才大功告成。</p><p>電影《六樓后座》一班演員林嘉欣、蘇永康、麥浚龍（Juno）、鄧健泓、周永恆和森美，前晚在將軍澳電視廣播城錄影《勁歌金曲》，早前有傳有份主演《六》片的蕭正楠不滿Juno在該片中所佔戲份雖少，但卻有得唱插曲，所以決定不上《勁歌》宣傳以示不滿，而前晚蕭正楠果然缺席。<br> &#13;<br> <spanclass>為錄唱片取消登台 &#13;<br> Juno前晚便對此事回應說：「我都唔知點答，我同蕭正楠都一段時間冇見，我諗佢係拍緊劇。我自己唔會唔鍾意邊個，片酬收咗做番自己嘅責任就得，我份人好隨和，但人哋點諗就uptoyou。」Juno亦透露因為要留在香港錄唱片，原定和關心妍八月去美國登台的計劃已決定取消，他表示覺得可惜。<br> &#13;<br> <spanclass>「我上下都冇臭臭」 &#13;<br> 而蘇永康和鄧健泓都表示相信蕭正楠不會因不能唱插曲而不滿，康仔說：「之前都講話我嫌戲份少所以唔影poster啦，但其實我嗰陣跟本唔喺香港，我估蕭正楠應該拍緊劇。」而鄧健泓則說：「我同蕭正楠唔熟，但見佢同Juno相處融洽，大家年輕人冇問題嘅。《勁歌》喎，有得上梗係上啦，我都不知幾恨。」&#13;<br> 至於首次上《勁歌》的林嘉欣，因為表現緊張的關係，足足錄影了三次，第一次因為入錯key，第二次是因為周永恆送花上台，令她即時忘記歌詞，到了第三次才成功唱完。林嘉欣說：「我心情緊張又興奮，以前在加拿大成日睇《勁歌》，我本來諗住一上台就同我爹哋媽咪sayhi，但一上台就甚麼都忘了。」&#13;<br> 之前有傳Juno跳舞時有臭味，鄧健泓前晚就慫恿林嘉欣問Juno這個問題，Juno回答說：「我上下都冇臭臭。」&#13;<br> 採訪：楊潔雯攝影：仇志德</spanclass></spanclass></p></body></html>