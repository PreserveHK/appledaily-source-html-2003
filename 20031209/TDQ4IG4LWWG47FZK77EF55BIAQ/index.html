<html><header><meta charset="utf-8"><title>　　大摩高層聖誕開金口 - 李八方</title></header><body><h1>　　大摩高層聖誕開金口 - 李八方</h1><p>美資大型投資銀行摩根士丹利（大摩）每年聖誕節期間，都會搞慈善籌款活動。八方噚日同大摩嘅老友傾起，今年活動有新意思，就係一班部門主管同董事總經理級高層，將組成一個詩歌班，本周四中午十二時，喺置地廣場地下大堂唱聖詩。&#13;<br> 要入選呢個詩歌班，高層唔係自己決定參唔參加，而係由大摩員工決定，因為每名員工都可捐款點名畀某一高層，當累積金額逾三千元以上，呢個高層就一定要當眾唱詩歌。若某高層想當眾表現歌藝，都可自己掏荷包，捐夠數。&#13;<br> 據講，大摩亞洲區主席文禮信、行政總裁白德邁及專講經濟嘅董事總經理謝國忠俱已被點名，一定出席唱詩。另外，大摩傳統上搞嘅員工網上競投活動仍如常舉行，八方希望有新活動可帶來新動力，令慈善捐款數額直線上升，大家也可更開心過佳節。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>