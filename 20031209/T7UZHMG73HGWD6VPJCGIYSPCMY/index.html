<html><header><meta charset="utf-8"><title>新車速報：<br>寶馬M3CSL輕量超辣街霸</title></header><body><h1>新車速報：<br>寶馬M3CSL輕量超辣街霸</h1><p>德國寶馬旗下嘅M3跑車，一直被視為純悍嘅辣版街霸，為不少車迷心目中嘅DreamCar，但講到矜貴性同純種跑車血統的話，相信就要數到限量生產嘅M3CSL超輕量版本喇！雖然香港代理嘅8部配額尚未抵埗，惟早前經已有水貨車商率先引入首部右軚M3CSL抵港，想感受吓呢部純悍跑車威力？大家不妨一齊嚟先睹為快啦！&#13;<br>記者、攝影：陳偉林&#13;<br>ImageGirl：Kendy（CoolFactory）</p><p>當2001年德國法蘭克福車展上初首登場時，經已教車迷注目嘅M3CSL，標誌着純悍跑車嘅新指標，唔單止有強勁引擎配搭，勻稱嘅車重還有強化起跑加速力嘅好處，從而令人愛不釋手㗎！</p><p><spanclass><fontstyle>CSL有特徵易識別  &#13;<br> 看似跟標準版M3相若嘅CSL特別版，佢不僅有更靠貼路面嘅四輪Racing懸掛結構、全碳纖維模造嘅車頂，還有鋁合金製頭冚及尾冚配搭，令全車淨重下調110kg，僅紀錄得1,385kg。&#13;<br> 識別身份方面，響頭輪拱兩旁嘅透氣柵格上，既有CSL字樣外，車頭氣霸下重加有碳纖維整流器，以及有碳纖維裝飾嘅四出式尾喉組合㖭！</fontstyle></spanclass></p><p><spanclass><fontstyle>用大量碳纖維物料  &#13;<br> 講到座艙鋪排，主要以麖皮及金屬面板配襯，予人濃厚跑車氣息同High-tech味道；前後四張獨立座椅，焦點盡在前排一雙碳纖維模造嘅桶椅身上，包得合攏又富承托力。&#13;<br> 當四周張望下，你重會發覺兩邊車門內壁同中控台後方，亦全數用上既輕量又堅實嘅碳纖維鑲嵌呢！</fontstyle></spanclass></p><p><spanclass><fontstyle>MPower引擎改良演繹突出  &#13;<br> 呢部M3CSL特別版，沿用一台3.2公升MPower直6DOHC偈，惟引擎滲有Formula1跑車用嘅結構同整理下，中、高轉有更強演繹外，馬力輸出亦由原來343匹，調升至360匹，而扭力亦有0.5kgm裨益，達到37.7kgm數值。再者；排氣系統亦有強化改良，令整體加速感更突出。&#13;<br> 另一方面，原有14.5:1嘅轉向比例，亦提升至15.4:1，令轉軚反應更靈巧敏捷㗎！而筆者至欣賞莫過於四輪特製迫力碟，由100km/h車速下停車，距離會少於34米呢！</fontstyle></spanclass></p><p><spanclass><fontstyle>記者評語：  &#13;<br> 若然你有開過原有M3跑車的話，相信你會對呢部偷輕咗嘅M3CSL反應會更強烈；置身特製跑車桶椅內，加速狠勁有力，轉檔只需0.08秒嘅SMG-Ⅱ半自動波箱，拐彎抹角重倍感輕鬆自如㖭！&#13;<br> &#13;<br> <spanclass><fontstyle>Kendy評語：  &#13;<br> 特矮車身設計，予人看來部車俯伏地面，好有一份惡形惡相感；身處車廂內重感受有濃烈嘅跑車味道，而車尾傳來陣陣嘅咆哮聲響，還會令人怦然心動呢！</fontstyle></spanclass></fontstyle></spanclass></p><p><spanclass><fontstyle>寶馬M3CSL規格  &#13;<br> 引擎：3246cc直6DOHC&#13;<br> 馬力：360ps/7900rpm&#13;<br> 扭力：37.7kgm/4900rpm&#13;<br> 傳動：6前速SMG-Ⅱ半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/40ZR19ContinentalContiSportContact&#13;<br> 　　　（後）255/35ZR19ContinentalContiSportContact&#13;<br> 尺碼：4492×1780×1365mm&#13;<br> 軸距：2729mm&#13;<br> 車重：1385kg&#13;<br> 0-100公里：4.9秒&#13;<br> 極速：250km/h（有限制）&#13;<br> 新車售價：$1,180,000&#13;<br> 車輛提供：車城（28936126）</fontstyle></spanclass></p></body></html>