<html><header><meta charset="utf-8"><title>　　余光中幫台灣《蘋果》度橋 - 李八方</title></header><body><h1>　　余光中幫台灣《蘋果》度橋 - 李八方</h1><p>八方日前見到詩人余光中教授，記起當年佢喺中大教書，吟誦九廣鐵跌，講到啲火車，有一句「一陣腥騷欲窒的是豬車」，令日日企喺月台等火車嘅中大同學感同身受，由大陸一卡卡生豬火車嘅臭味，到今天也回味無窮。&#13;<br> 余教授近況如何？佢話「已經退了，住在高雄，少了回港」。八方就追問教授有冇睇台灣《蘋果》，覺得點樣？點知余教授就好有興趣咁反問八方，台灣《蘋果》係咪喺沙士期間創刊？佢話自己當時諗到一句好好嘅口號，但係冇講畀人知，就係「一日一蘋果，沙士遠離我。」又好有噱頭喎，喺台灣長駐嘅堅哥，可以請教吓余詩人，或者會有意外驚喜。&#13;<br> （圖）白髮蒼蒼嘅余光中教授都有好多後生女Fans。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>