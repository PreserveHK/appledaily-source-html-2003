<html><header><meta charset="utf-8"><title>　　楊啟彥北上為港人飯碗 - 李八方</title></header><body><h1>　　楊啟彥北上為港人飯碗 - 李八方</h1><p>𠵱家啲大官搞親民，成本愈嚟愈高，前日九鐵主席田北辰係威係勢親自駕駛輕鐵，冒住新手揸車，越軌翻車之險，主持天水圍新支線嘅通車儀式，點知噚日就俾啲居民猛咁投訴，話安排欠妥善，睇吓今日會唔會好啲。連續兩日咁大新聞，都唔見咗行政總裁楊啟彥，八方都覺得幾奇怪，於是打電話搵佢，先知佢同職業訓練局嘅委員伍淑清哋上京，拜會教育部同勞動部官員，傾吓點樣互相配合，達至雙贏局面。&#13;<br> 點解連職訓局都要向北望？原來又係CEPA效應。身為主席嘅楊官話，佢哋一直受法例規管，唔准過深圳河，但事到如今，都要為增加港人就業着想，擴大範圍，同大陸合作，訓練啲香港人唔只係香港搵食，去邊度搵食都得。八方最關心係西鐵可唔可以喺聖誕前通車，佢叫八方等星期五就知。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>