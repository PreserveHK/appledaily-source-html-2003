<html><header><meta charset="utf-8"><title>紅髮魔女傳澳洲巡迴唱</title></header><body><h1>紅髮魔女傳澳洲巡迴唱</h1><p>美國女歌手ChristinaAguilera近期一直四圍演唱，噚日佢又去到澳洲悉尼為佢即將喺當地舉行嘅巡迴演唱會宣傳，一向形象百變嘅佢今次又搞新意思，雖然着晒褸唔露肉，但係佢就將一半頭髮染成紅色，相當搶眼。但係大家唔好以為佢戴頂帽好端莊，細心睇佢頂帽旁邊竟然插咗兩支煙，搞到成個茶餐廳夥計咁。</p></body></html>