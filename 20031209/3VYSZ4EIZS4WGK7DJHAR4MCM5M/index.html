<html><header><meta charset="utf-8"><title>豐田Picnic豪裝出巡</title></header><body><h1>豐田Picnic豪裝出巡</h1><p>近期備受車迷追捧，就連銷量更有超越同廠Previa車系之勢嘅家庭七人MPV——Picnic，豐田代理繼早前為其引入Facelifted新版抵港後，剛啱佢哋重正式推出Picnic豪華Deluxe版本㖭！除有齊富跑意嘅合金胎軨同尾定翼外，重有全車皮椅、桃木裝飾等裝備，都不過係畀多萬多元，睇落自然更具號召力啦！&#13;<br> 記者、攝影：李勤&#13;<br> 新車售價：$209,100&#13;<br> 車輛提供：皇冠汽車（23054555）</p><p><spanclass><fontstyle>追加裝備出眾超值  &#13;<br> 剛抵港不久嘅Facelifted新版Picnic，外形時尚又富活力感；惟配套設備就肯定及不上面前嘅Deluxe版本喇！皆因佢新增有四輪合金胎軨、尾置定翼連High-mount煞車燈、門窗雨擋之餘，車廂三排七座位重鑲有高級真皮，四周重有桃木裝飾，以及半皮半桃木軚環。&#13;<br> 設備方面，還有至高級講究嘅CD連MD音響，以及前後獨立送風嘅恒溫冷氣㗎！設備咁齊，裝工連首次登記稅，都不過畀多萬零蚊，真係好超值噃！</fontstyle></spanclass></p></body></html>