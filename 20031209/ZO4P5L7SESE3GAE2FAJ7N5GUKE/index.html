<html><header><meta charset="utf-8"><title>　　周德熙做國壽董事冇得分 - 李八方</title></header><body><h1>　　周德熙做國壽董事冇得分 - 李八方</h1><p>國壽第一日喺香港派招股書，引嚟大批市民排隊認購，有關方面印備咗二百六十萬份白色同黃色表格任攞，真係有備而來。個勢咁勁，梗係要恭喜偉大祖國，胡溫應該睇清楚香港人其實先至最愛國，而且係自願同自發嘅，千祈唔好信班土共同埋乜辦乜辦嘅錯誤情報。&#13;<br> 身為國壽獨立董事嘅退休局長周德熙話，答應得做董事，梗係為隻股票咁受歡迎而開心，但係佢聲明在先，自己冇獲配任何股份，亦冇去入表認購。&#13;<br> 新股上市，當然要慶功，十八號吉日已擇，但係地點未公布，佢話相信國壽董事長王憲章會親自來港出席掛牌儀式。王生喺北京都好high，佢話中國人開始改善生活，收入增加咗，保險市場潛力無限，簡直信心爆滿。但大家都知，炒股同愛情一樣都係較盲目嘅，王生不用多講，股民都會憑feel入市。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>