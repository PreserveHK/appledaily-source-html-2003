<html><header><meta charset="utf-8"><title>海外試車：意大利實地測試<br>林寶堅尼Gallardo好玩樂趣多</title></header><body><h1>海外試車：意大利實地測試<br>林寶堅尼Gallardo好玩樂趣多</h1><p>今年適逢意大利林寶堅尼車廠40周年，推出有「Baby林寶」之稱嘅Gallardo新車，不僅令呢家老牌意大利跑車生產商，有入門版車系之外，廠方重首次推出配備E-Gear順序式半自動波裝置；為要給各地傳媒深入了解新車特性同操控，廠方還廣邀汽車傳媒，到意大利作兩日公路同賽道上嘅實地測試呢！&#13;<br>&#13;<br>特約記者、攝影：張漢華&#13;<br>部份圖片由林寶堅尼車廠提供</p><p><spanclass><fontstyle>簡約凸顯跑車個性  &#13;<br> 雖然新款Gallardo無咗一對鷗翼式車門配搭，惟硬朗線條加上簡潔而明快嘅設計，以及一對炯炯有神嘅Xenon車燈組合，既教人有望而生畏感，重好有林寶堅尼一份自家獨特個性。</fontstyle></spanclass></p><p><spanclass><fontstyle>座艙設備講究舒適  &#13;<br> Gallardo不過係廠方新加入嘅入門版跑車，然而座艙鋪排同樣講究吸引，個車廂更鑲有高級皮革，而一對桶椅既妥貼又見承托力；再者，座艙空間重好寬敞舒適，唔怕長途車有疲倦感。</fontstyle></spanclass></p><p><spanclass><fontstyle>媲美法拉利360更多一點人性  &#13;<br> 廠方不諱言Gallardo嘅對手，會係份屬意大利名門跑車嘅法拉利360型號，車上每項配套裝置，均要以優於對手為大前提，因而以一台5.0公升V10引擎，加配恒式四驅，重有新加入嘅E-Gear6前速半自動波箱，操控突出之餘重兼備一定玩味性，快跑下容許一點兒甩尾，予人帶出多一點人性感，並非跑車駕馭人嘛！</fontstyle></spanclass></p><p><spanclass><fontstyle>賽道測試Gallardo操控力  &#13;<br> 廠方響次日試車環節上，安排一眾傳媒到賽車場上，一嘗響濕滑路面劈彎，以ABS急煞車扭軚閃避障礙物，以及高速連續走彎嘅操控力；最後還安排經驗豐富嘅賽車手示範表演，令與會者留有深刻印象。</fontstyle></spanclass></p><p><spanclass><fontstyle>車評人狄Sir點睇Gallardo？  &#13;<br> 外形：造型保留有一貫林寶堅尼懾人嘅氣勢，尤其係車頭一對新款大燈組合，卻有一份獨特氣派；而車尾則見得平淡一點，也欠缺像法拉利360透明引擎艙蓋嘅Gimmick，較偏向實用性嘅超級跑車組合。&#13;<br> 操控：由於新車加入咗至新嘅E-Gear半自動波箱，加上一套全時間四驅裝置，重可容許有輕微甩尾表現，響講求安全之餘又不失操控玩味。&#13;<br> 座艙：車廂空間出奇地闊落，尤其頭部空間要比同廠Murcielago還要多，軚盤可作多角及伸縮調校，大可適應不同身形嘅人士要求。&#13;<br> 後話：全新Gallardo會是一款日常代步嘅超級跑車，遇有需要終極表現的話，相信500匹馬力輸出定能滿足最挑剔嘅要求。</fontstyle></spanclass></p><p><b> 林寶堅尼Gallardo規格</b> &#13;<br> 引擎：4961ccV10DOHC&#13;<br> 馬力：500ps/7800rpm&#13;<br> 扭力：52.0kgm/4500rpm&#13;<br> 傳動：6前速E-Gear半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）235/35ZR19PirelliPZeroRosso（後）295/30ZR19PirelliPZeroRosso&#13;<br> 尺碼：4300×1900×1165mm&#13;<br> 軸距：2560mm；車重：1520kg&#13;<br> 0-100公里：4.2秒；極速：296km/h&#13;<br> 新車售價：約港幣250萬元&#13;<br> 查詢：嘉信汽車（28938286）</p></body></html>