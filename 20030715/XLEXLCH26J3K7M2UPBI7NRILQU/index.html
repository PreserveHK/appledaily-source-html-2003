<html><header><meta charset="utf-8"><title>籮霸與LV手鏈爭輝</title></header><body><h1>籮霸與LV手鏈爭輝</h1><p>唔理LV嘅fans鍾唔鍾意籮霸珍妮花洛庇絲（JenniferLopez），不過至少喺今年內都會成日見到佢。事關籮霸唔單止係LV手袋嘅代言人，原來佢連珠寶嗰邊都殺埋。上次佢就拎住個LV秋冬季嘅新手袋周圍晒命，估唔到今次重拎埋條好閃嘅手鏈出嚟，搞到我羅拉都心郁郁。話時話佢呢個新廣告又真係影得幾靚，籮霸今次真係執到喇。</p></body></html>