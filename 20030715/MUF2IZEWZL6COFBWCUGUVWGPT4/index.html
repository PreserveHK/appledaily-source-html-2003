<html><header><meta charset="utf-8"><title>豐胸VS甄妮縮胸　大細都有得賺<br>張文慈自爆日日被追債</title></header><body><h1>豐胸VS甄妮縮胸　大細都有得賺<br>張文慈自爆日日被追債</h1><p>甄妮和張文慈最近分別獲纖體公司邀任代言人，兩人均對纖體後的身形大感滿意。一向不喜歡大胸的甄妮對上圍由34D減至34C大感喜悅。張文慈則相反，自稱上圍升Cup。她更透露近日頻遭傳真和電話騷擾追債，不勝其煩。</p><p>張文慈和甄妮最近分別獲纖體公司邀請擔任代言人，昨日張文慈在西貢片廠，為美國純美拍攝電視廣告；甄妮則在尖沙嘴半島酒店出席瑪花纖體記者會。<br> &#13;<br> <spanclass>傳真加電話騷擾 &#13;<br> 張文慈和美國純美簽了兩年合約，擔任吸油、燃脂及豐胸系列代言人，酬勞達七位數字，她說：「我最肥嗰陣有一百二十八磅，𠵱家就得一百一十六磅，三圍數字就由以前嘅34B、25、34吋半，到𠵱家嘅34C、23、33吋半。」&#13;<br> 談到近況，張文慈透露飽受電話騷擾，她說：「呢排成日有傳真同電話追債，對方話搵個姓邱嘅女人，我話畀佢聽冇呢個人，不過對方重仍然打嚟，再係咁我會考慮改電話號碼。」&#13;<br> 另一邊廂的甄妮穿上黑色透視低胸裝露出臍環，她又佩戴重逾九十卡、價值逾四十萬元，由國際鑽石商貿公司及周大福贊助的鑽飾亮相，她笑說：「個女知我穿咗臍環，重向我投訴，話我自私淨係自己穿。」<br> &#13;<br> <spanclass>無懼男友嫌胸細 &#13;<br> 甄妮透露纖體後很滿意現時的身形，她說：「六月嗰陣重一百二十幾磅，𠵱家得番一百一十一磅，再減多三磅就最好啦！最正嘅係個胸都細咗，34D減到34C，如果可以減到Bcup就重好㖭。唯一當務之急，係要買過批內衣同新衫。」&#13;<br> 問甄妮現時胸部細了，男友有沒有投訴？她說：「佢（指男友）鍾意大嘅咪去搵個大嘅囉，總之我𠵱家舒服就得啦，𠵱家自信大增，心境重回復番去二十九點九歲㖭。」&#13;<br> 採訪：JessicaNgan、HoWingNing&#13;<br> 攝影：RickyChan、JerryYan</spanclass></spanclass></p></body></html>