<html><header><meta charset="utf-8"><title>上山下海玩SnapShot<br>嚴選至強入門DC</title></header><body><h1>上山下海玩SnapShot<br>嚴選至強入門DC</h1><p>唔好以為買數碼相機一定花費好多，其實現時好多入門機平到二、三千就有交易，功能重非常強勁，連專業機都搵唔到，唔信？你睇吓FinePix呢兩部放在金魚缸，生滿青苔嘅潛水數碼相機！今日我哋就嚴選6部既強又平嘅入門機，等你在悠長夏日可以玩盡佢！&#13;<br>記者：朱崇德&#13;<br>攝影：陳盛臣&#13;<br>ImageGirl：Julian(SUNSPOT)</p><p><spanclass><fontstyle>FinePixF41040M水深潛力無限  &#13;<br> 炎炎夏日，除咗街頭SnapShot，有冇諗過玩到落水底？最近旺角有數碼相機舖，玩潛水殼連數碼機大特價，潛力有成40M，即係有初級潛水牌，都未必可以潛泳嘅深度。好多業餘潛水發燒友都話佢抵玩。&#13;<br> 相配嘅入門機首選富士FinePixF410，用最新的第4代SuperCCDHR感光元件，令310萬像素提升到600萬像素，重有ISO800嘅高感光設定，就算海底光度不足，都一樣拍得咁清楚。機身輕巧，有3倍光學變焦，唔落水玩番街頭SnapShot都咁掂。&#13;<br> &#13;<br> 富士FinePixF410連潛水殼&#13;<br> 原價：$5,240&#13;<br> 特價：$3,380（永明）</fontstyle></spanclass></p><p><spanclass><fontstyle>FinePix50i$2,980平價潛水機  &#13;<br> 富士FinePix50i雖然已經係較舊嘅機款，不過寶刀未老！有效像素達216萬（最高可達432萬像素），平日使用夠用有餘，配合埋潛水組件一樣可潛40M，不過最大賣點就係價錢就平好多，只係$2,980，記憶媒體亦係好平嘅SM，一張128MB都係$200左右，慳番唔少錢。鏡頭使用了36mm定焦鏡，不過有3.75倍數碼變焦搭夠！機背1.5"顯示屏夠清夠靚，重支援MP3、錄音同拍片，三千有找勁抵玩。&#13;<br> &#13;<br> 富士FinePix50i連潛水殼&#13;<br> 原價：$5,160&#13;<br> 特價：$2,980（永明）&#13;<br> </fontstyle></spanclass></p><p><spanclass><fontstyle>DSC-U30超小巧SONY最新壽司機  &#13;<br> 細到好似嚿壽司嘅SonyDSC-U30，新近落咗旺角AV場，機價比預計中平，水貨做緊$1,710都幾吸引。機身內置最新型的1/2.7"SuperHADCCD，解像度達200萬像素，曬3R相游刃有餘。最鬼馬係鏡頭推蓋有一個圓形鏡仔，用家可以輕鬆玩自拍，亦有短片拍攝模式，質素係VCD嘅MPEG1，每段片最長有15秒，不過就無聲嘅！&#13;<br> &#13;<br> SonyDSC-U30（優惠期間送原裝SONY相機套）&#13;<br> 原價：$2,080&#13;<br> 特價：$1,710（永明）　&#13;<br> </fontstyle></spanclass></p><p><spanclass><fontstyle>$1,380平價之選  &#13;<br> 唔好以為千零蚊價位冇乜選擇，要輕、細、手動、全自動，樣樣都有，以下三款機，價錢都係做緊特價$1,380，絕對適合入門初學者需求。</fontstyle></spanclass></p><p><spanclass><fontstyle>實用功能之選  &#13;<br> 如果你立心買部入門機學影相，咁CanonPowerShotA40絕對係不二之選，平機中罕有具備全手動拍攝模式，可自己操控光圈同快門，ISO感光度重有Auto、50、100、200同400，再玩埋曝光補償，鏡頭用番原廠Canon鏡，有3倍光學變焦，加埋2.5倍數位變焦，相當夠使，用CF同2A電池，128MBCF$200都有，入門學費當然平好多啦！&#13;<br> &#13;<br> CanonPowerShotA40&#13;<br> $1,380（DCWorld）</fontstyle></spanclass></p><p><spanclass><fontstyle>慳位之選  &#13;<br> 如果你對DC冇乜要求，只要放得落銀包玩SnapShot，咁CasioExilimEx-S1就一定合你心意。機身厚度只有11.3mm，Size同八達通差唔多，加埋佢86g輕巧機身，放喺銀包都得，124萬像素，不過最大成像可插補至1,600×1,200，即係約等於200萬像素級。由於機身咁薄又咁細，鏡頭採用37mm定焦鏡，但另有4倍數碼變焦，內置14MB記憶體，另有記憶卡擴充插槽，對應SD/MMC記憶卡。&#13;<br> &#13;<br> CasioExilimEx-S1&#13;<br> $1,380（DCWorld）&#13;<br> </fontstyle></spanclass></p><p><spanclass><fontstyle>全自動之選  &#13;<br> 如果你一心只想享受數碼攝影樂趣，好多行家公認NikonCOOLPIX2500，係全自動模式拍攝最準確嘅入門機！唔使費心左調右校，提供12個場景拍攝模式，甚麼夜景、夜景人像、日落、人像等全部都預設好，方便入門者拍攝更出色相片。鏡頭採用旋轉式設計，取景可有較多變化，有3倍光學變焦，211萬像素不過不失，動畫最長15秒，好在解像度有成320×240，算係有所補償。&#13;<br> &#13;<br> NikonCOOLPIX2500&#13;<br> $1,380（DCWorld）</fontstyle></spanclass></p></body></html>