<html><header><meta charset="utf-8"><title>快譯通MD8200都玩6萬5色彩芒</title></header><body><h1>快譯通MD8200都玩6萬5色彩芒</h1><p>𠵱家唔止手機要彩芒，就連電腦辭典都要彩芒，講緊就係快譯通新出嘅電腦辭典MD8200，加入65,536色顯示器，畫面光度足夠，就算日光下閱讀都冇問題，機身體積亦與之前型號差不多，放喺袋都唔覺大部。既然有個彩芒，當然要好好利用，所以喺部份專門名詞加入彩色插圖，睇唔明解釋都可以看圖識字。讀得悶都可以玩玩猜字遊戲，畀幅圖畫你等你寫番個字出嚟，就好似細個時玩嘅生果卡、動物卡咁。收錄「牛津當代大辭典」，擁有12萬字解釋，聽埋男或女嘅真人發聲，可以當埋語言學習機咁用，人聲清晰度都唔錯，照住讀都可以讀得準。內置8MB記憶體，設有USB，可與電腦同步及從快譯通網頁(www.instant-dict.com.hk)下載其他程式，例如數學算式、英語練習等。以$2,480價錢計，可以玩埋65,536彩芒，以及12萬字字典，亦算合理。&#13;<br>&#13;<br>記者：劉耀祥</p><p><b> 快譯通MD8200Profile</b> &#13;<br> 作業系統：自行開發OS&#13;<br> 顯示器：65,536色/81×55mm&#13;<br> 功能：真人發聲、八國會話、電腦同步&#13;<br> 體積：123×84.5×24.3mm&#13;<br> 查詢：28625288</p></body></html>