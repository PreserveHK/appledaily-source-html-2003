<html><header><meta charset="utf-8"><title>藤原紀香靠史力加谷人氣</title></header><body><h1>藤原紀香靠史力加谷人氣</h1><p>被公認為「過氣麻甩尤物」嘅藤原紀香，近年慘以攝石人身份博取曝光率。幫過日版《史力加》配音嘅佢，前日獲邀去咗大阪環球片場主題公園，重扮成片中嘅公主咁，同史力加一齊巡遊，宣傳喺嗰度放映嘅4D版《史力加》。都係多得史力加，紀香終於再嘗被好多記者包圍嘅飄然滋味，我羅拉亦為佢感到安慰。</p></body></html>