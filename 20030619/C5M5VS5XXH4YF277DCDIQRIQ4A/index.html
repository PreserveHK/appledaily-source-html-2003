<html><header><meta charset="utf-8"><title>拉姑遇九霄驚魂喊</title></header><body><h1>拉姑遇九霄驚魂喊</h1><p>拉姑彭美拉安德遜（PamelaAnderson），早兩日搭飛機由佛羅里達州返洛杉磯時，喺飛機度俾個醉酒佬鬧。話說有個坐喺經濟艙嘅五十二歲醉酒佬知道拉姑上咗機，特登衝去頭等艙度鬧咗佢兩次，聽講個男人話拉姑早前公然反對美國出兵伊拉克好唔啱，搞到拉姑喊苦喊忽。</p></body></html>