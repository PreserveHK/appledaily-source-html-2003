<html><header><meta charset="utf-8"><title>　　華叔勁鞭楊森耍冧 - 李八方</title></header><body><h1>　　華叔勁鞭楊森耍冧 - 李八方</h1><p>民主黨搞一百個鐘絕食，結果除咗主席楊森之外，其他民主黨立會議員都唔係好知發生乜事，結果搞出個個話唔得閒嘅笑話，八方聽聞民主黨黨鞭司徒華愈睇愈火，噚日開小黨團終於攞條鞭鞭人，大興問罪之師，追究點解咁大件事，事前冇同民間團體傾，事後又冇滙報黨團，搞到佢哋俾記者問到口啞啞，華叔重片佢哋冇好好計劃，萬一好似佢咁絕食到頂唔住，入咗醫院，咁嘅時勢，若果唔好彩染到乜嘢菌，隔離十日事小，出唔到嚟先大件事！&#13;<br> 八方聽聞楊森自我檢討後，承認今次事件處理有問題，中委決定之後，未通知黨團就同記者講，搞到兄弟唔知發生乜事，佢重即時向黨團道歉。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>