<html><header><meta charset="utf-8"><title>自煮篇：<br>肥媽教路$86煮9個餸</title></header><body><h1>自煮篇：<br>肥媽教路$86煮9個餸</h1><p>跟肥媽學煮餸，順手學埋做人的道理──靈活變通。九個住家餸，有涼拌有煎炸，唔使碟碟都向高難度挑戰，下下人有你無，留個位畀自己走盞，簡單如鮮果沙律，慳時間又易煮，開胃搶眼，人人爭住食；香口如炸鵪鶉和京葱爆羊肉，加啲鑊氣，入口惹味，一家大細都鍾意。除此以外，肥媽亦大聲叮囑：「去街市買餸，一定要講價，唔講價點叫街市！」&#13;<br>記者：楊一凡&#13;<br>攝影：梁細權&#13;<br></p><p>肥媽煮餸叻又快手，因為她經常要諗計𠱁仔女返屋企食飯，這位廿四孝媽媽話：「唔煮好餸，唔諗新餸，點引佢哋返來屋企食飯？有次我個仔半夜想食蛋糕，我即刻焗個畀佢食，佢拿拿臨Call班Friend嚟屋企，我煮得幾開心！明明得十幾人食，都煮咗三十幾人嘅份量。廚房設備齊，我喺花園種埋薄荷葉、玫瑰同香草，煮乜都得，我當啲『架生』係嫁妝㗎，哈哈。」&#13;<br> &#13;<br> <spanclass><fontstyle>熟晒街巿行情  &#13;<br> 「灣仔街巿凍肉平，土瓜灣買海鮮抵，不過都唔及元朗，十蚊三條大紅衫，咁抵！」精打細算的肥媽說：「我熟到幫人揀餸㗎，街巿買咩都平，兩個薯仔加五蚊免治牛肉，已夠你煎一大碟薯仔牛肉餅；橙皮、檸檬皮同青檸皮係我入廚至愛，煮咩都香。但講到底，入廚要花心思，同埋多啲問人，我出街食飯，遇着好食，實會問廚師：『師傅，點煮㗎？好好味喎。』傾吓買吓試吓，好易上手。」&#13;<br> &#13;<br> <spanclass><fontstyle>「肥媽一舊飯」菜單(八餸一湯)  &#13;<br> 1.葡式煮銀鱈魚尾	$5&#13;<br> 2.炸鵪鶉	$20(鵪鶉兩食)&#13;<br> 3.鵪鶉淮山煲湯&#13;<br> 4.京葱羊肉	$12&#13;<br> 5.鮮果沙律	$10&#13;<br> 6.煎雞胸卷	$15&#13;<br> 7.免治牛肉球	$10&#13;<br> 8.菲律賓式煎茄子	$4&#13;<br> 9.肥媽黃薑飯	$10&#13;<br> </fontstyle></spanclass></fontstyle></spanclass></p><p><spanclass><fontstyle>煎雞胸卷  &#13;<br> 自煮價：$15&#13;<br> 肥媽臨時變陣，以雞胸代替雞翼，轉數快的肥媽又有新嘢：「唔包牛油可以包芝士，你鍾意發霉芝士又好，夾有香料的芝士亦得，再唔係四條捲唔同嘅芝士餡都無所謂，總之發揮自己的創意。」&#13;<br> &#13;<br> <b> 用咩料：</b> &#13;<br> 雞胸肉	4塊&#13;<br> 牛油	4片&#13;<br> 葱	一條&#13;<br> 芫荽	少許&#13;<br> 麵粉	半碗&#13;<br> 麵包糠	少許&#13;<br> 雞蛋	2隻</fontstyle></spanclass></p><p><spanclass><fontstyle>京葱炒羊肉  &#13;<br> 自煮價：$12&#13;<br> 改良了京菜炒羊肉的油膩，以港式的鑊氣搭夠，碟底乾身，重點是爆香蒜茸、香茅和葱段，令菜式變得更惹味，肥媽提議，若想味道更上一層樓，不妨加紅椒絲同炒。&#13;<br> &#13;<br> <b> 用咩料：</b> &#13;<br> 鮮羊肉	一包&#13;<br> 京葱	一條&#13;<br> 蒜頭	一粒&#13;<br> 香茅	適量&#13;<br> 薄荷葉	適量</fontstyle></spanclass></p><p><spanclass><fontstyle>菲律賓式煎茄子  &#13;<br> 自煮價：$4&#13;<br> 又是一道即日鮮的即興菜式，肥媽隨意的說：「今日去街巿，見茄子好新鮮，四大條賣六蚊，我要兩條算啦。」&#13;<br> &#13;<br> <b> 用咩料：</b> &#13;<br> 茄子	2條&#13;<br> 蛋	1隻&#13;<br> 葱花	適量&#13;<br> 鹽和胡椒	少許</fontstyle></spanclass></p><p><center> <spanclass><fontstyle>試食心聲  </fontstyle></spanclass></center> </p></body></html>