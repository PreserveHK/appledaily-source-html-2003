<html><header><meta charset="utf-8"><title>手袋開倉篇：<br>OL貨辦手袋$38火辣價任你執</title></header><body><h1>手袋開倉篇：<br>OL貨辦手袋$38火辣價任你執</h1><p>近排勁多平貨掃，奈何銀包開始乾涸，小記惟有教你用有限budget瘋狂掃貨。今次介紹的手袋倉，內裏手袋全部是出口往歐洲、日本等國家的貨辦，當地售價一個動輒幾百蚊港幣，𠵱家大部份以超低價$38-$68益各位姊妹，真係平到我都唔信。由於屬貨辦關係，每款貨量不多，揀啱就千祈唔好放手！&#13;<br>&#13;<br>記者：區佩嫦　攝影：林栢鈞&#13;<br>Model：Olivia(FromSunSpot)</p><p><spanclass><fontstyle>$8醒多個  &#13;<br> 尺寸：13吋半闊、9吋半高&#13;<br> 同場加映$8多一個手袋，只要在場內買任何手袋加$8，便可換購這個以棉布製成的手挽袋。</fontstyle></spanclass></p><p><b> Casual袋</b> &#13;<br> <spanclass><fontstyle>日式貴婦藤籃  &#13;<br> 尺寸：14吋半闊、9吋半高&#13;<br> 籃形設計如釣魚郎用的魚具，上闊下窄夠晒過癮。籃邊更有粉紅及桃紅色的絨面絲帶及仿鑽石扣點綴，活潑中又帶點貴婦感覺，日味十足。</fontstyle></spanclass></p><p><spanclass><fontstyle>黃白間袋可孭可挽  &#13;<br> 尺寸：13吋闊、16吋高&#13;<br> 女仔出街帶好多濕星嘢，一個大大個的袋就最啱。這個黃白間條的布袋，袋身大大，配上粗粗兼可調校的棉繩，可作斜孭、側孭及手挽，隨時變身都得。</fontstyle></spanclass></p><p><spanclass><fontstyle>圓碌碌雙面袋  &#13;<br> 尺寸：13吋闊、16吋高&#13;<br> 手袋最講求款式，這個圓碌碌的手袋，外形別致，肩帶綴以布結，充滿夏日氣息。這袋更可雙面使用，一面粉紅色，另一面則碎花。</fontstyle></spanclass></p><p><spanclass><fontstyle>夏季至啱買餸藤袋  &#13;<br> 尺寸：17吋闊、10吋半高&#13;<br> 藤袋以粗藤繩編織而成，粉紅及啡色互相交錯，感覺夠晒柔和，挽去沙灘游水簡直一流。</fontstyle></spanclass></p><p><b> 返工袋</b> &#13;<br> <spanclass><fontstyle>灰紅花手挽袋  &#13;<br> 尺寸：12吋闊、8吋半高&#13;<br> 看似平凡的灰色小袋，袋面配上紅色的立體皮花及手挽，最適合一身行政套裝的你。</fontstyle></spanclass></p><p><spanclass><fontstyle>紅色公事包  &#13;<br> 尺寸：16吋闊、9吋高&#13;<br> 全個用光身的仿皮製成，軟熟得嚟又夠挺身，放幾多文件都得。除了紅色外，還有墨綠及黑三種顏色。</fontstyle></spanclass></p><p><b> 去wet袋</b> &#13;<br> <spanclass><fontstyle>牛仔布側孭袋  &#13;<br> 尺寸：11吋闊、6吋高&#13;<br> 小記本身鍾意一些巧手工的手袋，好似這個深色牛仔布手挽袋，袋面以絲帶和繡花線縱橫交錯編成圖案，極富心思。</fontstyle></spanclass></p><p><spanclass><fontstyle>晚裝袋  &#13;<br> 尺寸：14吋闊、6吋高&#13;<br> 場內亦有高貴的晚裝袋，這個袋以絲絹製成，綴以立體顏色布花，配上長身的皮孭帶，可肩孭又可手挽，去晚宴就一流。</fontstyle></spanclass></p><p><spanclass><fontstyle>今季至Hit閃皮腰包  &#13;<br> 尺寸：8吋闊、6吋高&#13;<br> 今年最Hit的閃皮腰包，是場內的必然選擇。閃身仿皮，離遠都睇到閃令令的效果，除了藍色外，還有粉紅及金色。</fontstyle></spanclass></p><p><B> 邊個袋抵買？</B> </p><p><b> 卓越貿易中心</b> &#13;<br> 日期：今日起至6月21日&#13;<br> 時間：11:30am-7:30pm&#13;<br> 地址：深水埗黃竹街10至10A號2樓A室（近福華街）&#13;<br> 查詢電話：27882268&#13;<br> *只收現金</p></body></html>