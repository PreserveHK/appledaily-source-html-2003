<html><header><meta charset="utf-8"><title>扮靚篇：<br>1蚊雞眼影甲油任你要</title></header><body><h1>扮靚篇：<br>1蚊雞眼影甲油任你要</h1><p>$1一隻雞、$1一隻鮑魚、$1一碗魚翅……經濟唔好惟有搞多多優惠，𠵱家就連化妝品都係$1就有交易，問你又點忍？雖然一蚊雞的眼影、唇膏、甲油唔係名牌貨，但質素絕對唔輸蝕，值得去掃貨。而同場其他名牌貨亦低於二折，ck、Clinique、SK-II及Biotherm等等，機不可失！&#13;<br>&#13;<br>記者：梁珮瑜&#13;<br>攝影：黃子偉、陳陶鈞&#13;<br>模特兒：YukiNg＠Jamcast</p><p><b> $1特賣貨</b> &#13;<br> <spanclass><fontstyle>的骰眼影  &#13;<br> $1貨品每人每款限買10件&#13;<br> 外形的骰又夠Cute的NuoBeiEr單色眼影盒，細細盒就有齊眼影、眼影棒及鏡，方便又好用。顏色有粉紅、粉紫及粉藍等可供選擇。而深粉紅等偏紅顏色又可當作胭脂用，$1絕對係超級抵玩。</fontstyle></spanclass></p><p><spanclass><fontstyle>可愛甲油  &#13;<br> 快乾甲油仔Windi可愛別致，由粉色至閃粉，共十多款顏色任你揀。雖然甲油細細支，但一支都夠你搽勻十指好多次。加上$1超筍價，掃夠10色都係啱啱好十蚊，咁日日就可以唔同色喇！</fontstyle></spanclass></p><p><spanclass><fontstyle>豔紅唇膏  &#13;<br> 唇膏係每個女仔都會買完又買的化妝品，$1一支唇膏就最啱貪新色的女士。名為Lipstick系列的唇膏，顏色由桃紅至深紅任你揀，買多兩支都係幾蚊雞！</fontstyle></spanclass></p><p><b> 名牌香水低於二折</b> &#13;<br> 香水每人每款限買一件&#13;<br> &#13;<br> <spanclass><fontstyle>Cabotine新香水$39  &#13;<br> 法國名牌CabotinedeGres新作CabotineBleu，同樣的「花瓶」設計換了藍色，清雅的花香與木香帶有淡淡的女人味。</fontstyle></spanclass></p><p><spanclass><fontstyle>ck永恒香水$99  &#13;<br> ck經典香水Eternity含玫瑰、紫羅蘭、康乃馨、水仙花等花卉芬芳，配合麝香、薄荷及檀香等，味道甘甜又優雅。</fontstyle></spanclass></p><p><spanclass><fontstyle>Clinique開心香水$69  &#13;<br> 得獎無數的CliniqueHappy，結合提神的柑桔及紓緩情緒的鮮花香味，再配合青草及含羞草香，香氣清新持久，令人感覺開心舒暢。</fontstyle></spanclass></p><p><b> Biotherm至抵貨</b> &#13;<br> 每人限買一件&#13;<br> &#13;<br> <spanclass><fontstyle>紓緩洗面奶$59/200ml  &#13;<br> 另一人氣品牌Biotherm，同場至抵就係中性皮膚適用的洗面奶，落妝洗面後清爽唔會𣲷，溫泉精華成份更可紓緩皮膚兼護膚。</fontstyle></spanclass></p><p><b> SK-II熱賣貨</b> &#13;<br> 每人每款限買一件</p><p><b> 特賣詳情</b> &#13;<br> 地點：香港化妝品中心&#13;<br> 地址：葵芳新都會廣場2樓285-286號舖（葵芳地鐵站）&#13;<br> 日期：6月20至6月26日（11:00a.m.~9:00p.m.）&#13;<br> 查詢：26389888</p></body></html>