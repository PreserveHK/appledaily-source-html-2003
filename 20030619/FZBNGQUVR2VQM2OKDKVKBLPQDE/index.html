<html><header><meta charset="utf-8"><title>一味窩輪：九倉輪9585吼位買</title></header><body><h1>一味窩輪：九倉輪9585吼位買</h1><p>港股有回吐，恒指跌60點，萬點大關上下反覆，稍後再跌，候低買輪。&#13;<br> 九倉（004）高低波幅45仙，收15.60元，跌25仙，再跌到15元邊邊嘅話，買Call輪9585。隻輪11月到期，現價13.4仙，溢價7.2%，槓桿率11.6倍。月底半年結，料有揸重九倉嘅基金做啲門面工作，頂起正股，拖高Call輪。九倉有隻明年1月到期嘅Call輪9638，呢件冇9585咁靚。&#13;<br> 中信泰富（267）收14.95元，跌10仙。賣內地基建，應係好事，若然正股再跌，執啲Call輪博反彈應該可以搵餐晏仔。對象係9646，10月到期，現價13.3仙，溢價11.1%，槓桿率11.2倍，吼住喺12仙左右買貨。<br> &#13;<br> <spanclass>中銀輪博唔過 &#13;<br> 呢幾日，中銀（2388）不利新聞報道唔少，但股價反為硬淨，昨收8.10元，再升10仙，隻Call輪9462彈升10%。隻輪下月杪到期，現價7.8仙，負溢價0.5%，槓桿率10.4倍。睇數據，好正，但正股恐怕冇乜上升水位，隻輪博唔過。正股若再升，應該揸Put輪，但得隻9653，冇乜成交，所以亦都無謂賭。&#13;<br> 恒生（011）跌25仙，收85元，Call輪9647收12.3仙，跌3%。8月底夠鐘，溢價6%，槓桿率69倍。到期前正股幾蚊上落波動，隻輪肯定飛沙走石，如果幾個仙買到，小注賭吓。&#13;<br> 章盛</spanclass></p></body></html>