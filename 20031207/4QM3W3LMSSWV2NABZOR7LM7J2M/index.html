<html><header><meta charset="utf-8"><title>自製花喱碌樂器玩大合奏</title></header><body><h1>自製花喱碌樂器玩大合奏</h1><p>兩個盛蛋杯＝雙鈴？&#13;<br>衫架＋木筷子＝三角鐵？&#13;<br>未正式開始做樂器前，當非洲鼓及創作藝術導師的Channon哥哥，將以上物件一件件拿出來敲打示範，小朋友們個個都瞪大隻眼，驚奇地聽着講解。雖然有部份小朋友都識彈鋼琴又或小提琴，但就想不到，原來平日身邊的物件都可以製成好好玩嘅敲擊樂。最後佢哋重同Cypress姐姐嘅非洲鼓來個大合奏！&#13;<br>&#13;<br>記者：吧吧啦　攝影：星辰哥哥&#13;<br>場地提供：M1128Studio&#13;<br>特別鳴謝：一雙手非洲鼓樂團　</p><p>聽成身都着到好Yeah嘅Channon哥哥講，原來我哋身邊有好多物件都可以製成樂器，最常見係將空水樽加入沙或紅豆變成沙槌，又或者將用嚟裝洗衣粉嘅膠桶做鼓，然後將木筷子又或發蛋器變作鼓棍等。另外，鐵衣架又可作為三角鐵，將兩個鐵製嘅盛蛋杯一起敲，就會成為聲音清脆響亮的雙響鈴。小朋友個個豎起耳仔留心聽，似乎對這些樂器都感到好奇！</p><p><br> &#13;<br> <spanclass><fontstyle>幫樂器扮靚靚  &#13;<br> 小朋友起初還以為就這樣拿着原材料拍打，原來重要同佢哋改裝和粉飾一番。當分配好樂器的原材料之後，Channon哥哥同Cypress姐姐，就教呢班小朋友利用彩色膠紙、塑膠彩和布碎等，為這些原材料扮靚靚。</fontstyle></spanclass></p><p><br> &#13;<br> <spanclass><fontstyle>我們的作品  &#13;<br> <spanclass><fontstyle>皓琳做得最快  &#13;<br> 唔好睇小皓琳生得細細粒，全場做得最快就係佢。梗係喇，因為佢揀嘅係最細件嘅盛蛋杯，只需用黃色和綠色的膠紙慢慢捲，再用畫筆畫上圖案，叮一聲！你睇，幾咁簡單！</fontstyle></spanclass></fontstyle></spanclass></p><p><br> &#13;<br> <spanclass><fontstyle>涴琳作品最鬼馬  &#13;<br> 估唔到文靜嘅涴琳，原來有鬼馬的一面！只見佢十分認真地將「木樁」畫得七彩繽紛，還畫上俏皮嘅笑面，影相嘅時候又學佢畫嘅公仔，特登矇起對眼扮鬼扮馬！真係要頒個「至鬼馬」獎畀佢！</fontstyle></spanclass></p><p><spanclass><fontstyle>依蕊洗衫板最搶眼  &#13;<br> 個個小朋友嘅作品都係獨自製作，唯獨依蕊嘅作品是和坐在一旁嘅媽咪合力完成。本來依蕊所揀選嘅洗衫板已經夠大件頭，再加上佢同媽媽合作以膠紙、布碎等材料，將塊洗衫板整靚靚，就成為聲音清脆特別嘅刮板樂器了。</fontstyle></spanclass></p><p><spanclass><fontstyle>波波糖最有創意  &#13;<br> 唔好以為男仔一定係粗粗魯魯，其實佢哋嘅手工同對色調嘅觸覺，比女仔一啲都唔輸蝕！當中要數波波糖嘅作品最有創意，唔知係咪因為佢係巴士迷嘅關係，所以佢嘅作品都要同車有關，你哋覺唔覺得佢件樂器，驟眼睇有啲似路牌指示「不准進入」呢？</fontstyle></spanclass></p><p><spanclass><fontstyle>同場加映&#13;<br> 小意外  &#13;<br> </fontstyle></spanclass></p><p><spanclass><fontstyle>齊齊大合奏  &#13;<br> 搞咗咁耐，小朋友終於完成自己嘅樂器喇！之後Cypress姐姐就用非洲鼓，教小朋友練習一些基本敲擊樂節奏，個個小朋友都聽得好留心。</fontstyle></spanclass></p><p><b> 活動資料</b> &#13;<br> 兒童「為您鼓舞．為香港鼓舞」活動&#13;<br> 日期：2003年12月29日（星期一）&#13;<br> 時間：上午10點至下午4點&#13;<br> 地點：新界大埔紅林路2號大埔滘互動自然中心&#13;<br> 費用：$360（包午餐）&#13;<br> &#13;<br> <b> 活動內容：</b> &#13;<br> ．非洲鼓舞工作坊&#13;<br> ．製作民族特色手工&#13;<br> ．開心畫大花臉&#13;<br> ．非洲鼓大合奏及表演&#13;<br> &#13;<br> 查詢電話：26714711</p></body></html>