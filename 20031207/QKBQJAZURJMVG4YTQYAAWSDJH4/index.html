<html><header><meta charset="utf-8"><title>香港高爾夫球公開賽花絮</title></header><body><h1>香港高爾夫球公開賽花絮</h1><p><spanclass>球迷識貨跟到足 &#13;<br> 噚日進行香港公開賽尾二回合，加上正值星期六，入場球迷明顯比早兩日多，而佢哋都好識貨，沿途跟隨前列一組球手如麥萊、積及遜行足十八洞；相反成績稍落後嘅中國球手張連偉，跟住佢嘅球迷就比早兩日少咗啲。<br> &#13;<br> <spanclass>崔京周好受歡迎 &#13;<br> 打完第十八洞後，球手例必入記分室報分，好多球迷好識做，一早喺記分室門外等待球手索取簽名；噚日所見，南韓球手崔京周就大受歡迎，不論中外球迷都圍住佢攞簽名，呢位世界排名最高的亞洲球手果然不同凡響。<br> &#13;<br> <spanclass>派宣傳產品受落 &#13;<br> 睇得高球賽通常都係高消費一族，不少香港公開賽嘅贊助商都把握機會，喺球場外宣傳產品，其中一間手提電話及家庭電話生產商就以美少女派發產品CD畀球迷，據聞反應都唔錯㖭。</spanclass></spanclass></spanclass></p></body></html>