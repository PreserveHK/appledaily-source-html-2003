<html><header><meta charset="utf-8"><title>平得好（二手車篇）：富豪現代代理二手筍盤推介<br>全包圍S60扺揸！</title></header><body><h1>平得好（二手車篇）：富豪現代代理二手筍盤推介<br>全包圍S60扺揸！</h1><p>我SalesWong今日為大家介紹嘅，會係四部由富豪及現代代理所提供嘅二手筍盤，當中一部2002年富豪S602.4，保養好、設備齊之餘重有齊全車包圍，二手叫價僅為$188,800；另一部2001年現代Trajet2.7，車內重加有VCD影音系統，享受程度高，二手叫價僅$138,800，大家不妨留意吓。&#13;<br>&#13;<br>記者、攝影：SalesWong　ImageGirl：Margaret&#13;<br>車輛提供：富豪易手車中心（29273566）</p><p><spanclass><fontstyle>富豪S602.4  &#13;<br> 推介指數：★★★★★&#13;<br> 二手叫價：$188,800&#13;<br> 當年車價：$319,900&#13;<br> &#13;<br> <b> SalesWong點睇部車？</b> &#13;<br> 響大家眼前呢部加有全車原廠包圍嘅富豪S602.4，二手市場甚為罕見，有型有款兼設備齊全唔在講，一台2.4公升偈，所迸發出嘅出色性能表現，更令人對其留有深刻印象㖭！最緊要係部車由於係代理公司用車，行車里數低不特止，而且重有齊原廠保養，用家大可買得安心又放心。&#13;<br> &#13;<br> <b> 小檔案</b> &#13;<br> 引擎容積：2435cc&#13;<br> 傳動：自動波&#13;<br> 顏色：銀&#13;<br> 製造年份：2002年&#13;<br> 首次登記年份：2002年&#13;<br> 牌費：2003年9月&#13;<br> 行車里數：10,000km</fontstyle></spanclass></p><p><spanclass><fontstyle>富豪S702.4  &#13;<br> 推介指數：★★★★&#13;<br> 二手叫價：$118,800&#13;<br> 當年車價：$299,900&#13;<br> &#13;<br> <b> SalesWong點睇部車？</b> &#13;<br> 曾因成為警方「隱形戰車」而聲名大噪嘅富豪S70，無論係性能表現，抑或係乘坐舒適性，都不比同廠其他車款遜色；家陣呢部2000年製二手放盤，有齊原廠保養，狀態有如新車一樣，以唔到12萬嘅二手叫價睇嚟，可謂夠晒吸引。&#13;<br> &#13;<br> <b> 小檔案</b> &#13;<br> 引擎容積：2435cc&#13;<br> 傳動：自動波&#13;<br> 顏色：紅&#13;<br> 製造年份：2000年&#13;<br> 首次登記年份：2000年&#13;<br> 牌費：2003年6月&#13;<br> 行車里數：60,100km</fontstyle></spanclass></p><p><spanclass><fontstyle>富豪S402.0  &#13;<br> 推介指數：★★★&#13;<br> 二手叫價：$73,800&#13;<br> 當年車價：$219,900&#13;<br> &#13;<br> <b> SalesWong點睇部車？</b> &#13;<br> 跟住落嚟呢部同樣係代理公司用車嘅富豪S402.0，車子保養好，內外有如新車一樣之餘，車廂設備配搭同樣齊全易用，而一台2.0公升偈重有慳油好力嘅特性呢！另外，二手叫價亦要比坊間嘅二手放盤來得較低，有興趣嘅朋友不妨考慮吓。&#13;<br> &#13;<br> <b> 小檔案</b> &#13;<br> 引擎容積：1948cc&#13;<br> 傳動：自動波&#13;<br> 顏色：銀&#13;<br> 製造年份：1999年&#13;<br> 首次登記年份：1999年&#13;<br> 牌費：2004年3月&#13;<br> 行車里數：75,657km</fontstyle></spanclass></p><p><spanclass><fontstyle>現代Trajet2.7  &#13;<br> 推介指數：★★★★&#13;<br> 二手叫價：$138,800&#13;<br> 當年車價：$209,800&#13;<br> &#13;<br> <b> SalesWong點睇部車？</b> &#13;<br> 若然你正想買部家庭MPV的話，咁就記住唔好錯過呢部2001年現代Trajet2.7喇！事關佢除咗車廂空間闊落外，車內重有一套VCD影音裝備，咁就算長途行車都唔怕「悶親」車上嘅乘客啦；加上一台2.7公升偈夠力又慳油，載滿乘客都無問題㗎！&#13;<br> &#13;<br> <b> 小檔案</b> &#13;<br> 引擎容積：2656cc&#13;<br> 傳動：自動波&#13;<br> 顏色：藍&#13;<br> 製造年份：2001年&#13;<br> 首次登記年份：2002年&#13;<br> 牌費：2003年9月&#13;<br> 行車里數：10,301km</fontstyle></spanclass></p></body></html>