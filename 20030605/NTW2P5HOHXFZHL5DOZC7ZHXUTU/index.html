<html><header><meta charset="utf-8"><title>歌唱比賽玩分身做埋評判<br>TheDonnas真身上場攞滿分</title></header><body><h1>歌唱比賽玩分身做埋評判<br>TheDonnas真身上場攞滿分</h1><p>唔係淨係啲偶像組合先識得搞吓騎呢鬼馬嘢，近年晉身主流樂壇嘅美國PunkPop女子樂隊TheDonnas，佢哋嘅扮鬼扮馬才華，真係勁過日本嘅Morning娘㗎！&#13;<br> 單係TheDonnas嘅成員名稱已經夠晒騎呢，主音叫DonnaA、結他手叫DonnaR、低音結他手叫DonnaF，而鼓手就叫DonnaC！佢哋首新歌《TakeItOff》嘅MV重搞鬼，故事講述一班女學生參加校園歌唱比賽，TheDonnas喺入面玩分身，扮成三隊參賽者，連評判同fans都扮埋！<br> &#13;<br> <spanclass>獎盃當垃圾 &#13;<br> TheDonnas首先化身狂野Gothic樂隊，然後又扮薯嘜Cutie組合，臨尾佢哋先以性感真身出場，主音重唱到凸點㖭，結果幾乎攞滿分，不過勝出之後，TheDonnas又好寸咁將獎盃當垃圾扔咗！&#13;<br> TheDonnas高中時期喺獨立嘅唱片公司出碟嗰陣，我大口羅拉已經好欣賞佢哋。上年佢哋簽咗大唱片公司，大碟《SpendTheNight》更加上咗Billboard嘅Heatseekers榜No.1，真係唔可以睇小㗎！</spanclass></p></body></html>