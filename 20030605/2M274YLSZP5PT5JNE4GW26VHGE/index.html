<html><header><meta charset="utf-8"><title>平得好（二手車篇）：<br>豐田EstimaAeras-S新版增實力</title></header><body><h1>平得好（二手車篇）：<br>豐田EstimaAeras-S新版增實力</h1><p>長青不老嘅「子彈頭」——豐田Estima車系，早前廠方推出Facelifted新版，唔單止加入不少豪華裝備，當中更加有Aeras-S新型號，除有全車原廠包圍配搭，重加入強化避震，配合上車高給降低15mm，走彎時倍見穩妥之餘，三幅式跑車軚環重附有+/-半自動波轉檔，駕駛起來自然更覺利落有活力感啦！&#13;<br>&#13;<br>記者、攝影：陳偉林</p><p><spanclass><fontstyle>Aeras-S新版有型突出  &#13;<br> 呢部新版Aeras-S嘅Estima七人MPV，除有全套包圍、尾定翼外，重有新追加嘅雙圓Xenon頭燈、四輪17吋跑車合金胎軨，以及全新編排嘅尾燈，還有車尾電鍍橫眉㗎！令整部新款Estima看來，線條既流暢重好有一份動感㖭！</fontstyle></spanclass></p><p><spanclass><fontstyle>電動雙趟門上落好方便  &#13;<br> 座艙三排七座位組合，前排重係仿桶形座椅鋪排，既妥貼又見承托力，而三排重各自備有頭枕同中央手枕編排㖭！再者，Facelifted新版重新加入有電動左右雙趟門配搭，給乘客上落倍感方便得多。其次，新車除電窗、電鏡及雙天窗組合外，少不了還有前後獨立恒溫冷氣、泊車感應裝置同預留有音響座㗎！</fontstyle></spanclass></p><p><spanclass><fontstyle>半自動波就手反應快  &#13;<br> 呢部Aeras-S新版Estima，沿用一台3.0公升V6偈，惟換裝上4前速+/-半自動波組合，轉檔倍感自然利落外，三幅式跑車軚環重有唔錯手感㗎！然而，新車底盤給強化外，車高重降低咗15mm，不僅行車倍感穩妥，就連走彎循迹性亦較前提高㖭！</fontstyle></spanclass></p><p><spanclass><fontstyle>記者試後簡評  &#13;<br> 被視為MPV界長青樹嘅Estima，又有Facelifted新版推出，除有頂級豪華嘅G版之外，又有呢款別具動感嘅Aeras-S型號，不僅有跑車化嘅懸掛配搭，兼且重有跑車座椅、三幅式跑車軚環及+/-半自動波新組合，駕駛起來確實大感活力無限㗎！</fontstyle></spanclass></p><p><b> 豐田Estima3.0LAeras-S規格</b> &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/55R17YokohamaAspec&#13;<br> 尺碼：4795×1790×1755mm&#13;<br> 軸距：2900mm；車重：1730kg&#13;<br> 平均耗油：9.4km/L&#13;<br> 新車售價：$349,000（首30部）&#13;<br> 車輛提供：富利堡汽車（23330747）</p></body></html>