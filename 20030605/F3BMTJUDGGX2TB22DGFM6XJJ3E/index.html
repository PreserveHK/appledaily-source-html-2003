<html><header><meta charset="utf-8"><title>平得好（潮流波鞋篇）：<br>限量版潮流水貨舖逆市搶客勁減七嚿</title></header><body><h1>平得好（潮流波鞋篇）：<br>限量版潮流水貨舖逆市搶客勁減七嚿</h1><p>水貨波鞋舖減價，對我來說，最大的吸引力就是齊集勁多潮流波鞋炒款，當中就包括限量版DunkLowProSB、VandalSupreme、JordanVII等一眾年輕人期待擁有的正貨，對對有價有市都有得減，的確幾吸引。除咗波鞋外，重有T5S、DC等板牌Tee，只賣$50一件，掃鞋之餘不妨掃埋衫。&#13;<br>記者：馬慶武&#13;<br>攝影：陳智良、陳偉強&#13;<br>Model：Ryn、Tracy、Cool（SunSpot）</p><p><b> Nike代表</b> &#13;<br> <spanclass><fontstyle>減成七百蚊  &#13;<br> <spanclass><fontstyle>限量版DunkLowProSB  &#13;<br> 全球限量3000對，香港從未返過行貨。呢對金色剔嘅DunkLowProSB，高峯期炒到過二千蚊，就連6月號《GetOn》都有介紹，𠵱家減到唔使千三蚊，之前唔捨得買嘅fans，不妨考慮入貨！&#13;<br> &#13;<br> 原價$1,980&#13;<br> 特價$1,299（a）</fontstyle></spanclass></fontstyle></spanclass></p><p><spanclass><fontstyle>黑金VandalSupreme減二百五  &#13;<br> 主打大熱嘅VandalSupreme，雖然行貨曾經返過，不過一出已經火速被掃清。𠵱家黑底金剔嘅水貨減到$649一對，已經好接近行貨價，而且重係齊碼㖭，男女Size都有，不過就只限售10對，略嫌數量較少。&#13;<br> &#13;<br> 原價$899&#13;<br> 特價：$649（b）</fontstyle></spanclass></p><p><spanclass><fontstyle>手快有手慢無  &#13;<br> <spanclass><fontstyle>AirJordanVII復刻版  &#13;<br> 全黑版本嘅七代復刻版，咁啱波神佐敦今年「再次」退休，買番對賀一賀佢都要啦。&#13;<br> 原價$799&#13;<br> 特價：$649（b）</fontstyle></spanclass></fontstyle></spanclass></p><p><spanclass><fontstyle>NikeAce'83  &#13;<br> 推出過好多唔同顏色，而且本身價錢已經夠平，所以極受少男少女愛戴。今次減到唔使三百蚊，絕對超值。&#13;<br> &#13;<br> 原價$480&#13;<br> 特價：$299（b）</fontstyle></spanclass></p><p><spanclass><fontstyle>白紅DunkLowPro  &#13;<br> 極受女仔歡迎嘅鮮色DunkLow，行貨啱啱喺上個月中到港，咁快就有得減，而且重平咗百五蚊咁多，實在好吸引。&#13;<br> &#13;<br> 原價$549&#13;<br> 特價$399（a）</fontstyle></spanclass></p><p><spanclass><fontstyle>白紅DunkHi  &#13;<br> 大熱嘅OldSchool籃球鞋款，係最新推出嘅顏色，喺市面比較少見，襯衫去街或者着嚟打籃球都咁啱。&#13;<br> &#13;<br> 原價$599&#13;<br> 特價$399（a）</fontstyle></spanclass></p><p><spanclass><fontstyle>Sales推介我哋平過行貨  &#13;<br> 店員Larry：「我本人就推介紅白DunkLow喇，行貨都係上兩星期先出，我哋𠵱家重減得平過佢。」</fontstyle></spanclass></p><p><b> adidas代表</b> &#13;<br> <spanclass><fontstyle>T.MacIIAllStar版  &#13;<br> NBA球星、魔術隊得分後衞TracyMcGrady嘅專用鞋。呢對銀藍版更係AllStar特別版，配合科幻設計，簡真型到爆。&#13;<br> &#13;<br> 原價$720&#13;<br> 特價$499（a）</fontstyle></spanclass></p><p><spanclass><fontstyle>adidasForum  &#13;<br> 女士們想買型鞋，我會推介呢對，設計簡潔，白色底襯金色adidasLogo，好有Classic味道。而且尺碼齊備，男仔女仔都一樣啱着。&#13;<br> &#13;<br> 原價$699&#13;<br> 特價：$499（b）</fontstyle></spanclass></p><p><b> 板鞋代表</b> &#13;<br> <spanclass><fontstyle>$99有交易  &#13;<br> 有多款板鞋以$99嘅超低價發售，呢兩對Circa和Lakai出品嘅板鞋，有氣墊又夠包腳，雖然唔係新款，但着嚟踩板一樣好舒服。</fontstyle></spanclass></p><p><spanclass><fontstyle>4CE板鞋  &#13;<br> 新進板牌4CE出品嘅板鞋，特色係鞋身用上大量麖皮，款式同手工唔差，而且重有多種不同顏色選擇，幾易襯衫。&#13;<br> &#13;<br> 原價$299&#13;<br> 特價$199（b）</fontstyle></spanclass></p><p><b> 有型Tee</b> &#13;<br> <spanclass><fontstyle>名牌板仔Tee$50一件  &#13;<br> 包括有DC、T5S、Elwood等板牌嘅圖案Tee，有勁多不同圖案和顏色選擇，每件賣五十蚊，買多幾件都唔覺肉赤。&#13;<br> &#13;<br> 原價$220&#13;<br> 特價$50（a）</fontstyle></spanclass></p><p><spanclass><fontstyle>Nike巴西Tee  &#13;<br> 今次減價重有小量由Nike出品嘅圖案Tee，一樣減到五十蚊一件，呢件就前後都印有巴西國家足球隊圖案。&#13;<br> &#13;<br> 原價$199&#13;<br> 特價$50（a）</fontstyle></spanclass></p><p><spanclass><fontstyle>板牌Cap帽$50有交易  &#13;<br> XLarge、Matix、Circa、Savier等板牌嘅Cap帽，全部減到$50一頂，款式不下十數款，乃板仔迷必掃。&#13;<br> &#13;<br> 原價$220-$260&#13;<br> 特價$50（a）</fontstyle></spanclass></p><p><center> <spanclass><fontstyle>街訪  </fontstyle></spanclass></center> </p><p><b> 店舖資料</b> &#13;<br> a﹒SportGallery&#13;<br> 地址：灣仔軒尼詩道70號C地下&#13;<br> 電話：28916868&#13;<br> 減價日期：今日起至6月19日&#13;<br> &#13;<br> b﹒APB01&#13;<br> 地址：旺角信和中心地下G34-35號舖&#13;<br> 電話：27826097&#13;<br> 減價日期：今日起至6月19日</p></body></html>