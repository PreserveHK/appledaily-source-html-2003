<html><header><meta charset="utf-8"><title>周末遊車河：<br>汀角路好玩三合一　打GOLF扒艇食海鮮</title></header><body><h1>周末遊車河：<br>汀角路好玩三合一　打GOLF扒艇食海鮮</h1><p>是日推介遊車河路線，簡簡單單一條汀角路。管你低手定高手，先打高爾夫球，過完手癮，直入三門仔，興致到，不妨浪漫扒艇仔。浪漫完，肚打鼓，吃美味海鮮，飲飽食醉開車返歸。有得食又有得玩，你怎樣看？&#13;<br>&#13;<br>記者：陳漢榮　攝影：黃子偉&#13;<br>模特兒：珊珊、Elaine（KOne）</p><p><spanclass><fontstyle>1)　高貴Golf$12玩足1粒鐘  &#13;<br> 得悉首站玩Golf，無知的珊珊說：「咁高檔？好貴㗎？」Elaine搭訕：「練習場，貴極有個譜啦。」所言非虛，最低消費$12玩足1小時，價錢確實大眾化。全場有145條發球道，珊珊無聊問：「唔知最盡射得幾遠呢？」Elaine牙尖嘴利：「280米，你發球都未識，問咁多做乜？」珊珊不忿：「睇嘢啦，女版TigerWoods出場。」事實上她雞手鴨腳，揮桿10次，桿頭竟接觸不到高爾夫球一次，難度與一桿到280米同。&#13;<br> 三分鐘熱度迅速消退，珊珊氣餒，放棄，嚷着要參觀果嶺、沙池，Elaine則說：「你根本唔識玩，無謂獻醜。」說罷一試全港唯一的真草三桿洞練習場，Elaine在打，珊珊在算：「29、30、31……你都好渣啫。」三桿洞規定三桿進洞，有打高爾夫球經驗的Elaine也用上超過30桿始上果嶺，球進洞的一剎，珊珊一手把球截住，說：「係都唔畀你得逞！」&#13;<br> &#13;<br> 發球道：1小時$12&#13;<br> 30個高爾夫球：$12&#13;<br> 租桿：1支$12（按金$300）&#13;<br> 果嶺：1小時$12&#13;<br> 沙池：1小時$12&#13;<br> 三桿洞：半小時$60&#13;<br> 車位：150個免費車位&#13;<br> &#13;<br> 店名：大埔船灣高爾夫球練習場（26609222）&#13;<br> 地址：大埔汀角路70號&#13;<br> 營業時間：7:30am至10:30pm&#13;<br> 收費：以下為一般費用，60歲以上人士及全日制學生於優惠時間內有半價優惠。（星期一至五7:30am至6:30pm及星期六7:30am至1:00pm）</fontstyle></spanclass></p><p><spanclass><fontstyle>2)　扒艇仔在水中央  &#13;<br> 驅車入三門仔，珊珊喊口渴，入士多買汽水，老闆娘無厘頭一句：「兩位靚女，有無興趣扒吓艇仔？」珊珊點頭：「好耐都無扒過艇，過癮吓無所謂。」Elaine搖頭：「唔玩。」細問何故，原來怕水。珊珊硬拉Elaine下艇，不消一分鐘，已在水中央：「呢次重唔有仇報仇？」故意令小艇左傾右覆，Elaine開口討饒。&#13;<br> &#13;<br> 店名：佬李士多舢舨租賃（26650611）&#13;<br> 地址：大埔三門仔巴士總站側&#13;<br> 營業時間：9:00am至6:00pm&#13;<br> 收費：星期一至五日租$80，時租$30；星期日日租$100，時租$45</fontstyle></spanclass></p><p><spanclass><fontstyle>3)　三門仔食海鮮醫肚  &#13;<br> 玩夠，盡興，腹空感頓增，火速走入三門仔唯一海鮮酒家，揀海鮮時珊珊說：「大蝦，蒜茸開邊蒸！」Elaine硬要過不去：「我鍾意白灼喎！」經理看不順眼，大喝：「咪嘈，返埋位，我煮乜你哋就食乜。」最後五餸上枱，碟碟清。&#13;<br> &#13;<br> 店名：聯益海鮮菜館（26640455）&#13;<br> 地址：大埔三門仔聯益村&#13;<br> 營業時間：11:30am至11:00pm&#13;<br> 車位：40個免費車位</fontstyle></spanclass></p><p><spanclass><fontstyle>標緻307SW羅嘉良都揀佢  &#13;<br> 走家庭MPV路線嘅法國標緻307SW，除造型吸引之外，闊落車廂空間亦能令乘客坐得舒適，而天幕式車頂設計更係此車賣點之一㖭！然而，一台2.0公升直4DOHC偈動力輸出充裕，匹配一套4前速Tiptronic半自動波箱，不但起步加速有敏捷反應，而且重畀到你有操控手波車嘅樂趣；難怪連現今當紅小生羅嘉良，都會揀307SW畀佢太太做座駕啦！&#13;<br> &#13;<br> 小檔案&#13;<br> 引擎：1997cc直4DOHC&#13;<br> 馬力：138ps/6000rpm&#13;<br> 扭力：19.4kgm/4100rpm&#13;<br> 尺碼：4419×1757×1544mm&#13;<br> 軸距：2708mm&#13;<br> 車重：1391kg&#13;<br> 新車售價：$189,900起&#13;<br> 車輛提供：靈獅汽車（28663000）</fontstyle></spanclass></p></body></html>