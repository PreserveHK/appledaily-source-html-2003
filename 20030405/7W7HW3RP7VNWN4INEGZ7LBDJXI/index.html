<html><header><meta charset="utf-8"><title>　　陳啟宗發行福布斯中文版 - 李八方</title></header><body><h1>　　陳啟宗發行福布斯中文版 - 李八方</h1><p>香港富豪經過科網熱潮、物流發展，以至生物科技項目後，近期有乜新搞作？就係令佢哋又愛又恨嘅傳媒。&#13;<br> 除咗超人李嘉誠旗下TOM集團發展多媒體業務，何柱國檔泛華亦係威係勢，旗下有《星島日報》、《東TOUCH》等，重準備大搞《東周刊》。新近加入傳媒行列嘅就係恒隆大老闆陳啟宗，最近佢家族私人控制嘅晨興，宣布同福布斯合作，發行福布斯中文版，每月喺香港發行，國內讀者更可於指定國營圖書進出口公司訂閱。晨興現時為國內戶外廣告公司媒體伯樂嘅大股東，同時又有入股國內互聯網站搜狐。𠵱家又做出版，唔通想同李超人一較高下？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>