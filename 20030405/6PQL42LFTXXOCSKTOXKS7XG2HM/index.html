<html><header><meta charset="utf-8"><title>松浦亞彌遲早變肥妹</title></header><body><h1>松浦亞彌遲早變肥妹</h1><p>迷倒唔少男fans嘅松浦亞彌，剛剛推出咗全新細碟《Ne~e!》，佢自然要頻頻上電視宣傳啦，雖然松浦成日要keep住身材玩露臍，但佢原來好有口福，早排搞笑演員藤井隆就喺電視節目入面整好餸畀佢歎，松浦又話平時老友藤本美貴都會整料理請佢食，希望佢唔會食到好似肥恭子啦！</p></body></html>