<html><header><meta charset="utf-8"><title>生命中第四個女友曝光<br>張國榮81年戀上DJ鄧慧詩</title></header><body><h1>生命中第四個女友曝光<br>張國榮81年戀上DJ鄧慧詩</h1><p>在張國榮一生至愛的唐鶴德出現前，大家一直以為他只愛過毛舜筠、倪詩蓓和楊諾思三個女人，但在張國榮的生命中，原來還有一個鮮為人知的女友，她就是港台DJ鄧慧詩。據知張國榮在八一年還未走紅時，曾跟香港電台第二台DJ鄧慧詩交往，可惜這段情只維繫了九個月便無疾而終。</p><p>鄧慧詩日前暫代患上肺炎的港台DJ錢佩卿，與倪秉郎一起主持電台節目時，無意中被倪秉郎在節目中踢爆她在八一年時曾與張國榮交往一事。<br> &#13;<br> <spanclass>相識未紅時： &#13;<br> <spanclass>大家都啱啱起步，所以特別投契！ &#13;<br> 記者昨日致電鄧慧詩，向她求證與張國榮的一段情時，鄧慧詩直認不諱說：「八一年我喺電台做DJ仔，而Leslie當時重未算好紅。有次佢出席電台節目《青春交響曲》活動，由於當時有好多紅人出席，好似秋官鄭少秋同許冠傑咁，我見現場冇乜人理佢，於是咪走埋佢度，同佢傾吓偈囉，可能大家都係啱啱起步嗰個階段，所以特別投契，後尾大家交換埋電話，得閒約出嚟食飯行街睇戲，就係咁樣開始咗。」&#13;<br> 鄧慧詩憶述當年張國榮十分體貼，二人拍拖初期，張國榮不時會到電台陪她做節目，或買飯盒到電台讓她醫肚，偶爾她又會陪對方到旺角的餐廳登台，當時張國榮每次登台的歌酬約數千元。<br> &#13;<br> <spanclass>當眾手拖手： &#13;<br> <spanclass>林珊珊知道我同佢拍拖，好妒忌！ &#13;<br> 鄧慧詩說：「我當年做DJ，而佢係歌手，但我哋絕對冇利益衝突，因為我所做嘅節目係播外國歌手嘅歌。記得有啲好鍾意Leslie嘅女同事，好似林珊珊同何嘉麗咁，知道我同Leslie拍拖之後都好妒忌。但當年因為有電台高層提醒我，叫我哋拍拖要拍得低調啲，免得俾人講閒話，所以知道我哋拍過拖嘅人唔係咁多。」</spanclass></spanclass></spanclass></spanclass></p><p>戀愛大過天的張國榮當年已有一定知名度，但仍毫無避忌地與鄧慧詩行街睇戲，甚至當眾手拖手。鄧慧詩說：「我曾經問過佢，會唔會唔係咁方便，但佢乜都冇理會，呢樣嘢係我最欣賞佢嘅地方。不過，漸漸佢愈唱愈紅，每次出街，都有成班女仔走埋嚟圍住佢，又攬又錫，真係乜嘢年紀都有。我明白佢做藝人偶像要面對呢啲事情，但我作為女朋友，睇見咁嘅情況真係覺得好辛苦，尤其係佢愈紅愈多人鍾意，我就覺得我哋之間嘅距離愈大，又覺得自己配唔起佢。」<br> &#13;<br> <spanclass>唔出席喪禮： &#13;<br> <spanclass>我係佛教徒，會幫佢做番啲嘢！ &#13;<br> 鄧慧詩指後來張國榮因工作忙碌，二人每次拍拖均要預早度期，漸漸感情轉淡，終於在和平氣氛下結束這段維持了九個月的感情。不過，縱使二人分手，但多年來再見亦是朋友，鄧慧詩透露數月前曾跟張國榮通電話，沒想到竟變成最後一次聊天。鄧慧詩說：「發生咁嘅事，當然好難過，好難相信，但我諗我唔係咁方便出席佢嘅喪禮。不過我係佛教徒，我會幫佢做番啲嘢嘅。」&#13;<br> 採訪：戴彩煥&#13;<br> 攝影：羅德光</spanclass></spanclass></p></body></html>