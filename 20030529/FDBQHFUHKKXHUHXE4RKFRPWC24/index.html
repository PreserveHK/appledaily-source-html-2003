<html><header><meta charset="utf-8"><title>XBOX西九龍中心擺擂台<br>靚女陪你打沙灘排球</title></header><body><h1>XBOX西九龍中心擺擂台<br>靚女陪你打沙灘排球</h1><p>由今日起開始一連四日，深水埗區都好熱鬧，事關除咗政府帶頭搞嘅電腦節外，XBOX亦喺西九龍中心大搞活動。場內有多款新到勁Game玩外，重有多位靚女陪你玩室內沙灘排球，都咪話唔Yeah。&#13;<br>記者：徐影龍</p><p><spanclass><fontstyle>比堅尼靚女同你影相  &#13;<br> XBOX上年聖誕節曾封咗一段廣東道，擺下沙灘排球擂台，幾位比堅尼靚女喺幾百人面前大玩沙灘排球，都幾哄動。今次移師室內商場，靚女依舊出場，兼且受埋機迷一齊玩，玩完重會同你影相留念，而星期日更有紅人容祖兒到場玩埋一份，Fans必定要昅實。&#13;<br> 場內擺放多部試玩機座，除早前大熱賣嘅《DOA沙灘排球》、《SoulCalibur2》同《EnterTheMatrix》外，重有即將推出嘅《雷霆戰隊》（BruteForce），《瘋狂城市賽車》（MidtownMadness）等新Game，機迷可玩盡新舊勁Game，兼且參加比賽贏取XBOX精美紀念品。</fontstyle></spanclass></p><p><spanclass><fontstyle>《蘋果》讀者買機送火箭燈  &#13;<br> 近排想買XBOX嘅機迷要留意，只要拎住今日本版，到西九龍中心嘅XBOX攤位，購買XBOX連手掣，就可免費獲得一支火箭形嘅LAVA燈，呢支燈最高紀錄炒到三百蚊，今次名額得五十個，想要就快手。</fontstyle></spanclass></p><p>日期：今日至6月1日&#13;<br> 地點：深水埗西九龍中心</p></body></html>