<html><header><meta charset="utf-8"><title>一味窩輪：匯豐Call輪9763數據靚</title></header><body><h1>一味窩輪：匯豐Call輪9763數據靚</h1><p>港股跟隨美股彈升，恒指進帳近90點，藍籌表現好個別，先幾日跑慢過大市嘅滙豐（005），是日跑番快啲，收92.75元，升1.75元。呢啲叫做輪流發展。&#13;<br> 滙豐剛破去年11月底高位，下一關係挑戰去年5月頂位98元。等機會買Call輪，搏殺格買9631，唔想咁大刺激則買9763。9631喺8月初夠鐘，現價29仙，溢價3.3%，槓桿率32倍。9763喺9月到期，現價61仙，溢價1.5%，槓桿率15.2倍，數據好靚。&#13;<br> 中信泰富（267）近期落後咗少少，有機會追回失地，昅住隻Call輪9646，明年3月到期，現價12.9仙，溢價13.5%，槓桿率11.3倍。數據唔算太靚，不過冇其他同類輪可以諗。<br> &#13;<br> <spanclass>吼港交所回吐買9537 &#13;<br> 港交所（388）生番啲，大市好番，成交多咗，港交所股價好啲，順理成章。吼住回吐時收啲Call輪，正路對象係9537，7月到期，現價15.7仙，溢價冇晒，槓桿率6.7倍。兩隻長期啲Call輪9355與9788數據可以接受，但弊在交投一片空白。&#13;<br> 中電信（728）股價穩步上揚，唔覺唔覺又爬高一格。基金日日買，始終向上，吼實有機會低價就搞隻Call輪9696。隻輪11月到期，現價24.9仙，溢價3%，槓桿率6.7倍。&#13;<br> 章盛</spanclass></p></body></html>