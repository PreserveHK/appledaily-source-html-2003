<html><header><meta charset="utf-8"><title>最薄6萬5色彩芒機<br>科健K308四部送畀你</title></header><body><h1>最薄6萬5色彩芒機<br>科健K308四部送畀你</h1><p>三星的A500機身細細，紅色外殼十足十鋼琴殼，尤其女性用家就更加一見傾心，由內地手機廠科健所推出的K308，外形與A500一模一樣，機身Size照舊，卻加入6萬5色彩芒，中文介面香港用家啱使啱睇，兼且由星光電訊為總經銷。今日《蘋果日報》就聯同星光電訊送出四部K308手機，想得到就要玩吓以下嘅遊戲喇！&#13;<br>記者：劉耀祥&#13;<br>攝影：林栢鈞&#13;<br>ImageGirl：Kendy(CoolFactory)</p><p>科健K308外形與三星的A500體積一模一樣，厚度同樣只有17.3mm，重量為69g，加入6萬5色彩芒之後，K308一躍成為最薄及最輕的6萬5色彩芒手機，薄而修長的機身握在手時手感良好。共有Titan銀、水晶紅兩色引入，其中水晶紅外殼以水晶機殼製造，質感猶如鋼琴表面，令整部手機的可觀性大大提升，同時亦可見內地手機廠的手機生產技術已經日漸可與日、韓等手機廠睇齊。</p><p><spanclass><fontstyle>中國球星李鐵做Wallpaper  &#13;<br> 除了夠輕夠薄外，其功能對一般用家亦相當夠用，首先中文顯示及T9輸入在香港市場就絕對唔少得，一打開機身就見到中國足球明星李鐵為手機Wallpaper，相當特別。其次WAP及動畫Wallpaper亦一應俱全，不過未有GPRS，上WAP時就稍為不足。40和弦鈴聲亦一樣具備，內置50首40和弦鈴聲，想日日新款都得，再加上個人資料管理程式，利用手機記低日程相當方便。內置兩個遊戲，保齡球及打地鼠，配合40和弦及機身七色閃燈，打機效果相當不俗。</fontstyle></spanclass></p><p><b> 科健K308Profile</b> &#13;<br> 制式：GSM900/1800雙頻&#13;<br> 顯示屏：128×128像素/65,536色UFB顯示屏&#13;<br> 功能：40和弦、WAP、PIM、T9輸入法&#13;<br> 體積：80×38.9×17.3mm&#13;<br> 重量：69g&#13;<br> 備用時間：260小時&#13;<br> 通話時間：190分鐘&#13;<br> 查詢：82000250(星光電訊)&#13;<br> $2,480</p><p><spanclass><fontstyle>快手Fax搶靚機  &#13;<br> 睇過呢部機嘅介紹，係咪恨到流晒口水呢？今次星光電訊就送出4部K308畀《蘋果》讀者，想免費攞走呢部機就要立即行動，答啱問題最快Fax過嚟就可以得到呢部又薄又輕嘅6萬5色彩芒機嘞！&#13;<br> &#13;<br> <b> 第一關　考眼力</b> &#13;<br> 科健K308備有水晶紅及Titan銀兩色，不論男性定女性用家都兼顧，你對呢部機嘅認識又有幾多？答唔答到以下問題呢？（請將答案填在參加表格內）&#13;<br> &#13;<br> 1﹒K308內置多少首40和弦鈴聲？&#13;<br> A.30　B.40　C.50&#13;<br> &#13;<br> 2﹒K308以哪位足球明星為Wallpaper？&#13;<br> A.李健和　B.李鐵　C.范志毅&#13;<br> &#13;<br> &#13;<br> <b> 第二關　問答題</b> &#13;<br> K308有40和弦又有七色閃燈，用嚟打機效果就一流，請認出右面哪兩個遊戲是K308的內置遊戲？（請將答案填在參加表格內）</fontstyle></spanclass></p><p><spanclass><fontstyle>參加辦法  &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> &#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> &#13;<br> 3.答中所有問題而又最早傳真**的頭4名參加者得到科健K308手機一部。&#13;<br> &#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> &#13;<br> 5.得獎者將有專人以電話通知。&#13;<br> &#13;<br> 6.《蘋果日報》及星光電訊員工、家屬不得參加是次遊戲。&#13;<br> &#13;<br> 7.《蘋果日報》對賽果保留最終決定權，參加者不得異議。&#13;<br> &#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</fontstyle></spanclass></p></body></html>