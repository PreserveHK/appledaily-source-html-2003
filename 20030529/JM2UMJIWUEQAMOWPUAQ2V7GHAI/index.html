<html><header><meta charset="utf-8"><title>平得好（二手車篇）：<br>22萬買二手MiniCooperS勝在唔使等</title></header><body><h1>平得好（二手車篇）：<br>22萬買二手MiniCooperS勝在唔使等</h1><p>全球出現求過於供嘅MiniCooperS，訂購新車動輒要等半年或以上；響今個星期嘅二手車推介中，就有一部加咗不少附加配件嘅0手車，落地不足一年，二手叫價僅為$218,000，勝在即買即用唔使等！&#13;<br>&#13;<br>資料提供：Auto22.com</p><p><spanclass><fontstyle>即時擁有MiniCooperS  &#13;<br> 推介指數：★★★★★&#13;<br> 當年新車價：約$220,000&#13;<br> 二手叫價：$218,000&#13;<br> Benny點睇部車？新款Mini係一部設計十分突出、有味道嘅汽車，外形必定係未來經典，車廂設計亦好有自家獨特個性，若你對汽車設計有要求的話，相信Mini一定能夠滿足你。另外，配用超級增壓引擎嘅MiniCooperS令人又愛又恨，163匹馬力配6前速手波好玩到極，但訂車要等半年時間，買二手車可算係唯一可即時擁有嘅途徑；加上二手MiniCooperS甚少放盤，而二手叫價亦屢見貼近新車價，呢部2002年車已有天窗、AC尾翼及CyberLook表板等增值項目，叫座力必強。&#13;<br> <b> 小資料</b> &#13;<br> 車款：房跑車&#13;<br> 製造年份：2002年&#13;<br> 首次登記年份：2002年&#13;<br> 引擎容積：1598cc&#13;<br> 傳動：手波；顏色：黃&#13;<br> 行車里數：8,000km&#13;<br> 牌費：2003年7月&#13;<br> 手數：0</fontstyle></spanclass></p><p><spanclass><fontstyle>行政級房車首選寶馬328i  &#13;<br> 推介指數：★★★★&#13;<br> 當年新車價：約$516,500&#13;<br> 二手叫價：$78,000&#13;<br> Benny點睇部車？屬E36系列嘅寶馬3系，曾經係一代最佳行政級房車，而328i所用嘅一台2.8公升偈力度雄厚，就連機件亦見耐用。然而，3系屬後驅小房車嘅掌門級車系，以靈活操控性見稱，駕駛感受仍然係當今同級車之中最好。呢部銀色放盤雖然已經係4手車，但全原裝規格十分難得，兼且有天窗係增值項目；惟牌費已過期，如賣方能包運輸署驗車會更佳。&#13;<br> <b> 小資料</b> &#13;<br> 車款：四門房車&#13;<br> 製造年份：1995年&#13;<br> 首次登記年份：1995年&#13;<br> 引擎容積：2793cc&#13;<br> 傳動：自動波；顏色：銀&#13;<br> 行車里數：38,000km&#13;<br> 牌費：已過期&#13;<br> 手數：4</fontstyle></spanclass></p><p><spanclass><fontstyle>形象安全皆第一平治C220  &#13;<br> 推介指數：★★★★&#13;<br> 當年新車價：約$595,000&#13;<br> 二手叫價：$78,000&#13;<br> Benny點睇部車？上一代平治C-Class，至今仍然係二手市場嘅搶手貨，原因之一係形象高貴，並非同期嘅寶馬3系及奧迪A4可比，其次係平治房車嘅安全性有口皆碑，除行政人員外，C-Class亦深受女士們歡迎。呢部1994年嘅C220，力度爽快而牌費僅為兩公升級，而且重係0手車，同埋前任車主已換上一套醒目嘅BBS胎軨，從而為其增添不少分數。&#13;<br> <b> 小資料</b> &#13;<br> 車款：四門房車&#13;<br> 製造年份：1994年&#13;<br> 首次登記年份：1994年&#13;<br> 引擎容積：2199cc&#13;<br> 傳動：自動波；顏色：黑&#13;<br> 行車里數：53,662km&#13;<br> 牌費：2003年11月&#13;<br> 手數：0</fontstyle></spanclass></p><p><spanclass><fontstyle>日版動感佔先本田Accord  &#13;<br> 推介指數：★★★&#13;<br> 當年新車價：約$280,000&#13;<br> 二手叫價：$98,000&#13;<br> Benny點睇部車？近代行貨本田Accord都係美國版，設計保守兼較着重行政房車味道；要追求較富動感駕駛風格嘅朋友，相信惟有改投日本版Accord懷抱喇！此車配用一台2.0升VTEC偈，自動波版本加速一樣爽朗有勁勢。此車雖屬水貨車，但機件耐用性高，而且零件供應充足價錢平，日常維修保養不成問題。&#13;<br> <b> 小資料</b> &#13;<br> 車款：四門房車&#13;<br> 製造年份：1997年&#13;<br> 首次登記年份：1997年&#13;<br> 引擎容積：2000cc&#13;<br> 傳動：自動波；顏色：銀&#13;<br> 行車里數：56,070km&#13;<br> 牌費：2003年7月；手數：0</fontstyle></spanclass></p><p><spanclass><fontstyle>表現強橫紳寶900SE2.0Turbo  &#13;<br> 推介指數：★★★&#13;<br> 當年新車價：約$369,900&#13;<br> 二手叫價：$78,000&#13;<br> Benny點睇部車？紳寶係歐洲最早大量應用Turbo技術嘅車廠之一，技術成熟程度絕對毋庸置疑；而900SE令人喜愛嘅地方，包括極靈敏嘅中低轉加速力，2500rpm以下嘅輕快感，不少現有車款表現都未必能與之相比。而一套高級真皮座椅，質感亦不比家中嘅北歐梳化遜色呢！&#13;<br> <b> 小資料</b> &#13;<br> 車款：五門房車；製造年份：1997年&#13;<br> 首次登記年份：1997年&#13;<br> 引擎容積：1985cc&#13;<br> 傳動：自動波；顏色：銀&#13;<br> 行車里數：50,000km&#13;<br> 牌費：2004年1月；手數：0</fontstyle></spanclass></p><p><b> Auto22.com查詢</b> &#13;<br> 電話：60202022&#13;<br> 電郵：<ahref>service@auto22.com &#13;<br> 網址：<ahref http:> http://www.auto22.com  </ahref></ahref></p></body></html>