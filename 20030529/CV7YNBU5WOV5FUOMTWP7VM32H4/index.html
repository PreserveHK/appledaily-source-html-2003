<html><header><meta charset="utf-8"><title>平得好（電器開倉篇）：<br>消暑家電熱賣匹半冷氣機勁減二千一</title></header><body><h1>平得好（電器開倉篇）：<br>消暑家電熱賣匹半冷氣機勁減二千一</h1><p>冷氣、雪櫃、電風扇都係夏天消暑必備嘅家電，而由今日開始葵芳名電倉就有個消暑家電開倉舉行，呢類熱賣家電無論全新貨或Class貨都全部勁減，當中聲寶匹半冷氣機嘅Class貨更比原價平足二千有多，只限量二十部，肯定係今次減價嘅必搶貨品。&#13;<br>記者：馬慶武&#13;<br>攝影：陳盛臣&#13;<br>Model：Grace、Ambrose(Sunspot)</p><p><spanclass><fontstyle>Class貨電器都有保養  &#13;<br> Class貨其實即係陳列品，都係全新貨，但就無全新貨咁完美，通常機身外殼會有輕微損傷，好似機殼花咗或者凹咗，但保證對電器嘅性能、運作全無影響。而且Class貨都係由代理派貨，會列明機身邊部份有凹痕或花痕，所以都係屬於有保養嘅行貨。葵芳名電倉出名有大量Class貨賣，價錢比全新貨平大半，所以一向都有唔少用家支持。</fontstyle></spanclass></p><p><spanclass><fontstyle>超平：聲寶匹半窗口式冷氣機（Class貨）  &#13;<br> 擁有超寧靜雙摩打設計、自動搖擺送風等功能。呢部Class貨嘅背部散熱片就有少許凹痕，不過絕不影響性能。開倉時所有Class貨都會陳列晒出嚟畀客人自己揀，有啲只係外殼有少許花痕，想揀好嘢就要早啲到喇。（限量20部）&#13;<br> 原價$4,180&#13;<br> 開倉價$1,999</fontstyle></spanclass></p><p><spanclass><fontstyle>三星3/4匹窗口式冷氣機（全新貨）  &#13;<br> 設有12小時關機時間掣、自動多向搖擺送風，功能絕對唔差，一千蚊唔使，買嚟裝喺睡房最啱。（限量10部）&#13;<br> 原價$1,390&#13;<br> 開倉價$999</fontstyle></spanclass></p><p><spanclass><fontstyle>三菱3/4匹窗口式冷氣機（全新貨）  &#13;<br> 三菱一向係冷氣名牌，呢部機更特別設有康健隔塵網，保證空氣更清新，另外除基本原裝保用外，壓縮機保用期更長達5年，咁就用得更放心啦。（限量10部）&#13;<br> 原價$2,280&#13;<br> 開倉價$1,399</fontstyle></spanclass></p><p><spanclass><fontstyle>LG2匹窗口式冷氣機（全新貨）  &#13;<br> 較大匹數嘅冷氣一樣有得減，而且呢部機更有一級能源標籤，兩匹機無乜邊部有，夠晒慳電。（限量20部）&#13;<br> 原價$3,980&#13;<br> 開倉價$2,999</fontstyle></spanclass></p><p><spanclass><fontstyle>樂華一匹分體式冷氣機（全新貨）  &#13;<br> 樂華係本地冷氣品牌，中國製造。就算唔係歐洲名牌出品，但係千幾蚊一部一匹分體式冷氣機，都絕對係超低價。（限量10部）&#13;<br> 原價$2,698&#13;<br> 開倉價$1,699</fontstyle></spanclass></p><p><spanclass><fontstyle>涼之伴遙控座地風扇（全新貨）  &#13;<br> 18吋座地扇，勁在風扇除可左右擺動外，更可作「8」字旋轉，而且有無線遙控，更加方便。在首年保養期內，機件無論有咩故障，都可即時換把新嘅，信心保證。（限量30部）&#13;<br> 原價$598&#13;<br> 開倉價$399</fontstyle></spanclass></p><p><spanclass><fontstyle>三星雙門雪櫃（全新貨）  &#13;<br> 容量高達232公升，設有微凍結保鮮格、防菌辟味器等較新設備。而雪櫃內更獨有SuperX氣流系統，能感應雪櫃內的溫度分布，自動作出適當風向調校，令雪櫃內每一角落都咁夠凍。（限量20部）&#13;<br> 原價$2,980&#13;<br> 開倉價$1,999</fontstyle></spanclass></p><p><spanclass><fontstyle>同場超抵影音貨  &#13;<br> <spanclass><fontstyle>聲寶29吋平面電視（Class貨）  &#13;<br> 除咗消暑嘅家電外，同場重有超筍嘅聲寶29吋平面電視機，麗音、色差輸入等功能齊備，屬Class貨，比新貨價平咗差唔多二千蚊。亦有更新款型號嘅聲寶29吋電視減價發售，全新貨都只係貴舊款Class貨幾百蚊，更抵，不過只限量5部。（限量10部）&#13;<br> 原價$4,980&#13;<br> 開倉價$2,999</fontstyle></spanclass></fontstyle></spanclass></p><p><spanclass><fontstyle>富士達鏡面DVD機（全新貨）  &#13;<br> 有齊逐行掃描、支援DTS、DolbyDigital5.1解碼，另備有色差、光纖、同軸輸出、兼容MP3、CD-RW及卡拉OK功能，一般用家夠用有餘，開倉期內更送色差線一條，送完即止。&#13;<br> （限量30部）&#13;<br> 原價$988&#13;<br> 開倉價$599</fontstyle></spanclass></p><p><center> <spanclass><fontstyle>街訪  </fontstyle></spanclass></center> </p><p>名電倉&#13;<br> 地址：葵涌工業街2-8號力豐工業大廈11字B室&#13;<br> 電話：24938228&#13;<br> 交通：葵興地鐵站A出口，沿行人天橋往工廠區方向直行，滙豐銀行樓上。&#13;<br> 日期及時間：即日至6月15日（星期一至六上午9時至下午6時半，星期日及公眾假期上午10時至下午5時。）</p></body></html>