<html><header><meta charset="utf-8"><title>　　李超人唔介意變李懵人 - 李八方</title></header><body><h1>　　李超人唔介意變李懵人 - 李八方</h1><p>假如你畀錢收購一本雜誌，而本雜誌又用你做封面，叫你做「懵佬」，你會有乜反應？話說超人李嘉誠旗下TOM仔以一蚊買入嘅《茶杯CUP》，最新一期以「懵佬正傳」做封面故事，內容大致係作者認為李超人、阿甘（ForrestGump）同埋島耕作（日本長壽漫畫主角）三個風馬牛不相及嘅人有一個共通點──「儍氣」，之後內文就講三個人點樣靠「儍氣」成功，當然唔少得勁擦超人點憑「儍氣」出人頭地成為香港首富……&#13;<br> 據長和系同埋TOM仔中人講，文章出街前曾畀超人過目，佢只係笑一笑，唔介意俾夥計稱為「懵佬」。&#13;<br> 雖然八方唔太認同呢個coverstory係一個「採訪」，但就好欣賞佢哋諗到呢個噱頭（至少八方都要喺度提吓）。睇完之後，八方諗，若果以後見到李生，唔叫超人而改口叫佢做「懵人」，佢會唔會報以一笑呢？&#13;<br> （圖）誠哥如果係靠「儍氣」出人頭地，咁好多人都唔怕扮懵。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>