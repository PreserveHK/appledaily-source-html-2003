<html><header><meta charset="utf-8"><title>新車抵港：新版豐田Previa我要變</title></header><body><h1>新車抵港：新版豐田Previa我要變</h1><p>被譽為係車壇長青樹嘅豐田Previa，自早年推出新一代型號以來，一直成為車迷嘅追捧對象；而廠方剛於早前為其推出Facelifted新版，向來辦事迅速嘅香港代理，亦以迅雷不及掩耳嘅速度將之引入。新車無論外表、車廂及機械配搭皆有不同程度改良，有興趣嘅車迷，不妨一齊嚟睇睇。&#13;<br>&#13;<br>記者、攝影：李智佳</p><p><spanclass><fontstyle>多項改動外形更誘人  &#13;<br> 響大家眼前呢部Facelifted新版豐田Previa，不但車長及車高增多咗30mm及15mm（達4780mm及1780mm）外，就連頭燈、霧燈、頭泵把、四輪16吋合金胎軨、頭沙板上嘅白色指揮燈等等皆屬全新配搭，望落份外吸引之餘，就連電動雙趟門配搭，當中左邊一隻更附有遙控功能㖭！另外重新增有車尾電鍍裝飾、門邊電摺鏡及頭沙板上嘅VVT-i徽章呢！</fontstyle></spanclass></p><p><spanclass><fontstyle>車廂布局豪華顯氣派  &#13;<br> 至於車廂方面，Facelifted新版Previa亦有多項改動，除波檔桿及冷氣風口配以桃木及電鍍裝飾外，當中八座位版嘅中排座椅不但可作180度調轉，另外重可以40/60式接合㖭！而中排左邊及右邊座椅上，更附設有ISOFIX兒童安全座椅裝置，從而令父母們能安心讓孩子坐於車內；另外，後排座墊不但附設有油壓臂，你更可於後排椅背將座墊收摺起，可謂既方便又易用。設備方面，除電窗、電摺鏡及恒溫冷氣外，還備有新款CD連MD高級音響組合，享受可謂更上一層樓，當然唔少得重有四個安全氣袋配搭啦！</fontstyle></spanclass></p><p><spanclass><fontstyle>新增電子系統倍安全  &#13;<br> 新版Previa仍沿用一台2.4公升直4DOHC偈作動力核心，並附有VVT-i設計，可謂既慳油又好力；而響一套4前速自動波輔助下，更能令新車喺起步加速時有敏捷嘅反應，當然唔少得重有出色懸掛，以及四輪16吋輪胎組合，所帶來嘅出色循迹表現啦！然而，除原有ABS及EBD外，廠方重為新車增添輔助煞車系統（BA）、汽車穩定操控系統（VSC）及循迹控制系統（TRC）等電子裝備，除可強化車子本身嘅操控性外，亦能為車上乘客帶來多一份安全感呢！</fontstyle></spanclass></p><p><spanclass><fontstyle>豐田Previa規格  &#13;<br> 引擎：2362cc直4DOHC&#13;<br> 馬力：156ps/5700rpm&#13;<br> 扭力：22.9kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16BridgestoneTuranzaER30&#13;<br> 尺碼：4780×1790×1780mm&#13;<br> 軸距：2900mm&#13;<br> 車重：1650-1720kg（七座位版）1665-1735kg（八座位版）&#13;<br> 新車售價：$305,050（七座位版）$297,000（八座位版）&#13;<br> 車輛提供：皇冠汽車（28661020）</fontstyle></spanclass></p></body></html>