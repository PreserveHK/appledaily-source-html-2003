<html><header><meta charset="utf-8"><title>市川由衣浸浴如戀愛</title></header><body><h1>市川由衣浸浴如戀愛</h1><p>十七歲嘅小妹妹市川由衣，近排有份做反町隆史嗰套《熱血男子》，令唔少水着fans以外嘅觀眾認識佢，人紅咗自然接job接到有氣冇碇唞。由衣話佢𠵱家每日公餘只會做兩樣嘢，就係浸兩個鐘頭浴同瞓覺。&#13;<br> 由衣尤其鍾意同佢媽咪去公眾浴室，浸完會立即喺嗰度搵個地方大覺瞓。佢重悟出一套戀愛道理：「男人同浸浴一樣，太熱嘅話唔會長久㗎！」</p></body></html>