<html><header><meta charset="utf-8"><title>跳跳跳小子唔聽教<br>熊欣欣鬼腳七出招　洋人腳軟</title></header><body><h1>跳跳跳小子唔聽教<br>熊欣欣鬼腳七出招　洋人腳軟</h1><p>進軍美國荷李活及歐洲電影市場的熊欣欣，為電影《因咩差事跳跳跳》七位成員主演的法國新片《Sonsofthewind》任動作指導，起初外籍演員對他感抗拒，不過熊欣欣在他們面前示範一些高難度動作後，他們即感到腳軟，大為佩服。</p><p>早年在電影《黃飛鴻》中飾演鬼腳七的熊欣欣，近年進軍美國荷李活和歐洲市場，先後為《美麗有罪》女主角美娜蘇華莉主演的《全職劍客》和史提芬史葛主演的《HalfPastDead》等電影任動作指導。<br> &#13;<br> <spanclass>跳七十呎竹棚 &#13;<br> 最近熊欣欣獲邀為法國新片《Sonsofthewind》擔任動作指導，日前在泰國拍竣此片，片中主角正是曾跟法國名導演洛比桑合作《因乜差事跳跳跳》的七位年輕小伙子，包括Williams及Chau等。熊欣欣日前接受訪問時說：「雖然佢哋七個人本身嘅身手好好，開拍前講明唔要用替身，亦都講明唔想用威吔，但因為今次要做好多高難度動作，例如喺六、七十呎竹棚度跳嚟跳去，結果到拍嘅時候，佢哋驚到腳軟，唔用威吔唔得。」<br> &#13;<br> <spanclass>嬌妻八月分娩 &#13;<br> 問熊欣欣Williams等身手了得，要他們跟一個中國人學功夫，可會感抗拒？他笑說：「初時佢哋真係有啲抗拒，佢哋係玩開田徑運動，乜嘢高難度動作都做過，除咗Williams同Chau之外，其餘五個人都好難接受佢哋認識以外嘅嘢，所以喺開拍前同佢哋練咗四個星期，喺佢哋面前示範啲高難度動作，睇完之後佢哋個個都服晒！」&#13;<br> 熊欣欣與無綫前藝員蔡嘉莉結婚多年，終於造人成功，蔡嘉莉的預產期於八月底。熊欣欣在泰國逗留了數個月拍攝《Sons》片，一直無暇陪伴嬌妻，為此，他完成工作後會即返港陪太太待產。&#13;<br> 採訪：戴彩煥</spanclass></spanclass></p></body></html>