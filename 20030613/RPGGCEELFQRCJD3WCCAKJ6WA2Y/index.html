<html><header><meta charset="utf-8"><title>新車速報：<br>新版三菱PajeroiOTurbo少改再出擊</title></header><body><h1>新車速報：<br>新版三菱PajeroiOTurbo少改再出擊</h1><p>近日連場大雨，令唔少車主懊惱嘅同時，倒有一班RVFans雀躍不已，皆因一部純種嘅RV，定必先天賦予有全天候嘅能耐，既可攀山涉水之餘，選用四驅模式響濕滑路面上馳騁，更較一般兩驅車可靠。而這一切設備，響Facelifted新版嘅三菱PajeroiOTurbo身上，可謂一應俱全，加上新稅制後唔到23萬嘅車價，可會是至可靠又安全嘅選擇呢！&#13;<br>記者、攝影：陳偉林</p><p><spanclass><fontstyle>略加修飾留有原車神髓  &#13;<br> 仍以一身硬朗線條示人嘅三菱PajeroiOTurbo，外觀上只有略加修飾，改配上車身白底指揮燈外，車身頭尾嘅三菱廠徽，重可以選擇銀白配襯，而原有一套富活力嘅全車包圍、裙腳及高置尾定翼，仍屬標準裝備，予人看來既時尚又富活力感。</fontstyle></spanclass></p><p><spanclass><fontstyle>GDITurbo偈配搭見突出  &#13;<br> 惟呢部PajeroiOTurbo至吸引嘅地方，相信會係一台1.8公升GDI偈，內輔有Turbo裝置，令段速表現平均，起步加速有力外，同級中佢重罕有地配置可選擇四驅系統，除日常可以兩驅代步之餘，又可以用四驅模式攀爬山路或涉水用㖭！</fontstyle></spanclass></p><p><spanclass><fontstyle>活力座艙設備一絲不苟  &#13;<br> 車廂兩排五座位組合，改換上色調較淺嘅絲絨椅，予人有一份活力感外，後排椅背可左右獨立收摺，令尾廂容量倍增。設備方面，除電窗、電鏡連電天窗外，少不了重有原廠冷氣、音響、雙安全氣袋同前後獨立房燈等設備㗎！</fontstyle></spanclass></p><p><spanclass><fontstyle>記者試後簡評  &#13;<br> 一部價錢吸引嘅全天候四驅RV入門版，既有寬敞嘅五座位布局，又有一台GDITurbo偈嘅低轉高扭力輸出，加上可作兩驅或四驅選擇，作日常代步亦見適宜。&#13;<br> &#13;<br> <spanclass><fontstyle>三菱PajeroiOTurbo小檔案  &#13;<br> 引擎：1834cc直4GDITurbo&#13;<br> 馬力：160ps/5200rpm&#13;<br> 扭力：22.4kgm/3500rpm&#13;<br> 尺碼：4030×1680×1730mm&#13;<br> 軸距：2450mm&#13;<br> 車重：1385kg&#13;<br> 平均耗油：13.0km/L&#13;<br> 極速：170km/h&#13;<br> 新車售價：$229,800&#13;<br> 車輛提供：環宇汽車（25200636）</fontstyle></spanclass></fontstyle></spanclass></p></body></html>