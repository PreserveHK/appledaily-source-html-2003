<html><header><meta charset="utf-8"><title>七年冇跳　骨都硬晒<br>陳慧嫻錄低B舞姿慢慢歎</title></header><body><h1>七年冇跳　骨都硬晒<br>陳慧嫻錄低B舞姿慢慢歎</h1><p>陳慧嫻昨日於灣仔，與四位男舞蹈員一起為新歌排舞，她要坐在猛男的大髀上，又拿着遙控器當咪扮唱歌。七年來未曾公開表演舞姿的慧嫻，笑言自己的表現低B，還表示已叫助手錄下排舞片段，可以在家一邊看一邊練習。</p><p>陳慧嫻因在明日舉行的商台活動中施展舞技，故她昨日在灣仔一間排舞室，為新歌《明日有明天》排舞，由於她已有七年未曾公開跳舞，故特別請來跳舞老師朱永龍排舞。<br> &#13;<br> <spanclass>唔熟被踩幾腳 &#13;<br> 慧嫻昨與四位男舞蹈藝員一同排練，並手拿遙控器當咪扮唱歌。她既要與手拿雨傘的男舞蹈員拖手共舞，又要坐在對方大髀，其間因她不太熟悉舞步，被舞蹈員踩了幾腳，但基本上表現算是不俗，朱永龍還讚慧嫻說：「佢排咗一個鐘頭，成隻舞跳晒出嚟，算好好啦。」&#13;<br> 事後慧嫻說：「我有七年冇公開跳過舞，但因為呢排忙緊演唱會，上個禮拜開始已經開始學吓啲舞步同跑步。我以前學過中國舞，都有少少根底。我自己喺跳舞方面嘅天份唔太高，頭先我都覺得自己嘅表現低B㗎，跳得唔好，所以我都搵助手幫我錄DV，返屋企睇番再練過。」&#13;<br> 慧嫻下周便會正式為其個唱綵排，屆時她又要多練兩至三首歌的舞步，但她相信可應付，慧嫻說：「我都有少少緊張，演唱會喺下個月四號同五號就做，我驚排練嘅時間唔夠，之前因為SARS問題，搞到紅館啲期延遲，𠵱家SARS冇事，唱片就突然趕工，都失咗預算。」<br> &#13;<br> <spanclass>個唱反應不俗 &#13;<br> 此外，慧嫻昨排舞後，即趕往商台錄音。而日前其個唱開始售票，她表示反應算不錯，至於會否加場，在旁的經理人Ba叔說：「我要人撲飛，唔鍾意加場，慧嫻啲飛都賣咗一半啦。」&#13;<br> 採訪、攝影：朱芷瑩、駱華齡</spanclass></spanclass></p></body></html>