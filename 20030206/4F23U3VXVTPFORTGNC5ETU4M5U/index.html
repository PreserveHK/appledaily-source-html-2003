<html><header><meta charset="utf-8"><title>Eason戴護陰綵排個唱</title></header><body><h1>Eason戴護陰綵排個唱</h1><p>陳奕迅（Eason）昨日到紅磡維港中心，綵排個人演唱會，並宣布演唱會加開本月二十二號一場，合共七場。&#13;<br> 昨日Eason帶了一塊滑板到場練習平衡力，當他做出跳躍動作時，有記者即打趣要他小心別令下體再受傷，Eason即笑說：「我今日戴咗護陰罩。」&#13;<br> Eason又表示今次個唱肯定會準時開場，故呼籲觀眾亦要準時，他說：「今次可以話係我對自己嘅一個大挑戰，因為我份人本身都冇乜時間觀念，所以就要效法葉德嫻咁準時開場。」<br> &#13;<br> <spanclass>滿意歌酬 &#13;<br> 問到Eason有否加收歌酬時，他笑說：「總之我非常滿意啦，歌酬入面重包括兩隻實心金羊，一隻係山羊，一隻係羚羊，但就會係楊生（指楊受成）個樣。開完演唱會之後我亦都會買新屋，不過就係買三間狗屋。」&#13;<br> 採訪：李珮洳　攝影：甄朝健</spanclass></p></body></html>