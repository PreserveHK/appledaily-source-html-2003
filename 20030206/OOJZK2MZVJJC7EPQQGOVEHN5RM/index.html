<html><header><meta charset="utf-8"><title>新車速報：<br>豐田Windom3.0Sport跑格十足型得很</title></header><body><h1>新車速報：<br>豐田Windom3.0Sport跑格十足型得很</h1><p>去年，歐洲轎車響香港銷量有明顯增長；然而，日本車嘅老大哥豐田亦不甘示弱，單係一款Camry連帶同屬姊妹車嘅凌志ES300（即日版豐田Windom），新舊款合共賣出接近1,300部，遠遠拋離其他日本同級對手。與此同時，屬東瀛本土版嘅Windom，響香港銷售亦異軍突起，最近更有車行引入Windom嘅Sport版，同樣予人有帥哥嘅看法㗎！&#13;<br>&#13;<br>記者：陳偉林　攝影：陳偉強　&#13;<br>ImageGirl：Suki</p><p><spanclass><fontstyle>加包圍個性見突出  &#13;<br> 踏入新一年予人有朝氣勃勃嘅感覺，而呢部Sport版嘅Windom，重加有全車原廠包圍、車身兩邊裙腳、尾定翼，重有四輪電鍍17吋跑車合金胎軨組合，單看賣相既時尚又有型，還予人有一份吸引力㖭！&#13;<br> &#13;<br> <b> Sport版Windom見號召力</b> </fontstyle></spanclass></p><p><spanclass><fontstyle>車廂鋪排悅目吸引  &#13;<br> 樣靚之餘，車廂前後兩排高級透氣皮椅組合，坐得舒服之外，後排左邊重加置有電動按摩設計，就算長途車亦不愁疲倦㗎！再者，全車備有桃木裝飾、四門電窗、電鏡、電天窗外，重有原廠高級音響連恒溫冷氣，單係設備經已教人賞心悅目啦！</fontstyle></spanclass></p><p><spanclass><fontstyle>3.0公升V6偈寧靜有勁  &#13;<br> 呢部屬頂級版嘅Windom，備有一台3.0公升V6偈，匹配5前速自動波，運轉寧靜順滑之餘，起跑加速更見剛勁有力；難得一套歐式懸掛結構，承托表現柔韌有力，既有出眾嘅循迹性，又不失舒適嘅乘坐感㗎！</fontstyle></spanclass></p><p><b> 記者試後簡評</b> &#13;<br> 東瀛本土版嘅豐田Windom，演繹一派斯文時尚之外，新加入全套包圍及四輪17吋跑車合金胎軨，倍見有活力感。車廂鋪排豪邁乘坐舒適，隔音寧靜之餘，重見有衝勁嘅起跑加速力呢！&#13;<br> &#13;<br> <spanclass><fontstyle>豐田Windom3.0Sport規格  &#13;<br> 引擎：2994ccV6DOHC&#13;<br> 馬力：215ps/5800rpm&#13;<br> 扭力：30.5kgm/4400rpm&#13;<br> 傳動：5前速自動波，前輪驅動&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）碟式（ABS）&#13;<br> 輪胎：215/50ZR17PirelliP7000&#13;<br> 尺碼：4865×1810×1455mm&#13;<br> 軸距：2720mm；車重：1530kg&#13;<br> 平均耗油：9.8km/L&#13;<br> 新車售價：$349,000&#13;<br> 車輛提供：富利堡汽車（23330747）</fontstyle></spanclass></p></body></html>