<html><header><meta charset="utf-8"><title>家用按摩椅全面測試</title></header><body><h1>家用按摩椅全面測試</h1><p>平日返工做到無氣又無力，最想屋企有個全天候standby的專業按摩師，可以得閒幫你按按摩，消除一整日的疲勞，唔怪得市面一些家用按摩椅，雖然大拿拿要成二萬幾蚊部，但係都有大把人捨得畀錢買。趁住呢幾個月有三部新款按摩機推出市面，就等試機大使Irene進行測試，為你介紹每部機的獨特功能。&#13;<br>記者：尹珊珊&#13;<br>攝影：楊錦文</p><p><spanclass><fontstyle>CYBER-Relax按摩椅  &#13;<br> $26,800(OTO)&#13;<br> 呢部CYBER-Relax按摩椅的出產日期約2個半月，標榜結合瑞典、日本、中國、泰國的經典按摩手法，研製出48種按摩方法，以及有9種力度可供調校，比一般按摩椅為多。&#13;<br> &#13;<br> Irene試後感：「按摩方法夠多，而做得最舒服的部位係對腳，做完真係無咁繃緊同痠軟。」</fontstyle></spanclass></p><p><spanclass><fontstyle>MOMIMOMI專業按摩椅  &#13;<br> $26,800(健一番)&#13;<br> 呢部推出已一個月的專業按摩椅，標榜模仿人手按摩師的技術，針對頸部同腰部呢類容易感到繃緊的位置，將按摩輪向前伸延度提高1.5倍，令整體按摩範圍比舊有機款增加4倍，再加埋首創的橫向移動按摩，比起坊間只得直向的按摩感覺更加強烈。&#13;<br> &#13;<br> Irene試後感：「嘩！個膊頭位同背脊都做得好貼、好舒服，感覺上膊頭位置真係比其他機種鎚得更闊。」</fontstyle></spanclass></p><p><spanclass><fontstyle>imedic按摩椅  &#13;<br> $26,800(OSIM)&#13;<br> 推出約三個月的imedic按摩椅，號稱是全球首張內置背部智能檢索系統的按摩椅，由多位日籍針灸師研究唔同高度人士的穴位分布，引入按摩椅設計之中，再根據用家的高度，深測脊椎長度同肩部位置，搵出27個主要穴位，便可以準確地針對正確的部位，進行最貼身的按摩。&#13;<br> &#13;<br> Irene試後感：「整體感覺以呢部機最平均，按摩時兼顧到每個唔同部位，同埋最鍾意佢有四種唔同顏色的椅套，可以拆出來洗，又可以襯番屋企其他家具的顏色。」</fontstyle></spanclass></p><p>OTOBodycare&#13;<br> 地址：銅鑼灣時代廣場7樓729至730號舖&#13;<br> 電話：25061123&#13;<br> &#13;<br> OSIMhealthfocus&#13;<br> 地址：旺角新世紀廣場5樓529號舖&#13;<br> 電話：22644600&#13;<br> &#13;<br> 健一番&#13;<br> 地址：銅鑼灣時代廣場8樓822號舖&#13;<br> 電話：25062198</p></body></html>