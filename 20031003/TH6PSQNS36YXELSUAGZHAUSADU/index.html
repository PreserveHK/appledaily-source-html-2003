<html><header><meta charset="utf-8"><title>　　郭炳江出賣阿爸少年經歷 - 李八方</title></header><body><h1>　　郭炳江出賣阿爸少年經歷 - 李八方</h1><p>昨日喺灣仔新鴻基地產大本營舉行咗一個叫「師徒創路學堂2003」嘅活動，一睇舉行地點就知係由新地贊助，主要嘅內容，大家睇新聞就知道。但原來出席昨日「誓師」儀式的新地副主席郭炳江，為咗勉勵呢班年輕人，將阿爸做伙頭的經歷都出動埋，同佢哋分享。&#13;<br> 郭炳江話，佢阿爸郭得勝十幾歲已經父母雙亡，要隻身遠赴安南（即係現時的越南）投靠親戚，搵到份工做伙頭，受盡白眼，佢後來回港搞鴻基士多，又代理拉鏈生意，最後憑買地致富。不過，江少話父親過身後，母親憶述父親當時曾講過一句說話，「我唔會畀我自己同我嘅仔女再俾人睇小」，原來至係佢老人家數十年白手興家嘅動力。江少同班後生仔講呢件事，係想話畀大家知道，「我父親喺七十幾年前都做到，你哋亦都可以做到」。據新地中人同八方講，郭老先生曾做伙頭的故事，連佢哋都未聽過。&#13;<br> （圖）郭炳江老竇後生時做伙頭，吃過不少苦頭。&#13;<br> 程志遠攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>