<html><header><meta charset="utf-8"><title>住家菜：星期三行吉之島<br>憑JCard攞積分換禮券</title></header><body><h1>住家菜：星期三行吉之島<br>憑JCard攞積分換禮券</h1><p>填詞人韋然，一個人住在太古城，生活總是簡簡單單為主。但講到購物，他一樣懂得精打細算。每次去吉之島超市掃貨，一定揀星期三，貪拎住張JCard購物有優惠。買菜他同樣好有心得，唔靚唔買，重專揀可以生食的蔬果，皆因「生食都咁好味，自然夠新鮮啦！」&#13;<br>&#13;<br>記者：羅惠芬&#13;<br>攝影：陳智良</p><p>甚黐家的韋然，消遣不多，平日總是躲在家中，聽聽歌看看書。如非必要都唔出街，故上街都是逛超市為主。超市首選一定是吉之島，皆因：「地方夠大，咩都有得賣，而且食物又夠新鮮，重近屋企㖭！」&#13;<br> &#13;<br> <spanclass><fontstyle>蔬果必買首選  &#13;<br> 自言生活簡單的他，在超市最鍾意買蔬果，尤其一些新鮮空運抵港的蔬菜，更是必買。「獨居關係，我的飲食生活也以簡潔為主。雪櫃擺滿可以生食和即食的食物，夠方便。」他推介這裏的黃椒和橙椒，「一次誤打誤撞買回家，未煮前試食咗一啖，原來好清甜，之後就食唔停口喇！」&#13;<br> &#13;<br> <spanclass><fontstyle>本周特價四洲小食飲料  &#13;<br> 至於逛超市心得，韋然話，吉之島經常會闢一角舉辦特賣場，例如今期就有四洲特賣場，專賣四洲出品的小食和飲料。他建議大家先在超市內兜一個圈，執好平貨再購物。</fontstyle></spanclass></fontstyle></spanclass></p><p><spanclass><fontstyle>彩虹橋龍脷柳配日式冷麵&#13;<br> $44/2人份量  &#13;<br> 早前SARS爆發，韋然利用空餘時間，寫了一本書，以愛情為中心，比喻人生要積極，是一本好勵志的書籍。他利用書中的彩虹橋作靈感，炮製出這道菜。製作簡單，顏色又豐富，論賣相已經拿滿分。&#13;<br> &#13;<br> <spanclass><fontstyle>用咩料：  &#13;<br> 龍脷柳200克、帶子100克、青椒、黃椒、紅椒及橙椒各1/4隻、新西蘭燒烤蘑菇1/2隻、日本蕎麥麵100克、日本南瓜50克&#13;<br> </fontstyle></spanclass></fontstyle></spanclass></p><p><spanclass><fontstyle>好易煮：  </fontstyle></spanclass></p><p><br> &#13;<br> 3．龍脷柳先用少許鹽和胡椒粉醃好，再放入平底鑊中煎，煎至兩邊稍焦，即可上碟同食。</p><p><B> 試食報告</B> </p><p><spanclass><fontstyle>獨家貨品推介  &#13;<br> <spanclass><fontstyle>低脂沙律醬  &#13;<br> 呢款低脂沙律醬沒有平日吃的沙律醬咁酸，而且雞蛋成份特別多，食落又香又滑。最重要係低卡路里，女孩子吃亦唔怕肥。提你，TOPVALU屬日本吉之島自家品牌，出面無得賣㗎！&#13;<br> $18.5/500g&#13;<br> </fontstyle></spanclass></fontstyle></spanclass></p><p><spanclass><fontstyle>日本&#13;<br> 即沖海草湯  &#13;<br> 愛逛吉之島的原因之一，是貪佢成日有獨家日本貨。例如TOPVALU日本即沖海草湯，就是新賣獨家貨。平日即沖麵豉湯試得多，這個海草湯味道亦不錯。韋然說沒有前者般濃味，愛清淡的人一定鍾意，放幾包在公司，隨時沖來飲都得。&#13;<br> $25.9/10包</fontstyle></spanclass></p><p><spanclass><fontstyle>新西蘭燒烤蘑菇  &#13;<br> 韋然一入吉之島，即時衝往鮮菜區，一手拿起一盒新西蘭燒烤蘑菇。他說，這種蘑菇不但大隻，最重要是極鮮甜。平日他愛將蘑菇切片生吃，味道好清甜。有時用牛油加醬油炒香，夠晒惹味。</fontstyle></spanclass></p><p><spanclass><fontstyle>芝麻醬油  &#13;<br> 日本超市一向多醬料選擇，吉之島亦不例外。這款TOPVALU芝麻醬油，屬吉之島獨家貨，吃火鍋、燒烤時用就最啱。最特別是用煎烘過的芝麻製成，所以特別香口。&#13;<br> $18.5/275g</fontstyle></spanclass></p><p><spanclass><fontstyle>拎JCard購物最着數  &#13;<br> 吉之島專有的JCard，入會費用$20，之後購物就可以儲積分，換領購物禮券。留意在不同部門購物，積分回報也有不同。最抵首選用1蚊換2分的部門，包括服裝部、家庭用品部和美食廣場，電器部則1蚊換1分。至於超市，只有星期三才可換分數，每2蚊換1分，好似韋然咁，夾啱時間去購物至着數。&#13;<br> &#13;<br> <spanclass><fontstyle>2及20號再有95折優惠  &#13;<br> 另外，每月逢2號和20號，更有「感謝日雙重優惠」，JCard購物後，用指定付款方法，(包括現金、吉之島禮券、易辦事、AEON吉之島VISA卡、AEON吉之島萬事達卡或AEON吉之島美國運通信用卡、AEONVISA卡、萬事達卡或美國運通信用卡），更有95折優惠。</fontstyle></spanclass></fontstyle></spanclass></p></body></html>