<html><header><meta charset="utf-8"><title>劉家輝《標殺令》好打到分身</title></header><body><h1>劉家輝《標殺令》好打到分身</h1><p>由鬼才導演昆頓塔倫天奴（QuentinTarantino）執導的電影《標殺令》將於下星期五在美國與香港同步上映。&#13;<br> 首次演出西片的劉家輝，在戲中一人分飾兩角，日前他在尖沙嘴接受訪問時透露，最初他只是飾演劉玉玲的殺手下屬，其後才加演白眉道人一角，他解釋說：「本身白眉道人係由導演昆頓演嘅，但因為呢個角色太深入民心，我同佢講解白眉道人係打乜嘢功夫，要跟足白眉派嘅九步推，我提議咗個意見畀佢，結果在正式開鏡當日，佢叫個製片同我講演埋白眉道人一角，我就冇所謂。」&#13;<br> <br> <spanclass>外國演員拍爛手掌 &#13;<br> 此外，問及他拍攝此戲有何難忘場面，師傅笑說：「成套戲嘅武打場面，我都親身上陣，我每拍完一個鏡頭，睇番帶時，啲外國演員都睇到目瞪口呆，重會拍手，對我嚟講，係一件好大鼓勵嘅事；至於奧瑪花曼我都覺佢身手唔錯，始終佢未拍過功夫片，有咁嘅成績都好難得。」&#13;<br> 採訪、攝影：馮美茵</spanclass></p></body></html>