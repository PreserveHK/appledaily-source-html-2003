<html><header><meta charset="utf-8"><title>海外試車：本報記者馬來西亞實地測試<br>全新寶馬5系操控表現佳</title></header><body><h1>海外試車：本報記者馬來西亞實地測試<br>全新寶馬5系操控表現佳</h1><p>全新寶馬5系口碑不俗，香港代理開售以來接到不少定單，惟香港一班汽車傳媒，卻未能一試新車嘅表現。有見及此，廠方早前更安排各地傳媒，前赴馬來西亞Sepang賽車場作實地測試；當中新加入嘅ActiveSteering系統，更成為廠方重點推介呢！想唔到一部行政級座駕，亦有如斯突出嘅操控表現呢！&#13;<br>&#13;<br>記者、攝影：李勤&#13;<br>逢星期一至日出版</p><p><br> &#13;<br> <spanclass><fontstyle>造型突出富魅力  &#13;<br> 雖然筆者已經唔係第一次接觸新一代寶馬5系房車，但仍被佢嗰個極富吸引力嘅造型，深深咁吸引住；首先，由於車身尺碼有所增加，故此新車看來會較上一代型號可謂大了不少，另外，取材自新款7系嘅弧形頭燈配搭，望落夠晒吸引之餘，加上予人一脈相承之感嘅LED尾燈組合，更令新車嘅輪廓看來更見有一份吸引力呢！&#13;<br> &#13;<br> <spanclass><fontstyle>車廂講究i-Drive時款  &#13;<br> 新車唔單止賣相夠突出，車廂鋪排亦相當有貴氣；響簡約嘅鋪排中，重予人感受到一份豪邁氣派。其中，新改良嘅i-Drive多媒體裝置，選擇功能一Click就入，有直截了當嘅方便呢！與此同時，由於新車尺碼較舊有型號有所增加，故此車廂空間亦要來得寬敞闊落，配合前後兩排承托力甚豐嘅高級真皮座椅，乘坐倍見貼服舒適呢！</fontstyle></spanclass></fontstyle></spanclass></p><p><spanclass><fontstyle>操控出色有房跑車Feel  &#13;<br> 寶馬新5系另一過人之處，相信會係出眾嘅底盤結構，加上多個主動式電子系統輔助，走彎循迹表現，更直逼一部高性能房跑車嘅水準㖭！再者，拐彎時車身嘅平穩力，更教人留有深刻印象㗎！重有呀！用作測試嘅530i型號，係以一台2979cc直6DOHC引擎作核心，匹配一套6前速Steptronic半自動波，起步加速反應敏捷，性能表現絕對毋庸置疑。</fontstyle></spanclass></p><p><br> &#13;<br> <spanclass><fontstyle>首試乘坐滋味有大豪客Feel  &#13;<br> 大清早，甫踏出吉隆坡市中心嘅酒店大門口，有為數近20部全新寶馬530i型號恭迎之餘，原來廠方響每部車上，重安排有熟練嘅司機伺候；整隊車隊以警察電單車護送及開路，一隊近公里長嘅全新530i車隊，浩浩蕩蕩直馳鄰近機場嘅Sepang一級方程式賽車場去，沿路上重惹來唔少上班一族嘅豔羨目光呢！</fontstyle></spanclass></p><p><br> &#13;<br> <spanclass><fontstyle>Slalom繞圈領悟ActiveSteering本色  &#13;<br> 甚麼叫「慢車快軚、快車慢軚」Feel，相信真係要一嘗呢部新寶馬530i嘅ActiveSteering，方能領略得到；好多人遇上路中障礙物，一如走Slalom般，每每需要大手扭軚，原來慌忙間好容易會出錯，反之裝有ActiveSteering嘅轉軚感覺，動作幅度細又易掌握，原來走Slalom都唔係咁難啫！</fontstyle></spanclass></p><p>■傳媒車隊以唔同速度向Slalom繞圈場上追逐頭車，真係一啲都唔簡單。</p><p><br> &#13;<br> <spanclass><fontstyle>投射新科技駕駛倍安全  &#13;<br> 寶馬車廠近年亦積極研製投射式表板及智能導航系統，大可響駕駛席前方玻璃上，投放車速、跟前車距離等資料外，配合上真人發聲嘅導航裝置，轉彎抹角前更有方向指示㗎！</fontstyle></spanclass></p><p><br> &#13;<br> <spanclass><fontstyle>同場加映寶馬Formula1戰馬  &#13;<br> 近年響世界一級方程式賽事中，有唔錯表現嘅寶馬戰駒，能夠近距離接觸嘅感覺真係好正㗎！可惜座艙係度身訂做，非車手嘅筆者係好難入座呢！</fontstyle></spanclass></p><p><br> &#13;<br> <spanclass><fontstyle>記者試後評語：操控表現一流  &#13;<br> 早前，香港代理率先推出全新5系房車，惟時間倉卒嘅關係，有關方面未能正式安排新車，讓本地傳媒作實地測試。然而，今趟馬來西亞之行，廠方特意響世界一級方程式車賽，馬來西亞分站舉行之地嘅雪邦（Sepang）賽車場測試，重點所在會係5系新加入嘅ActiveSteering系統，響Slalom環節中盡顯新5系嘅過人之處外，論操控表現，新車又豈止係一部行政級座駕咁簡單呢！</fontstyle></spanclass></p><p><spanclass><fontstyle>寶馬530i小檔案  &#13;<br> 引擎：2979cc直6DOHC&#13;<br> 馬力：231ps/5900rpm&#13;<br> 扭力：30.6kgm/3500rpm&#13;<br> 傳動：6前速Steptronic半自動波，後輪驅動&#13;<br> 尺碼：4841×1846×1468mm&#13;<br> 軸距：2888mm；車重：1580kg&#13;<br> 0-100公里：7.1秒；極速：245km/h&#13;<br> 新車售價：$639,000（標準版）&#13;<br> 查詢：寶馬香港（27145271）</fontstyle></spanclass></p></body></html>