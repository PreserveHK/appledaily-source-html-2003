<html><header><meta charset="utf-8"><title>平治與GiorgioArmani合作推出新車</title></header><body><h1>平治與GiorgioArmani合作推出新車</h1><p>嘩！今年嘅米蘭時裝節，除有最新款嘅時裝展出外，重有車你睇㖭！或者大家聽到呢個消息之後，心中都會有個疑問，點解時裝節會有新車參展呢？其實原因好簡單，皆因時裝界著名品牌GiorgioArmani與德國平治車廠合作，推出全新平治CLKGiorgioArmaniDesignCar嘛！&#13;<br>新車外表雖與現有CLK跑車相近，但其內外裝飾及車身顏色配搭，則由GiorgioArmani負責；而車子由今年5月開始設計，到9月成事，全賴雙方嘅設計師通力合作，才可以於短短四個月時間內，將車子由概念變成事實。&#13;<br>正如前文所述，新車嘅外表雖然與原有型號相近，但車身顏色就用上GiorgioArmani慣用嘅沙黃色作配搭，襯托響相近顏色示人嘅軟篷頂組合，望落倍見吸引；就連車廂亦有改動，如將原有桃木裝飾全部拆取，取而代之會係銀白電鍍裝飾、與車身顏色相同等等嘅物料，就連座椅亦用上啡色嘅Cuoio皮革及Sabbia光身物料製造，承托力高之餘又見突出富吸引力。&#13;<br>據聞新車會於米蘭時裝節後作全球性巡迴展出，隨後更會透過平治嘅DesignoProgram，以限量形式發售予有興趣嘅車迷㖭！</p></body></html>