<html><header><meta charset="utf-8"><title>　　林瑞麟介紹新班子 - 李八方</title></header><body><h1>　　林瑞麟介紹新班子 - 李八方</h1><p>政制事務局局長林瑞麟成日俾卿姐追住佢話佢冇嘢做，不如執咗佢個局。林局長梗係唔制。佢噚日重特登喺外國記者會請八方同各行家食晏，介紹佢新班底畀大家識。&#13;<br> 當中最出名當然係阿松嘅前新聞秘書譚志源，佢做咗政制事務局嘅助理秘書長，咁當然就冇以前咁出風頭周街走。譚志源笑話自己因為日日坐喺政府總部，閉門練功肥咗十磅。&#13;<br> 另一個新嘅副秘書長雷潔玉以前係契媽李麗娟嘅手下「四朵金花」之一，佢專門負責對內地及對外以至所謂台灣問題。不過，台灣問題連葉國華都拆唔掂，潔身如玉嘅雷小姐小心政治地雷呀。&#13;<br> 要搵人講政制改革，就要搵另一個副秘書長黎以德，呢瓣屬於佢負責。當然最高負責人係林D9。大家都問D9驚唔驚唔夠時間做政制檢討？佢死都話冇問題，直選喎，重有三年零九個月。葉劉前車可鑑，林D9如果唔想提早陪女去美國留學深造，就要醒定啲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>