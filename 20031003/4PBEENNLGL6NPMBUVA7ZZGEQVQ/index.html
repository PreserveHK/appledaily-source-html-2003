<html><header><meta charset="utf-8"><title>消費BestBuy：<br>印度披肩$88有交易</title></header><body><h1>消費BestBuy：<br>印度披肩$88有交易</h1><p>天氣反常，睇怕幾件皮草都要被判加刑繼續囚禁喺衣櫃，取而代之嘅係攜帶方便又保暖嘅披肩，就算未到冬天，女士們都總會戴番條，一來以防出入冷氣地方有得披一披，二來可以用嚟襯吓衫，如果你係後者咁就機不可失，事關由今日起一連十日會有印度披肩開倉，全以輕薄保暖見稱的高山羊毛（Pashmina）製成，今次低至二折起發售，平時一條價錢，𠵱家可以買兩、三條，趁平執番幾條襯衫，今個秋冬可以大玩Mix&amp;Match。&#13;<br>&#13;<br>記者：黃婉冰&#13;<br>攝影：陳盛臣&#13;<br>ImageGirl：ChoiYi、Yan　MakeUp：Cherry　Hair：Meg</p><p><spanclass><fontstyle>CasualLook  &#13;<br> <spanclass><fontstyle>羊毛線織花最簡約  &#13;<br> 潮流興3D，披肩款式都大玩立體花，用羊毛線拼砌出唔同圖案，效果比織花突出，加上豐富嘅顏色配搭，鍾意簡約又要夠起眼的話，呢款會係唔錯嘅選擇。&#13;<br> 原價$1,080&#13;<br> 開倉價$280</fontstyle></spanclass></fontstyle></spanclass></p><p><spanclass><fontstyle>染繡花好細緻  &#13;<br> 論手工，呢條就最花工夫，通花部份全由人手挑成，扎染、繡花做得均勻細緻，綴以少量珠片，款式、手工別具心思。&#13;<br> 原價$1,620&#13;<br> 開倉價$350</fontstyle></spanclass></p><p><spanclass><fontstyle>淨色最易襯  &#13;<br> 咁多款式中淨色最啱OL，無他，顏色多多，超過三十種顏色任你揀，買幾條唔同色返屋企鍾意點襯都得，𠵱家開倉價$88有一條，買多幾條都唔覺肉痛。&#13;<br> 原價$450&#13;<br> 開倉價$88</fontstyle></spanclass></p><p><spanclass><fontstyle>斯文Look  &#13;<br> <spanclass><fontstyle>銀片金線Sharp得高貴  &#13;<br> 同是披肩，但Pattern唔同，效果可以有好大分別，好似呢款用人手繡上銀片再配上金色線，Pattern雖簡單，但加上漸變色，披起效果有無印度西施Feel先？&#13;<br> 原價$1,350&#13;<br> 開倉價$350</fontstyle></spanclass></fontstyle></spanclass></p><p><spanclass><fontstyle>雙面織花夠大方  &#13;<br> 雙面織花款式較為大方得體，用70%高山羊毛混30%真絲製成，所以披肩睇起嚟有少少似絲巾，但保暖程度同Pashmina無太大分別，雙面織花，鍾意點披點綁都咁斯文大方。&#13;<br> 原價$1,060&#13;<br> 開倉價$200</fontstyle></spanclass></p><p><spanclass><fontstyle>釘珠繡花有古典味  &#13;<br> 碎花代表百搭、易襯，基本上襯牛仔褲或裙都得，有少少細珠片作點綴，唔會過份花巧誇張，古典味中帶有少許民族Feel，款式較大路，最啱後生女。&#13;<br> 原價$1,440&#13;<br> 開倉價$350</fontstyle></spanclass></p><p><spanclass><fontstyle>專家教你分真假Pashmina  &#13;<br> 一轉季，Pashmina紛紛出籠，檔檔都大大個字話係真正Pashmina。唔識分真假，好易用正價買錯用人造纖維製成嘅假貨，為免得不償失，今日就搵修讀過兼從事紡織業嘅Alex教番兩、三招，咁就唔怕入錯貨！&#13;<br> &#13;<br> <b> 招數一：摸質地</b> &#13;<br> 由於真正Pashmina係選用由高山羚羊身上自然脫落嘅茸毛製成，屬於動物纖維，所以摸上手質地會柔軟同輕薄，粗幼分布唔平均，用手指輕輕一刮就會變得疏落，再輕輕一掃又會變回原狀。&#13;<br> 相反人造纖維（Acrylic、Viscose）較重身之外，質地粗幼一樣，纖維分布亦密得多，全無彈性可言。</fontstyle></spanclass></p><p><b> 招數二：戒指試柔軟度</b> &#13;<br> 如果係真貨，其質地柔軟得可以好暢順咁穿過戒指，較粗嘅人造纖維就未能做到。&#13;<br> &#13;<br> <b> 招數三：一燒即知</b> &#13;<br> 真正嘅山羊毛用火燒，燒焦味會同燒頭髮嘅燒焦味一樣，只要燒一燒就知真定假。</p><p><spanclass><fontstyle>教你綁披肩！  &#13;<br> 戴披肩唔難，但要披得靚就唔容易，如果唔識得因應披肩嘅Pattern而求其亂綁一餐，幾靚嘅款式都俾你糟蹋晒，唔想俾人笑你無Taste，都係先學一下點樣綁絲巾嘅竅門先！&#13;<br> &#13;<br> &#13;<br> <b> 漸變色綁法：</b> </fontstyle></spanclass></p><p>&#13;<br> &#13;<br> <b> 繡花款綁法：</b> </p><p>&#13;<br> 街坊講幾句：</p><p><spanclass><fontstyle>加$5換真絲絲巾  &#13;<br> 顧客買滿$300加多$5或$10就可以換購真絲絲巾一條（價錢因應絲巾大小而定），加$10重可以幫你用個靚靚心形盒PACK成禮盒裝，送畀人絕唔失禮。&#13;<br> &#13;<br> <b> 印度披肩開倉</b> &#13;<br> 地點：佐敦彌敦道219號莊士倫敦廣場地庫1B9舖（佐敦地鐵站C出口）&#13;<br> 日期：即日起至10月12日&#13;<br> 電話：34223956&#13;<br> 營業時間：上午11時至晚上10時&#13;<br> 付款方法：現金及信用卡（購滿$500或以上方可使用信用卡）</fontstyle></spanclass></p></body></html>