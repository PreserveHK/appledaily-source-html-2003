<html><header><meta charset="utf-8"><title>飲食人誌：<br>《四葉草》演員帶你搵食肥膏豐厚軟殼蟹</title></header><body><h1>飲食人誌：<br>《四葉草》演員帶你搵食肥膏豐厚軟殼蟹</h1><p>正所謂「後生可畏」，我哋喺一班年輕偶像身上絕對睇到：個個晚晚瞓得幾粒鐘，所到之處，無論喺影樓、訪問定拍攝場地，飯盒、零食滿地，但依然神清氣爽、窈窕輕盈；我哋呢班食件餅都要做Sit-Up補數嘅老餅實在恨唔嚟。咁擦得，一於等呢班《四葉草》演員做我哋導遊，介紹幾個至愛菜式，等我哋黐下啲青春氣息都好吖！&#13;<br>&#13;<br>記者：陳慧敏　攝影：梁細權、林栢鈞、楊錦文&#13;<br>逢星期一至日出版</p><p><spanclass><fontstyle>不可思議大食積  &#13;<br> 做藝人，拍劇趕宣傳，太餓、食得太飽都不適宜。所以一出道，就喺同秋生拍嘅可樂廣告中露兩點嘅阿Don（李逸朗）就話：「我每餐食兩個飯盒，七分飽就夠喇！」保母無奈地插口話佢乜都食一餐，去到塞班島拍劇時，見到任何「地道小食」都逃唔過佢嘅黑洞胃。「我哋食咗個香蕉糕，重有好多我哋連個名都讀唔出嘅小食，發現原來又係香港嘅糭呀、年糕呀咁，冇乜特別，重冇香港嘅咁好食㖭，好失望呀。」&#13;<br> &#13;<br> <spanclass><fontstyle>最愛日本菜  &#13;<br> 軟殼蟹一埋枱，阿Don：「好香蟹味呀！」原來阿Don特別鍾情日本菜，貪其賣相靚，變化多，一次可以食好多款食到飽咁話。「我最鍾意係食刺身，尤其係吞拿魚腩刺身，好香㗎（講到咬唇㖭）！」怪唔得坐喺新裝修嘅「壽司亭」入面，講緊其撚手菜「雜錦米粉」（即係將雪櫃所有餸丟晒落鍋）嘅佢，都不時會睥住碟吞拿魚腩刺身，最後唔聲唔聲，一口氣清佢袋啦！</fontstyle></spanclass></fontstyle></spanclass></p><p><br> &#13;<br> <spanclass><fontstyle>壽司亭  &#13;<br> 地址：太古康怡廣場北座M樓&#13;<br> 電話：25136613&#13;<br> 營業時間：11:30am-12:00mn</fontstyle></spanclass></p><p><spanclass><fontstyle>年輕偶像最愛食乜  &#13;<br> &#13;<br> <spanclass><fontstyle>天佑愛鋸扒  &#13;<br> 傾落先知，原來Shine兩位大男孩都是牛肉癡，天佑最鍾意尖沙嘴HairCultureCafe嘅鎮店牛扒，「我最鍾意佢哋個燒汁，好香好惹味。我一有時間就會去幫襯㗎喇！」</fontstyle></spanclass></fontstyle></spanclass></p><p><br> &#13;<br> <spanclass><fontstyle>HairCultureCafe  &#13;<br> 地址：尖沙嘴亞士厘道9-11號地下&#13;<br> 電話：23178881&#13;<br> 營業時間：星期一至六11:30am-2:00am；星期日及公眾假期1:00pm-1:00am</fontstyle></spanclass></p><p><spanclass><fontstyle>又南推介牛肉卷  &#13;<br> 而銅鑼灣有馬嘅燒金菇牛肉卷就係又南最愛：「望住佢（廚師）喺你面前塊鐵板度燒牛肉，『渣渣聲』咁，嘩！真係睇到口水都流埋！而且呢度係我Daddy帶我去食嘅，有感情嘛！」</fontstyle></spanclass></p><p><br> &#13;<br> <spanclass><fontstyle>有馬日本料理  &#13;<br> 地址：銅鑼灣百德新街57號海華大廈地下&#13;<br> 電話：25771050&#13;<br> 營業時間：12:00nn-3:00pm；6:00pm-11:30pm</fontstyle></spanclass></p><p><spanclass><fontstyle>2R星洲菜解思鄉  &#13;<br> 來自新加坡嘅2R當然最愛星洲菜，每次一思鄉就要搵嚟食，蘭桂坊嘅Bamboo就係佢哋嘅最愛。Rosanne：「有一次Race要去拍劇唔得閒落去試食，佢覺得好唔抵，居然前一晚自己走去食咗先㖭呀！」Race：「佢哋炒嘅醬汁真係嚟自馬來西亞，好有新加坡Feel，我哋一思鄉就會去食㗎喇！」</fontstyle></spanclass></p><p><br> &#13;<br> <spanclass><fontstyle>Bamboo  &#13;<br> 地址：蘭桂坊德己立街21號ThePlaza4樓&#13;<br> 電話：28046009&#13;<br> 營業時間：12:00nn-2:30pm；6:00pm-11:00pm；星期四至六11:30pmlastorder；星期日休息</fontstyle></spanclass></p><p><spanclass><fontstyle>戴夢夢愛元氣  &#13;<br> 劇裏面嘅夢夢係個食家，現實中嘅佢就特別偏好元氣壽司：「元氣無論壽司魚生定串燒我都好鍾意，特別係佢秋冬至推出嘅北海道系列！最緊要佢夠方便，梗有一間喺左近嘛！」</fontstyle></spanclass></p><p><br> &#13;<br> <spanclass><fontstyle>元氣壽司  &#13;<br> 電話：27360019&#13;<br> 地址：佐敦彌敦道219號莊士倫敦廣場一樓102-105B舖&#13;<br> 營業時間：11:30am-11:30pm</fontstyle></spanclass></p></body></html>