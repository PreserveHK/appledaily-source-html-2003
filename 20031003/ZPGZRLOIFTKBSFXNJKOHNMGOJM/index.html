<html><header><meta charset="utf-8"><title>六點半先生傳 - 李登</title></header><body><h1>六點半先生傳 - 李登</h1><p>某君堂兄，紈袴子弟，少乃花艇常客，名滿塘西。及壯形骸淘虛，宛如晚清國庫。其祖金陵世家，友儕戲言，前生或見盡六朝金粉，秦淮風月，今世托生，必是孽緣未了，尚有花債待還。&#13;<br> 既體孱多病，滋補頻仍，尋芳每備媚藥，以應不時。偎紅倚翠，有家少歸。常言：願做三生花下鬼，不當一夕老婆奴。嘗仿陶潛《五柳先生傳》作《六點半先生傳》自娛，茲錄於後，聊博讀者一粲。傳曰：&#13;<br> 「先生不知何許人也，平生酷好漁色，獨恨臨床不振，因以六點半為號焉。最慕少艾，不慕榮利。看淫書，觀秘戲圖。每有會意，便欣然忘食。上青樓、舞苑，必備神油。小姐莫不譏誚，咸稱印度王子。燕瘦環肥，華夷秀色，侍候殷勤，不吝千金厚賞。濠江珠江，無畏跋涉，雨雪風雷，山遙海闊，無懼也。常言朱唇半點，足抵三餐。閒雲野鶴，以此自終。&#13;<br> 贊曰：弱水三千，不汲汲於一瓢，不戚戚于一洩，寧非狹邪之典範耶？雄風既歛，無改其樂，惟章台異客歟？惟慾海奇男歟？」</p></body></html>