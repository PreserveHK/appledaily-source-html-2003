<html><header><meta charset="utf-8"><title>馮仁昭四圍超：千嬅超級臭狐迷暈小齊</title></header><body><h1>馮仁昭四圍超：千嬅超級臭狐迷暈小齊</h1><p>楊千嬅最近同時有三套戲喺手，因此有個「楊三組」嘅新稱號，佢下個星期就要同任賢齊、鍾鎮濤（阿B）去無錫拍古裝片《美人香》。千嬅喺戲裏面飾演個全身有臭狐嘅公主，係臭到冇人埋到身嗰隻，都幾搞笑。<br> &#13;<br> <spanclass>鬥醫術要先唔臭死 &#13;<br> 劇情係講千嬅由細到大都有超勁臭狐，好多大夫都醫唔掂，皆因佢個身臭到冇人行得埋去，咁又點醫呢！而任賢齊係一個坊間醫術好高明嘅大夫，阿B就係宮廷裏面好有名嘅御醫，兩個成日鬥醫術，小齊同阿B都好有把握醫好千嬅，只係要解決點樣埋身唔臭死。&#13;<br> 結果喺阿B嘅悉心醫治下，千嬅啲臭狐開始冇之前咁臭，小齊就好疑惑究竟阿B點埋身醫佢，喺醫病過程中，千嬅同小齊重孕育出愛情㖭，小齊愛上千嬅後，竟然愛屋及烏，連佢啲臭味都覺得係香嘅，於是就順利醫番好佢。至於阿B當初點樣埋到千嬅身？原來阿B天生冇嗅覺，佢老婆都係個絕臭美人，所以醫千嬅就難唔到佢囉。&#13;<br> 話時話千嬅又要拍《安娜與武林》做打女，喺《地下鐵》入面就飾演失明少女，𠵱家又要扮臭狐公主，同時間兼顧幾個角色，真係好易精神分裂，不過都係佢磨練演技嘅好時機。<br> &#13;<br> <spanclass>蔡慧敏愈減愈肥 &#13;<br> 蔡慧敏早前約滿無綫，她話得到相士指點迷津，決定去台灣發展，就快過台灣嘅蔡慧敏，希望以最佳狀態示人，不過就愈瘦身愈肥，蔡慧敏重話：「我都已經好努力節食減肥，但真係唔知點解出嚟嘅效果會咁反覆，我嘅體重不單止冇減，反而增加咗㖭，我都有啲奇怪。」</spanclass></spanclass></p><p><spanclass>劉愷威想做軟飯王 &#13;<br> 劉愷威噚日出席喺將軍澳電視廣播城舉行嘅《十月星辰》生日會，其實愷威嘅正日生日係今個月十三號，佢話諗住買部大啲嘅車送畀自己，佢重話人大咗覺得一部家庭車會適合啲。緋聞女友廖碧兒近來工作不斷，豬籠入水，記者就笑愷威打跛腳都唔使憂，平日唔肯認拍拖嘅愷威，就笑住話自已嘅夢想係做軟飯王喎。<br> &#13;<br> <spanclass>譚小環狂𢱑銀做老闆 &#13;<br> 譚小環最近要狂搵銀，因為佢要喺五年內完成自己嘅夢想，就係開cafe同埋買樓，所以最近佢又接咗部電影《賊時衝動》，噚日就喺北角開鏡拜神，佢話：「𠵱家我乜都會接嚟做，開一間cafe，應該要兩、三百萬，所以我想呢兩年搵多啲錢。」小環重話為咗儲錢，慳得就慳，好似佢個電話都唔敢買新款，𠵱家重係用緊無和弦聲嘅電話。<br> &#13;<br> <spanclass>姚嘉妮做埋勞工處嗰份 &#13;<br> 姚嘉妮噚日喺將軍澳電視廣播城客串拍攝無綫劇集《皆大歡喜》，提起佢男友林祖輝，嘉妮話𠵱家男友做緊娛樂新聞監製，國內有二百幾個頻道都係用緊佢製作嘅娛樂新聞片，嘉妮重同記者打聽行情，睇吓有冇人可以介紹去見工，唔知佢係咪想祖輝快啲儲夠錢娶佢呢？</spanclass></spanclass></spanclass></p></body></html>