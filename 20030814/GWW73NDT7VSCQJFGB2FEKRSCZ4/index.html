<html><header><meta charset="utf-8"><title>一味窩輪：九倉升得急9585咪買住</title></header><body><h1>一味窩輪：九倉升得急9585咪買住</h1><p>港股受美股上升帶動，恒指升117點，收10301，破咗月初高位（10292）。每逢恒指升幅過百點，總有個別藍籌失驚無神有神來之作，是日威猛藍籌輪到九倉（004），收16.95元，升幅6.6%，跑贏大市（升幅1.2%）好多。&#13;<br> 九倉有高槓桿率嘅Call輪，自然成為是日發達輪，9585收17.5仙，升55%；9638收12仙，升43%；9023收36仙，升26%。3隻輪中，值博率最低嘅係9023，最高嘅係9585。9585今年11月到期，溢價1.1%，槓桿率9.7倍，雖然話數據靚，但要留意正股似乎升得過急，驚住下周二派半年成績表會有回吐，暫時都係先觀望住，最多走雞，好過摸頂接貨。個市係好，但點都會反覆吓，咪太過衝動。<br> &#13;<br> <spanclass>和黃輪9765數據仍靚 &#13;<br> 大隻地產股中，恒地（012）升幅最大，升2.4%，收27.35元。吼恒地回吐時，收集Call輪搵食，對象係9003，輪價35仙，明年6月到期，屬「鎖定回報輪」。另1隻恒地Call輪9787，收65仙，明年2月到期，溢價0.1%，槓桿率4.2倍，冇咁爆炸，但溢價吸引，買賣唔多係隻輪嘅缺點。&#13;<br> 周一推介嘅和黃Call輪9765，昨最高31仙，收27.5仙，升4仙，貼近正股（013）升幅。溢價不足1%，槓桿率18.6倍，數據仍靚，吼低收集。&#13;<br> 章盛</spanclass></p></body></html>