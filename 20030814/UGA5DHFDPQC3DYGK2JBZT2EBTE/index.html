<html><header><meta charset="utf-8"><title>電腦新產品：<br>日本OnePiece電腦潮放入房歎餐飽</title></header><body><h1>電腦新產品：<br>日本OnePiece電腦潮放入房歎餐飽</h1><p>日本呢期吹起一陣OnePiece熱，動漫界有套《OnePiece》（港譯《海賊王》）長期大熱，電腦界亦有OnePiece電腦，大玩一體式多功能，由於夠慳位，日本好多潮人直頭將部腦登堂入室放喺房中，化身成「部屋電腦」！想照抄跟買潮一番？當然可以啦！香港腦場已有人幫呢啲機開腦，由Celeron改行P4，日本嗰邊都好似未有人玩過！&#13;<br>&#13;<br>記者：朱崇德　攝影：陳偉強&#13;<br>ImageGirl：Elva(Space2)&#13;<br>鳴謝：SeeYouThen</p><p><spanclass><fontstyle>FujitsuFMV-BILBORS18D&#13;<br> 流動家庭電腦影院  &#13;<br> 講到呢期最新到一體式，都係以FujitsuFMV-BILBORS18D最靚仔，全黑機身配金屬銀色邊框，充滿CyberFeel，硬件配置以實用為主，處理器行AMDAthlonXP-M1800，另加256MB記憶體，上網、文書工作好夠用，最過癮係機面Keyboard可以拆出嚟，搖身一變成無線Keyboard，畀你通屋攞住周圍打，將主機放在枱頭上，瞓喺床漫遊上網都得，認真爽死！重好鬼馬咁似足Notebook內置一枚3000mAh嘅電池，每次開機佢會叉電，所以就算拔掉插蘇都可以用2小時，加埋佢個CD-RW+DVD嘅ComboDrive，簡直有如流動家庭電腦影院。</fontstyle></spanclass></p><p><b> Profile</b> &#13;<br> 處理器：AMDAthlonXP-M1800&#13;<br> 記憶體：256MBDDRSDRAM&#13;<br> 硬碟：40GB（UltraDMA/100）&#13;<br> 屏幕：15"TFTLCD&#13;<br> 光碟機：CD-RW+DVD&#13;<br> 售賣點：iCAP&#13;<br> 電話：22956820&#13;<br> 地址：銅鑼灣皇室堡12樓1247-1249室</p><p><spanclass><fontstyle>SONYPCV-W500改！&#13;<br> 處理器勁上P42.4C  &#13;<br> 講到呢類一體式電腦經典之作，SONYPCV-W500以佢靚仔嘅設計，一定榜上有名，而且齋機價已由去年底的萬七、八，回落到$13,800合理水平，實在令人眼前一亮！更驚喜是皇室堡UltraPro，最近將呢部一體機拆開嚟玩UpgradeCPU，由原本Celeron2GHz提升至P42.4C（機價另加$1,300），再加買機時講明係《蘋果日報》讀者，UltraPro會再送你多一條256MBDDR333，就算你喺日本本土買機，都重未可以玩到咁快！</fontstyle></spanclass></p><p><b> 睇埋日劇都得</b> &#13;<br> 此機另一強力賣點，係佢跨媒體播放功能，一般DVD、CD、MP3當然冇問題，最正佢有接駁NTSC天線功能，如果家有衞星鑊仔，所有日劇電影，都可用佢超巨嘅120GB硬碟錄下來，然後再用（+/-）DVD-R/RW，燒成家用DVD機、電腦都啱睇嘅DVD光碟！特大的17.5''LCD，行16:9，睇碟冇上下黑邊，更感闊大無敵！</p><p><b> Profile</b> &#13;<br> 處理器：P42.4C&#13;<br> 記憶體：2×256MB（DDR333）&#13;<br> 硬碟：120GB（UltraATA100）&#13;<br> 屏幕：17.5"TFTLCD&#13;<br> 光碟機：（+/-）DVD-R/RW、CD-R/RW&#13;<br> &#13;<br> 售賣點：UltraPro&#13;<br> 電話：28817052&#13;<br> 地址：銅鑼灣皇室堡11樓1123-1124室</p><p><spanclass><fontstyle>同場加映AcerAspireRC500&#13;<br> 睇勻香港電視收音機全頻道  &#13;<br> 台灣國寶級品牌Acer，佢哋都有一部AspireRC500好適合作部屋電腦概念，處理器行高速的P42.6GHz，結合800MHz外頻及512MBChannelDDR400，兼備接駁同播放電視、收音機、MP3和CD功能，完全對應Pal港式頻道，可以一邊睇住電視劇，邊即錄即壓成MPEG檔案。內置七合一記憶卡插槽，MSPro、CF、TYPEI/II、SM、SD、MMC、xD卡全部讀到，在Picture模式下只要一按遙控器的Slide鍵，所有數碼相會變成幻燈片在電腦上播放，音效同顯示原機都係用Onboard嘅資源，但如果想打機，加多張靚靚Display卡會重暢順。&#13;<br> &#13;<br> <b> Profile</b> &#13;<br> 處理器：P42.6GHz&#13;<br> 記憶體：2×256MB(DDR400)&#13;<br> 硬碟：80G（7200rpm）&#13;<br> 屏幕：15"TFTLCD&#13;<br> 光碟機：16×DVD+48/24/48Combo</fontstyle></spanclass></p><p>查詢：Acer(HK)&#13;<br> 電話：25280233</p></body></html>