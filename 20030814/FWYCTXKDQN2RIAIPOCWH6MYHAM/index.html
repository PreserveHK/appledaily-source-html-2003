<html><header><meta charset="utf-8"><title>二手車篇：大昌行易手車場筍盤推介<br>日產Elgrand豪得很</title></header><body><h1>二手車篇：大昌行易手車場筍盤推介<br>日產Elgrand豪得很</h1><p>我SalesWong今日特別為大家帶來多部由大昌行（汽車租賃服務）易手車場嘅超值二手筍盤，當中一部2001年日產Elgrand豪華MPV，內外保養有如新車一樣，二手叫價僅為$160,000。另外重有多部歐日二手名車任你揀，梗有一部啱你㗎！想買車嘅你不妨睇睇喇！&#13;<br>&#13;<br>記者、攝影：SalesWong&#13;<br>車輛提供：大昌行（汽車租賃服務）易手車場（27682482）</p><p><spanclass><fontstyle>流動豪宅日產Elgrand  &#13;<br> 抵買指數：★★★★★&#13;<br> 二手叫價：$160,000&#13;<br> 當年車價：$398,880&#13;<br> SalesWong點睇部車？&#13;<br> 有流動豪宅美譽嘅日產Elgrand，一直深受車迷追捧，就連不少名人都以佢作座駕；至於大家眼前呢部2001年車，雖然行車里數稍高及牌費已過期，但勝在有原廠保養，買家絕對可放心。</fontstyle></spanclass></p><p>小檔案&#13;<br> 引擎容積：3274cc&#13;<br> 傳動：自動波&#13;<br> 顏色：銀&#13;<br> 製造年份：2001年&#13;<br> 首次登記年份：2001年&#13;<br> 牌費：已過期&#13;<br> 行車里數：112,032km</p><p><spanclass><fontstyle>實用至上豐田Previa  &#13;<br> 抵買指數：★★★★★&#13;<br> 二手叫價：$178,000&#13;<br> 當年車價：$298,000&#13;<br> SalesWong點睇部車？&#13;<br> 豐田Previa向來以實用性高作號召，而大家眼前呢部2001年版本亦唔例外，車廂設備配搭齊全易用之餘，座椅編排亦見靈活多變，加上極富年輕活力感嘅造型，以及一台附有VVT-i技術嘅2.4公升引擎，更能為其增添多一份號召力呢！</fontstyle></spanclass></p><p>小檔案&#13;<br> 引擎容積：2395cc&#13;<br> 傳動：自動波&#13;<br> 顏色：金&#13;<br> 製造年份：2001年&#13;<br> 首次登記年份：2001年&#13;<br> 牌費：2004年7月&#13;<br> 行車里數：79,315km</p><p><spanclass><fontstyle>最啱年輕車迷&#13;<br> 鈴木Vitara2.0  &#13;<br> 抵買指數：★★★★&#13;<br> 二手叫價：$38,000&#13;<br> 當年車價：$188,288&#13;<br> SalesWong點睇部車？&#13;<br> 鈴木Vitara當年無論響新車市場，抑或響現今二手市場，都係備受車迷追捧嘅四驅車款之一，皆因其車廂實用，而且重可以應付不同路面環境嘛！而大家眼前呢部1997年車，雖然行車里數稍高，但勝在內外新淨，機件運轉又見寧靜暢順，以唔使4萬嘅二手叫價睇嚟，可謂十分超值。&#13;<br> 小檔案&#13;<br> 引擎容積：1998cc&#13;<br> 傳動：自動波&#13;<br> 顏色：藍&#13;<br> 製造年份：1997年&#13;<br> 首次登記年份：1997年&#13;<br> 牌費：2003年9月&#13;<br> 行車里數：101,967km</fontstyle></spanclass></p><p><spanclass><fontstyle>家庭客必買豐田Corolla  &#13;<br> 抵買指數：★★★&#13;<br> 二手叫價：$27,000&#13;<br> 當年車價：$138,900&#13;<br> SalesWong點睇部車？&#13;<br> 呢部1997年豐田Corolla，雖然內外只有約8成新，但機件及行車表現仍見一流，以$27,000嘅二手叫價睇嚟，實在係一眾家庭用家首選。&#13;<br> 小檔案&#13;<br> 引擎容積：1498cc&#13;<br> 傳動：自動波&#13;<br> 顏色：灰&#13;<br> 製造年份：1997年&#13;<br> 首次登記年份：1997年&#13;<br> 牌費：2003年10月&#13;<br> 行車里數：95,560km</fontstyle></spanclass></p><p><spanclass><fontstyle>內外皆型寶馬318Ci  &#13;<br> 抵買指數：★★★★&#13;<br> 二手叫價：$180,000&#13;<br> 當年車價：$339,400&#13;<br> SalesWong點睇部車？&#13;<br> 呢部2001年寶馬318Ci轎跑車，就最啱一班年輕車迷口味喇！就連保養亦做到足，內外幾近與新車一樣，而一台1.8公升偈亦見好力慳油呢！&#13;<br> 小檔案&#13;<br> 引擎容積：1790cc&#13;<br> 傳動：自動波&#13;<br> 顏色：黑&#13;<br> 製造年份：2001年&#13;<br> 首次登記年份：2001年&#13;<br> 牌費：2004年4月&#13;<br> 行車里數：11,950km</fontstyle></spanclass></p><p><spanclass><fontstyle>車迷至愛福士Golf2.3  &#13;<br> 抵買指數：★★★★★&#13;<br> 二手叫價：$120,000&#13;<br> 當年車價：$239,000&#13;<br> SalesWong點睇部車？&#13;<br> 嘩！跟住落嚟呢部2000年福士Golf2.3，絕對係超值筍盤呀！事關部車本身除咗有齊各項豪華配備，以及一台輸出強勁嘅2.3公升偈外，最緊要係車身及車廂保養程度高達9成新，兼且行車里數偏低，想買車嘅你不妨考慮吓。</fontstyle></spanclass></p><p>小檔案&#13;<br> 引擎容積：2324cc&#13;<br> 傳動：自動波&#13;<br> 顏色：銀&#13;<br> 製造年份：2000年&#13;<br> 首次登記年份：2000年&#13;<br> 牌費：2004年4月&#13;<br> 行車里數：29,213km</p><p><spanclass><fontstyle>升級首選本田Accord  &#13;<br> 抵買指數：★★★★&#13;<br> 二手叫價：$95,000&#13;<br> 當年車價：$235,000&#13;<br> SalesWong點睇部車？&#13;<br> 呢部2000年製造兼出牌落地嘅本田Accord，絕對稱得上係擁有高級乘坐感嘅日本房車，而且車子本身內外保養甚佳，狀態與新車幾近沒有兩樣，加上行車里數亦屬可接受水平，絕對係揸開1.5公升級家庭房車用家嘅升級首選。&#13;<br> 小檔案&#13;<br> 引擎容積：2254cc&#13;<br> 傳動：自動波&#13;<br> 顏色：金&#13;<br> 製造年份：2000年&#13;<br> 首次登記年份：2000年&#13;<br> 牌費：2003年9月&#13;<br> 行車里數：41,822km</fontstyle></spanclass></p><p><spanclass><fontstyle>二手車質優有保障  &#13;<br> 大昌行（汽車租賃服務）易手車場，旗下所出售嘅二手車都有三大特點，第一係所有車輛皆以大昌行名義登記、第二係擁有自己嘅維修隊伍、第三則為若買家響一個月內對車輛感到不滿，佢哋可以九折收回。&#13;<br> 據大昌行（汽車租賃服務）有限公司營運經理鄺先生表示，由佢哋所出售嘅二手車，係有別於其他車行出售嘅二手車，皆因佢哋大部份出售嘅車輛，都係源自汽車租賃服務部，所有車輛都係新車落地，並以大昌行名義登記，以及由佢哋嘅專業技師，負責定期檢查及維修。&#13;<br> 相信有唔少人都覺得，租車部汽車嘅保養會較差；但鄺先生表示，租用佢哋汽車嘅客人，有好多都係由外國到港嘅高級行政人員，所以有好多車款都係寶馬或平治，其中部份車輛更係租予一啲公司嘅CEO專用㖭！而呢類車嘅租約一定最少以兩年為期限，響呢段時間內，大昌行亦會為該車進行定期保養，以保持車子經常在最佳狀態。</fontstyle></spanclass></p><p><spanclass><fontstyle>以最真實資料賣車  &#13;<br> 同時，鄺先生又強調由佢哋所出售嘅二手車，全部都係以真實資料示人；例如顧客揀車時，可要求觀看該車維修紀錄、升高汽車讓顧客檢查汽車底部，而且行車里數亦絕對真實。為使客人更有信心，佢哋更創新地推出一個月試用期九折回收計劃，客人如對該車不滿，響沒有任何損毀情況下，可於一個月內九折退回畀佢哋。現時大昌行（汽車租賃服務）易手車場，合共有五百多部車供客人選擇，而為方便顧客揀車，職員會透過電話詢問客人心目中嘅車款及價錢，再選出數部適合嘅車款供客人試車，為做到更加全面，呢隊銷售隊伍更係全天候工作，就算客人要晚上試車，佢哋都無任歡迎。「其實大昌行呢種二手車銷售方式，早於十年前已開始，只係近期才大力宣傳，而且重稱得上係二手車界嘅老臣子呢！」鄺先生說。</fontstyle></spanclass></p></body></html>