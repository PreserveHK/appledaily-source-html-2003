<html><header><meta charset="utf-8"><title>羅素扮拳王搵高手特訓</title></header><body><h1>羅素扮拳王搵高手特訓</h1><p>金像影帝羅素卻爾（RussellCrowe），將會喺新片《CinderellaMan》度飾演三十年代拳王JamesJ.Braddock。據講羅素為咗演好個角色，重搵咗一位前重量級拳手幫佢進行特訓，不過羅素早前暴飲暴食，搞到自己成個豬肉佬咁肥，所以今次佢演拳王，喺外形上睇怕要下唔少工夫。不過以羅素平時咁鍾意打人嘅火爆性格，呢個拳手角色講到尾都總算係為佢度身訂做。</p></body></html>