<html><header><meta charset="utf-8"><title>潮流Express：OldSkool波鞋持續唱好<br>UltraStar黑白雙煞Cool</title></header><body><h1>潮流Express：OldSkool波鞋持續唱好<br>UltraStar黑白雙煞Cool</h1><p>「沙士」襲港似乎漸趨穩定，面對困境後，波鞋街班水貨佬又有新一輪部署方案。天王級水貨佬四哥話OldSkool前景依然樂觀；而CrossoverSneakers再唔係亂溝亂搞就好賣！四哥重話Nike為力保OldSkool有排玩，更請來OldSkool掌門人──Cult片大導SpikeLee做Icon出「佐敦」Tee。而adidas方面，近期更食住UltraStarJMJ利好之勢，落力催谷平民版UltraStar！&#13;<br>近日的波鞋潮流再唔係盲目玩炒鞋，且加上OldSkool風持續唱好，故新一季重點勁鞋都係Under$1,000！&#13;<br>&#13;<br>記者：陳嘉文　攝影：梁細權</p><p><spanclass><fontstyle>黑白UltraStar$499（a）  &#13;<br> UltraStar有幾勁相信毋須多講，年頭一對為紀念JamMasterJay的UltraStarJMJ巴閉版，可以由$800炒到近$2,000就知有幾猛！繼早前快過行貨的復刻紅、黑、綠三色後，四哥又快人一步理想達到！最新黑白MonotoneUltraStar經已在佢手！</fontstyle></spanclass></p><p><spanclass><fontstyle>UltraStarJMJ四分一價錢  &#13;<br> 「黑金剛」UltraStar擺明就是衝着UltraStarJMJ而來（雖然無Copy到十足，鞋舌唔會有JamMasterJay大頭！），同樣玩酷爆的BlackColour，但價位就只係四分一！</fontstyle></spanclass></p><p><spanclass><fontstyle>平民版Reebok「搭帶王」$699（b）  &#13;<br> 賓尼仔話Reebok予人印象一向是二奶命，款式多多，但講到個「潮」字，來來去去都係嗰兩三款。Reebok痛定思痛，自與東洋名牌王GRUV搞過Crossover後，當堂有番起色，好似早論炒過千的GRUVXReebok黑色「搭帶王」反應就勁好！Reebok即刻「拿拿臨」出平民版回饋班鞋迷。</fontstyle></spanclass></p><p><spanclass><fontstyle>SpikeLee×「佐敦」Tee$299-$399（a）  &#13;<br> 16年前的電視廣告成話題，16年後Nike再借兩大巨星搵多筆，不過芸芸Tee之中，呢一件最有意義，OldSkool到暈的「李導演」表情十足硬銷「佐敦三代」。</fontstyle></spanclass></p><p><spanclass><fontstyle>一周波鞋熱辣情報  &#13;<br> <b> ACE83都玩「麻煩」！各$599（c）</b> &#13;<br> 又係古老當時興的Action，繼「科時」、「至尊」後，Nike玩「麻煩」仿似玩上癮；水貨情報員Stanel話好似近期Nike對平民至尊鞋ACE83都加入「麻煩」大家庭。</fontstyle></spanclass></p><p><spanclass><fontstyle>ACG鞋王Mowabb&#13;<br> 見底報$399！（b）  &#13;<br> 鞋紅當寶，唔紅當草！年頭吹到點強點勁的ACG鞋王Mowabb，由高峯$999滑落至$699，不過今個禮拜重弊，急挫至$399！老實講，Mowabb係一對好鞋，全因Nike唔谷佢先至咁陰功。Anyway！$399買ACG鞋王，着嚟踢石都抵！&#13;<br> &#13;<br> <b> 售賣點：</b> &#13;<br> （a）NewYorkSports（23989613）旺角花園街78D地下&#13;<br> （b）Misa（23743899）旺角瓊華中心3樓303A舖&#13;<br> （c）GeorgeTownSports（23323026）旺角瓊華中心3樓320舖</fontstyle></spanclass></p></body></html>