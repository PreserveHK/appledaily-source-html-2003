<html><header><meta charset="utf-8"><title>「1:99」開工陳果率Shine大坑舞火龍<br>紅星名導一律$999片酬</title></header><body><h1>「1:99」開工陳果率Shine大坑舞火龍<br>紅星名導一律$999片酬</h1><p>由香港電影工作者總會發起的「1:99電影大行動」，最近應政府要求準備拍攝十條短片為港人打氣，為了減低製作成本，所有參與演出的台前幕後工作人員，將劃一只收取九百九十九元報酬，而前晚陳果便率先和Shine在大坑拍攝短片。</p><p>非典型肺炎在港肆虐，香港正面臨前所未有的嚴峻時刻，演藝界為了團結港人，最近由九大屬會組成的香港電影工作者總會應政府要求，發起「1:99電影行動」，邀請了十多位導演製作十條短片為市民打氣，前晚陳果已率先請Shine在大坑拍攝《我隻豬唔舒服》的舞火龍場面。<br> &#13;<br> <spanclass>五十萬元製作費 &#13;<br> 由於政府支付每條短片五十萬元製作費，該會希望所有參與短片拍攝的台前幕後工作人員能劃一收取九百九十九元的象徵式報酬，無論是劉德華、梁朝偉、張栢芝、黎明等紅星或名導演徐克、王家衛及杜琪峰等，而在扣除後期開支後，剩餘的製作費將全部撥捐給「茁壯行動」。&#13;<br> 負責今次「1:99電影行動」的發言人張同祖導演昨日接受電話訪問說：「政府今次每條片攞五十萬出嚟畀我哋用，係採用實報實銷方式，我哋想剩番啲錢嚟幫助有需要嘅人，惟有喺大家嘅人工度劃一收費，唔理係大細牌嘅演員或工作人員，我哋初步傾過，希望大家一律攞九百九十九蚊象徵式報酬，如果連呢筆報酬都捐埋出嚟，我哋係無任歡迎，其實今次參與呢個行動嘅手足都係想幫香港做番啲嘢，所以大家唔係咁計較酬勞。」<br> &#13;<br> <spanclass>唔接受腳踏兩船 &#13;<br> 而Shine前晚在大坑舞火龍拍短片，黃又南表示：「陳果早幾日叫我哋拍呢條短片，咁我哋咪即刻埋位，SARS影響咁大，大家應該團結。」此外，Shine昨出席維園「Farm」跳蚤市場開幕活動時，對有報道指徐天佑不滿緋聞女友MiniCookies的Miki一腳踏兩船，憤而提出分手，天佑昨日說：「我都冇同佢拍過拖，點分手呀！不過今次咁樣傳，對Miki唔係咁好。」&#13;<br> 採訪：魯萍攝影：陳偉權</spanclass></spanclass></p></body></html>