<html><header><meta charset="utf-8"><title>消費BestBuy：<br>黛安芬開倉泳衣一百蚊唔使</title></header><body><h1>消費BestBuy：<br>黛安芬開倉泳衣一百蚊唔使</h1><p>炎炎夏日最啱就係玩水上活動。玩Surfing、玩WakeBoard、遊船河曬太陽咁多活動，次次着同一件泳衣真係悶死自己重悶親人哋。不如就趁今次黛安芬開倉，泳衣最平減到唔使一百蚊件，掃番幾件唔同款式替換下，再掃埋平到震的男女內衣，令呢個夏天落水前都咁有新鮮感啦！&#13;<br>&#13;<br>記者：馬慶武　攝影：陳偉強&#13;<br>Model：Eva（KOne）、Ricky（SunSpot）&#13;<br>逢星期一至三刊出</p><p><spanclass><fontstyle>$99泳衣款齊質靚  &#13;<br> 今次開倉的泳衣有齊男女小童款式，最平都係$50起，其中$99款式最多合心水貨色，包保一家大細都可以掃到平貨。&#13;<br> &#13;<br> <spanclass><fontstyle>一套三件比堅尼  &#13;<br> <b> （原價$399　開倉價$129）</b> &#13;<br> 本身一套紫色比堅尼就夠晒性感，另外又可以加上一件彈性短袖外衣變得密密實實，開放型、保守派一樣照顧到。</fontstyle></spanclass></fontstyle></spanclass></p><p><spanclass><fontstyle>健康運動型  &#13;<br> <b> 原價$199　開倉價$99</b> &#13;<br> 上身剪裁就如一件普通背心，而下身則係短褲型，露出小蠻腰少少性感又夠健康，配上彩藍色撞鮮黃邊，加埋心口一粒紅色星星，都好搶眼喎。</fontstyle></spanclass></p><p><spanclass><fontstyle>閃紫橫間  &#13;<br> <b> 原價$469　開倉價$149</b> &#13;<br> 紫色橫間泳衣係用上閃身物料製，着去沙灘夠晒「燦」眼。另外兩邊雙吊帶加上背部交叉叠帶嘅設計亦都好特別。</fontstyle></spanclass></p><p><spanclass><fontstyle>減價HOM間  </fontstyle></spanclass></p><p><spanclass><fontstyle>恤衫  &#13;<br> <b> 原價$150　開倉價$100</b> &#13;<br> <spanclass><fontstyle>西褲  &#13;<br> <b> 原價$395　開倉價$195</b> &#13;<br> 每日返工必備嘅恤衫西褲，梗係要趁開倉買多兩套啦，而且質料剪裁都唔差，當中恤衫顏色選擇重好多㖭。</fontstyle></spanclass></fontstyle></spanclass></p><p><spanclass><fontstyle>三角花泳褲  &#13;<br> <b> 原價$190　開倉價$80</b> &#13;<br> 想性感啲嘅咁就一定要買呢類三角型嘅泳褲喇，泳褲上重印滿花花，一定引人注目呀。</fontstyle></spanclass></p><p><spanclass><fontstyle>「跣」水Boxer  &#13;<br> <b> 原價$380　開倉價$100</b> &#13;<br> 用「跣」水質料製嘅Boxer，褲內設有「內膽」，啱晒唔想着三角型性感泳褲游水嘅男士們。</fontstyle></spanclass></p><p><spanclass><fontstyle>男女內衣激減  </fontstyle></spanclass></p><p><spanclass><fontstyle>黛安芬真水魔術胸圍  &#13;<br> <b> 上身：原價$320　開倉價$150&#13;<br> 下身：原價$65　開倉價$20</b> &#13;<br> 胸圍內加有可拆除嘅活動水袋，作勢與否悉隨尊便，而紫藍色胸圍內褲上都繡上花紋，幾靚幾細緻。</fontstyle></spanclass></p><p><spanclass><fontstyle>HOM棉質內褲  &#13;<br> <b> 原價$55　開倉價$100/3條</b> &#13;<br> 全棉質三角內褲，開倉價一百蚊有三條，係時候入定貨替換喇。</fontstyle></spanclass></p><p><spanclass><fontstyle>小朋友卡通泳衣  &#13;<br> <b> 原價$159-$179　開倉價$35</b> &#13;<br> 童裝泳衣減到三十幾蚊件，其中更有可調校吊帶長度嘅款式，設計一啲都唔差，圖案方面有老虎、天使及滑板仔等不同花紋，盡顯童真感覺。</fontstyle></spanclass></p><p><center> <spanclass><fontstyle>街訪  </fontstyle></spanclass></center></p><p><br> &#13;<br> <spanclass><fontstyle>黛安芬、HOM開倉資料  &#13;<br> 開倉日期及時間：5月19日至5月25日（11:30am-8pm）&#13;<br> 開倉地點：尖沙嘴海港城世界商業中心三樓海港城展銷集</fontstyle></spanclass></p></body></html>