<html><header><meta charset="utf-8"><title>新車速報：<br>新版越野路華RangeRover　攀山涉水去邊都得</title></header><body><h1>新車速報：<br>新版越野路華RangeRover　攀山涉水去邊都得</h1><p>被譽為越野車界勞斯萊斯嘅越野路華RangeRover車系，自去年下半年推出全新一代車款後，新車亦終於正式踏足香港。造型除予人有一新耳目之感外，較前更具貴族化設計嘅車廂，匹配上全新4.4公升V8偈，重有Steptronic半自動波同多套電子系統嘅裝備，又豈止一般高級轎車可媲美，究竟新款越野路華RangeRover有幾正？不如一齊嚟近距離接觸一下啦！&#13;<br>&#13;<br>記者：陳偉林　攝影：陳偉強　&#13;<br>ImageGirl：Karen&#13;<br>逢星期一至日刊出</p><p><spanclass><fontstyle>CyberLook外形剛柔並蓄  &#13;<br> 呢部屬第4代全新RangeRover，除保留傳統SUV嘅兩廂式車體結構外，車身四周亦滲入不少Cyber設計，予人有走在時代尖端嘅感覺。諸如多盞式頭燈，獨立尾燈編排，重有頭輪拱旁嘅透氣柵格設計，融合剛勁個性，透現有一份剛柔並蓄嘅獨特感。</fontstyle></spanclass></p><p><spanclass><fontstyle>靚女Karen點睇部車？  &#13;<br> 想唔到擁有龐大身軀嘅RangeRover，駕駛起來馴服得如羔羊，起跑加速柔韌有力，轉向並不費勁，重有居高臨下易睇位嘅好處，而車廂設備亦見豪華至極。</fontstyle></spanclass></p><p><spanclass><fontstyle>4.4公升V8偈力大無窮  &#13;<br> 新車一台全新4.4公升V8DOHC偈，匹配取材自寶馬嘅5前速Steptronic半自動波箱，別有一番手動轉檔嘅快感之餘，一直備受好評嘅電子HDC及LowRange裝置，好切合攀爬山道外，四輪電子液氣壓吸震筒組合，加上電子限滑差速、EBA、EDC同ABS系統嘅輔助，大可將車身降低，以高速響公路上巡航都得！絕非一般笨重嘅SUV可比擬㗎！</fontstyle></spanclass></p><p><br> &#13;<br> <spanclass><fontstyle>鋪排豪邁個性盡現  &#13;<br> 講到車廂鋪排，前後座席均以上乘高級真皮鑲嵌而成，乘坐愜意舒適外，一份英式典雅嘅貴族化修飾，重予人較豪華轎車有更上一層樓嘅觀感。設備方面，既有前後獨立中央手枕，而前排重附有全方位電控，若遇有需要時，尾排重可以獨立收摺起，令尾廂容量有近倍增呢！除一般豪華裝備外，多功能遙控軚盤鍵及免提式電話裝置，重有觸手可及嘅方便呢！</fontstyle></spanclass></p><p><spanclass><fontstyle>越野路華RangeRover規格  &#13;<br> 引擎：4398ccV8DOHC&#13;<br> 馬力：282ps/5400rpm&#13;<br> 扭力：44.9kgm/3600rpm&#13;<br> 傳動：5前速Steptronic半自動波，恒式四驅&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：255/60R18GoodyearWranglerHP&#13;<br> 尺碼：4950×2191×1863mm&#13;<br> 軸距：2880mm&#13;<br> 車重：2440kg&#13;<br> 0-100公里：9.2秒&#13;<br> 極速：208km/h&#13;<br> 平均耗油：16.2L/100km&#13;<br> 新車售價：$988,000&#13;<br> 車輛提供：越野路華香港（27132383）</fontstyle></spanclass></p><p><spanclass><fontstyle>越野車界勞斯萊斯都有防彈車  &#13;<br> 唔講唔知，原來呢部簇新嘅RangeRover，原廠重備有防彈車型號，可因應顧客嘅需要改換防彈玻璃之餘，重有唔同厚度嘅鋼板鑲嵌、四輪防爆輪胎，以及防生化武器嘅呼吸過濾系統，就連車架同懸掛都有強化加焊等特別工序。以RangeRover嘅全天候四驅性能，遇事逃生嘅能力自然更勝一籌啦！</fontstyle></spanclass></p></body></html>