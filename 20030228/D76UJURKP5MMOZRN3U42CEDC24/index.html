<html><header><meta charset="utf-8"><title>名模楊崢教着衫　躉大腳短有得救</title></header><body><h1>名模楊崢教着衫　躉大腳短有得救</h1><p>做模特兒，樣靚唔靚係其次，最重要係身形夠Fit，可以將時裝設計師的作品穿得好看。不過，今次訪問的名模楊崢，就兩者兼備，不單止身形好看，更擁有一個靚樣。順理成章，除了訪問她的護膚心得外，更要請教她的穿衣之道，教教大家如何改善自己身形的缺點。&#13;<br>&#13;<br>記者：羅惠芬　攝影：黃子偉&#13;<br>鳴謝：StarzPeople&#13;<br>髮型：Pius（O4Osmosis）&#13;<br>化妝：DephineChan&#13;<br>楊崢服裝提供：NiceClaup&#13;<br>訪問場地提供：O4Osmosis&#13;<br>ImageGirl服裝提供：Allasknowasdiamondlinefromi.t&#13;<br>逢星期一至五刊出</p><p>模特兒出身的Vanessa，平日經常接觸一眾時裝設計師，自然學得不少穿衣之道。&#13;<br> Vanessa說：「着衫最重要是看比例，高矮肥瘦的影響其實不是最大，只要識得隱藏缺點，就算又矮又肥，都可以着得好靚。」不過，她說有兩件事要留意，一是LegWarmer不是人人都適合着，一定要對腳長，大腿要瘦。至於今季好Hit的束腳褲，就一定要襯高跟鞋或一對AnkleBoots。</p><p><spanclass><fontstyle>Vanessa穿衣之道  &#13;<br> 東方女性體形多是下身較肥，而且個子不高，Vanessa就教大家怎樣用衣飾去令身形更完美。&#13;<br> &#13;<br> 示範人版：Celina身形比例不俗，不過下身稍肥，而Vanessa會就她的身形而為她選適合的衣服。</fontstyle></spanclass></p><p><spanclass><fontstyle>下身肥胖  &#13;<br> ●多穿A字裙、長裙或闊腳褲，有助拉長腿部線條。上身方面，並不單配一件緊身Top就最好，相反可多穿鬆身樽領衫，有助平衡。</fontstyle></spanclass></p><p><spanclass><fontstyle>腰長腳短  &#13;<br> 改造方法是將腳部的比例拉長。穿一條高腰褲將腰位拉高，切忌穿低腰褲。另外，以貼身褲配一對高跟鞋，都可以在視覺上拉長雙腳比例。</fontstyle></spanclass></p><p><spanclass><fontstyle>顏色配搭  &#13;<br> 最好的玩法是Tone-on-tone，例如黑襯灰、藍搭紫等。皮膚偏黑的就要避免穿深色衣服，多選白、橙、粉紅等鮮豔一點的色彩。膚色白皙的人則要多揀深啡、黑等顏色。</fontstyle></spanclass></p><p><spanclass><fontstyle>護膚品要天然  </fontstyle></spanclass></p><p><spanclass><fontstyle>蘆薈食得又敷得  &#13;<br> Vanessa深信對皮膚傷害性最低的，一定是天然護膚品。「我最鍾意用檸檬汁、麥皮、蛋白溝蜜糖做Mask，可以漂白兼收細毛孔。眼腫則可以用雪凍的茶包，瞓醒後敷約10-15分鐘，好有效。」&#13;<br> 不但如此，她家裏還種了一棵蘆薈，為的是隨時吃到新鮮蘆薈。而且每遇有暗瘡、粉刺、傷口等，敷一塊已經可以搞掂，重唔會留有疤痕。</fontstyle></spanclass></p><p><spanclass><fontstyle>Fancl產品好新鮮  &#13;<br> 自從朋友送過一套FanclHouseFENATTY系列的護膚品給她，Vanessa便愛上這個品牌。「一來佢細支，唔怕用得太久，變得唔新鮮；最重要係我皮膚咁敏感，都唔會有排斥現象。」至於出Trip時，上機前她一定搽Prescriptive的FlightCream，落機時皮膚都唔會出現缺水情況，不過香港就未有得賣。</fontstyle></spanclass></p><p><spanclass><fontstyle>護髮靠天然HairMask  &#13;<br> 經常出Show拍硬照，每次都要用上大量髮型產品，Vanessa話自己的髮質比以前差了很多，所以近年就積極保養。&#13;<br> 「我會用牛奶加蛋黃當HairMask用，不過只會搽髮尾，約15分鐘後便可以用溫水沖洗，但切忌用熱水，否則蛋黃會被熱熟，黏到成頭都係。」</fontstyle></spanclass></p></body></html>