<html><header><meta charset="utf-8"><title>病翁盼獲電視機解悶</title></header><body><h1>病翁盼獲電視機解悶</h1><p>「呢排冇電視睇，自己又唔去得邊度，日子真係好難打發。」忠叔沒精打采地對記者說。六十四歲的忠叔，十一、二歲時，隨父親由內地來港謀生，當過苦力、小販等工作。「細細個就出嚟搵食，冇讀過書，咁多年嚟樣樣都做吓，到頭來都係搵唔到錢。」忠叔慨歎多年來為口奔馳，並無成家立室，晚年又得來一身病痛，現只好靠綜援金過着清貧的生活。<br> &#13;<br> <spanclass>失去唯一娛樂 &#13;<br> 身形瘦削、面容蒼白的忠叔，患有嚴重哮喘，早年更動過喉嚨大手術，現需定期覆診及服用藥物。由於身體虛弱，忠叔平日最大的娛樂便是在家裏看電視，可是自去年年尾，他不慎拉跌家中電視機之後，便連這唯一的娛樂也失去了。&#13;<br> 「嗰部電視機本來拖住一組電線放喺櫃頂，嗰日我唔小心拉到條電線，電視機就跌咗落地，之後就開唔到嘞。」忠叔說起此事仍一臉自責。<br> &#13;<br> <spanclass>綜援所餘無幾 &#13;<br> 忠叔表示，綜援金平日應付三餐、屋租及水、電雜費等基本開支後，根本沒有能力再額外添置一部電視機。「你睇吓我間屋，就知我乜嘢環境啦。」就記者所見，忠叔的家確實相當簡陋，地下連膠板也沒有鋪上，睡的也只不過是一張帆布床，極其簡樸。他的心願，有待善長玉成。&#13;<br> 捐款編號：C0856&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>