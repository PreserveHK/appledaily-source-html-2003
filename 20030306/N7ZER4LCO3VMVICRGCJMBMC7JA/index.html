<html><header><meta charset="utf-8"><title>二手DVD熱辣榜</title></header><body><h1>二手DVD熱辣榜</h1><p>上星期同大家睇完二手CD榜，呢個星期再來到信和地庫，睇睇二手DVD嘅銷售情況。去到CD「經濟」特區嘅「DVD區」，打骰嘅雄仔為人少說話多做事，收碟叠碟「啪啪，啪啪」、撳計數機、然後在紙仔上寫上銀碼，只簡單講句：「$230！」。問佢有邊套好睇，近排有乜DVD最好賣，佢諗都唔諗就答：「《無間道》！」&#13;<br>記者：何兆彬&#13;<br>攝影：陳嘉文</p><p><spanclass><fontstyle>第一位《無間道》（3區）  &#13;<br> 「隻碟曾經炒到近$200，𠵱家無炒價市場依然渴求，一有人放出來就會即刻有人買。《英雄》出咗VCD又未出DVD，暫時無第二隻DVD可以同佢比。套戲好唔好睇？幾好，幾個影帝交足戲，如果套戲拍長啲相信會交代得重好啲。」&#13;<br> 全新街價：$88-$98&#13;<br> 回收價：$50&#13;<br> 二手價：$78</fontstyle></spanclass></p><p><spanclass><fontstyle>第二位：《對她有話兒》（3區）  &#13;<br> 「艾慕度華作品，好嘢嚟，呢套戲好多人都睇到喊。隻DVD上星期先出街，好多人入戲院睇過都話想買番睇多次。」&#13;<br> （缺貨，圖中為美版）&#13;<br> 全新街價：約$108&#13;<br> 回收價：$60&#13;<br> 二手價：約$98</fontstyle></spanclass></p><p><spanclass><fontstyle>第三位：《八美千嬌》（3區）  &#13;<br> 「呢套戲我就未睇，淨係知講八個女人同一宗謀殺案。隻碟又係喺上星期新鮮出街，到今日重未收過一隻，但就有人來搵。」（缺貨，圖中為美版）&#13;<br> 全新街價：$110&#13;<br> 回收價：$60　&#13;<br> 二手價：約$80</fontstyle></spanclass></p><p><spanclass><fontstyle>第四位：《末路驕陽》（3區）  &#13;<br> 「TomHanks唔計《捉智雙雄》最新就係呢套，套戲阿湯做殺手，佢影迷夠晒多，所以隻碟完全不愁市場。」&#13;<br> 全新街價：$135&#13;<br> 回收價：$70　&#13;<br> 二手價：$100</fontstyle></spanclass></p><p><spanclass><fontstyle>第五位：《乒乓》（3區）  &#13;<br> 「電影改編自松本大洋漫畫嘛。戲我就唔算好鍾意，不過日本電影有香港演員李燦森演出，都好多人捧場。」（缺貨，圖中為VCD）&#13;<br> 全新街價：$110&#13;<br> 回收價：$60　&#13;<br> 二手價：$80?85</fontstyle></spanclass></p><p>資料提供：&#13;<br> CD「經濟」特區（27707262）&#13;<br> 旺角信和中心地庫B36、37、39舖</p></body></html>