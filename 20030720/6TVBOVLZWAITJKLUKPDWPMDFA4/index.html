<html><header><meta charset="utf-8"><title>Juno唔知為乜被捕</title></header><body><h1>Juno唔知為乜被捕</h1><p>麥浚龍（Juno）、鄭希怡（Yumiko）、吳家樂和黃凱芹等人，昨日齊往黃埔出席一慈善保齡球賽。Juno父子日前因涉及樂壇貪污案被捕，成為新聞焦點，大會昨安排五名保安員全程護送Juno。&#13;<br> Juno與環球本簽有歌星合約，但據悉其新唱片將由胞兄新開設的唱片公司製作，環球只是發行，Juno對此說：「我唔清楚，所有嘢都交畀公司處理。」Juno亦不願透露何時需返廉署報到，他又說：「我冇同daddy詳細傾，其實大家都唔知發生緊乜事。」Juno本月二十六日會參與無綫兒童節目錄影，問他會否擔心事件影響年底頒獎禮的成績，他說：「唔會。發生事之後，我打畀媽咪，佢始終都擔心，但知大家冇事後就冇嘢。」<br> &#13;<br> <spanclass>阿嬌傷玉背 &#13;<br> 此外，鍾欣桐（阿嬌）昨日到銅鑼灣~H2O+分店出席宣傳活動，穿上一襲lowcut連身裙示人的她，背部清晰可見一條約三吋的疤痕，原來是阿嬌日前在內地拍電影時弄傷。英皇娛樂老闆楊受成和高層因涉樂壇貪污案而被捕，阿嬌表示因她前晚才返港，故稍後才會致電問候楊生。阿嬌說：「如果需要我協助調查我都會好合作，我亦唔擔心，都冇嘢。」但問到阿嬌會否怕飲咖啡時，她說：「我唔飲咖啡㗎，去到唔會飲嘢，都唔關我事。」&#13;<br> 英皇為旗下藝人推出一系列肖像產品，安排在灣仔英皇集團中心開設的showroom發售，有傳英皇本打算在昨日舉行盛大開幕禮，出動旗下藝人出席剪綵造勢，不知是否因廉署的「舞影」行動，而取消開幕禮。&#13;<br> 採訪：卓寶花、娛樂突發組&#13;<br> 攝影：林德雄</spanclass></p></body></html>