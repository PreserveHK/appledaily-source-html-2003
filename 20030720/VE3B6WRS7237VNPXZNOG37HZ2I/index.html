<html><header><meta charset="utf-8"><title>做個劍道小子打低大哥哥最爽</title></header><body><h1>做個劍道小子打低大哥哥最爽</h1><p>一年前，峯峯和霆霆都是百厭仔，今日又乖又識守規矩，原來都是為了要成為真正的劍道小子！看他們耍兩招，不但劍劍有力，自信心同專注力都強了許多，更學懂尊師重道！不過，兩人愛劍道的一大理由，竟然是堂堂都可以不留情地打大哥哥……&#13;<br>&#13;<br>記者：梁佩芬　攝影：林栢鈞</p><p><spanclass><fontstyle>熱身講禮儀  </fontstyle></spanclass></p><p><spanclass><fontstyle>上堂先鞠躬  &#13;<br> 入課室前，要先躬身敬禮，這是日本劍道的入門儀式。如果俾教練發現你沒有鞠躬，就要從頭再做過，才可開始練習。</fontstyle></spanclass></p><p><spanclass><fontstyle>圍圈做熱身  &#13;<br> 初初學劍道，不用穿道袍，因為褲子又長又大，老師看不到你的步法正確與否！</fontstyle></spanclass></p><p><spanclass><fontstyle>跑到氣咳  &#13;<br> 未練劍前，一定要先跑步，再做柔軟動作，鬆鬆筋骨。先要背劍跑圈五分鐘，霆霆好似有啲喘氣喎！</fontstyle></spanclass></p><p><spanclass><fontstyle>必學專注  &#13;<br> 熱身後，分組練習，霆霆及峯峯已經不是初哥，可以與大哥哥一齊學高層次的劍術。看看他倆多麼專心聆聽教練的說話！</fontstyle></spanclass></p><p><spanclass><fontstyle>我哋出招啦！  &#13;<br> &#13;<br> <spanclass><fontstyle>細「蝦」大？  &#13;<br> 小孩上堂不用穿戴盔甲，所有「捱打」的角色，都落在師兄身上。今次霆霆要打肥師兄的頭，哈哈，非常準！</fontstyle></spanclass></fontstyle></spanclass></p><p><spanclass><fontstyle>出招先行禮  &#13;<br> 日本人最着重行禮的動作，所以一開始就要學正式的坐法，要張腿又要腳掌緊合，都好困難。</fontstyle></spanclass></p><p><spanclass><fontstyle>首要對準目標  &#13;<br> Nancy新入門，還未可以與師兄較量，要由教練親自指點出招。出劍要直，最好一打就中目標，初學就要多練習對準目標。</fontstyle></spanclass></p><p><spanclass><fontstyle>邊跑邊打考反應  &#13;<br> 峯峯和霆霆穿起道袍特別威風，這種邊快步行邊打對方頭、肩、手及腹的動作，目的是提升反應，每堂必練。</fontstyle></spanclass></p><p><spanclass><fontstyle>我愛劍道  </fontstyle></spanclass></p><p><spanclass><fontstyle>記步法有啲難  &#13;<br> Nancy（11歲）&#13;<br> 平時都有玩籃球、游水的Nancy，學了三堂，覺得最難就是記步法，尤其前後左右成日搞到亂晒，惟有每堂完畢後，返屋企練習多幾次。</fontstyle></spanclass></p><p><spanclass><fontstyle>打劍冇難度  &#13;<br> 晉霆（6歲）&#13;<br> 學了大半年，覺得一啲難度都無，「比打遊戲機重易！」每堂最開心，就是與師兄互相練習的時間，「好好玩，可以大大力打過去，但我好多時想打頭，又打咗膊頭；想打膊頭，又打咗手肘！」</fontstyle></spanclass></p><p><spanclass><fontstyle>4歲半開始學  &#13;<br> 競峯（6歲）&#13;<br> 競峯四歲半就開始學劍道，成為一時佳話！因為爸爸想他學一下日本武術，能強身，又可學傳統的禮貌，學咗年多，媽媽話佢真係乖咗！</fontstyle></spanclass></p><p><spanclass><fontstyle>6至60歲都啱  &#13;<br> 劍道剛柔並重，由6歲至60歲都啱玩，不過梁教練不主張全班小朋友一齊學，因為太多小孩會好混亂，又常常互相比拼劍法，容易發生意外，所以大人小孩一齊學就最理想。&#13;<br> &#13;<br> <spanclass><fontstyle>2003暑期劍道班  &#13;<br> 年齡：六歲或以上&#13;<br> 學費：$150（8堂）&#13;<br> 日期：24/7起&#13;<br> 地點：紅磡、天水圍、西灣河及青衣&#13;<br> 查詢：25048145（香港劍道總會）&#13;<br> 網址：<ahref http:>www.hongkongkendo.com </ahref></fontstyle></spanclass></fontstyle></spanclass></p></body></html>