<html><header><meta charset="utf-8"><title>今日趁乜好</title></header><body><h1>今日趁乜好</h1><p><b>夏日嘉年華木偶劇任你睇</b>&#13;<br>暑假已經開始，一連串暑期活動亦紛紛推出，康樂及文化事務署今日便於沙田大會堂舉辦「夏日嘉年華」，屆時將有過癮好睇的布偶劇、木偶劇、皮影及中國傳統木偶表演，全部都極之精采，場內還有親子工作坊讓你享受親子之樂，絕對可以讓你過一個開開心心的下午。&#13;<br>&#13;<br><b>國際綜藝合家歡之夏日嘉年華</b>&#13;<br>時間：2:30pm-5:30pm&#13;<br>地點：沙田大會堂平台及廣場</p><p><b> 人妖現身奧海城</b> &#13;<br> 《人妖打排球2》來勢洶洶，還未正式上畫，不妨率先睇睇人妖排球騷。吳君如、杜汶澤將聯同《人妖打排球2》的一班演員到奧海城，到時大玩遊戲搞搞氣氛外，還首次將電影主題曲及MV曝光，想率先睇人妖，記住唔好錯過！&#13;<br> &#13;<br> <b> 人妖奧海城排球騷</b> &#13;<br> 時間：3:00pm-4:30pm&#13;<br> 地點：西九龍海輝道11號奧海城2期露天廣場</p><p><b> Mini-Z遙控車賽</b> &#13;<br> 鍾意玩Mini-Z遙控車的朋友，想觀摩其他車手的技術，今日下午屯門時代廣場將舉行「Mini-Z遙控車王大激鬥」初賽，到時各車手將會大顯身手，爭奪遙控車王的寶座。睇完心思思想參加，記住21至26日去粉嶺中心，買滿$100或以上便可獲參賽資格，到時記住帶架愛車參加喇。&#13;<br> &#13;<br> <b> Mini-Z遙控車王大激鬥</b> &#13;<br> 時間：1:00pm-4:00pm&#13;<br> 地點：屯門屯合街2號屯門時代廣場</p><p><b> 兒童手工即場玩</b> &#13;<br> 小朋友最鍾意玩手作仔，想發揮小朋友的創意，只要今日到利園購物，便可即場讓小朋友做做手作仔，當中有砂紙畫及環保原子筆製作，夠晒過癮，小朋友記住今日叫媽咪帶你去玩喇！&#13;<br> 時間：2:30pm-5:30pm&#13;<br> 地點：銅鑼灣希慎道33號利園露天廣場</p></body></html>