<html><header><meta charset="utf-8"><title>逛舊舖：<br>潮人爭入貨粉紅色波鞋新扺港</title></header><body><h1>逛舊舖：<br>潮人爭入貨粉紅色波鞋新扺港</h1><p>聯合廣場除咗有新舖外，原有嘅舊店同樣受潮人追捧。呢啲舊店最少都喺呢度駐紮咗三數年，有啲更有六年歷史。不過，雖然話係舊店，但能夠喺呢個潮場屹立不倒，當然有佢地嘅「把炮」嘢，其中尤以呢五間最掂當。</p><p><br> &#13;<br> <spanclass><fontstyle>1　鎮場波鞋店  &#13;<br> 行開聯合嘅潮友，冇乜邊個唔識FOOTSTEP。呢間鎮場店舖主要售賣水貨波鞋及日本精品，其波鞋入貨又快又多款，想知呢排興邊啲波鞋，到此店打個轉便知曉。據負責人說，以前波鞋完全是Nike天下，但近年日版newbalance及adidas再次發力攀上，潮中人士紛紛入貨，搞到市面十分缺貨。</fontstyle></spanclass></p><p><br> &#13;<br> <spanclass><fontstyle>FOOTSTEP  &#13;<br> 店舖：1層145號舖&#13;<br> 電話：21916570&#13;<br> 營業時間：12:30pm-10:30pm</fontstyle></spanclass></p><p><spanclass><fontstyle>2　大阪HipHop潮服  &#13;<br> 於聯合廣場有3年半嘅ABECFIVE，主打係大阪HipHop品牌FlipTheScript，另外亦有發售Suppa等著名牌子，早排張栢芝都有上嚟幫襯。而其自己出產嘅品牌ProtestDesign飾物，更吸引場中不少型男佩戴。</fontstyle></spanclass></p><p><br> &#13;<br> <spanclass><fontstyle>ABECFIVE  &#13;<br> 店舖：1層102號舖&#13;<br> 電話：21427700&#13;<br> 營業時間：1:00pm-9:30pm</fontstyle></spanclass></p><p><spanclass><fontstyle>3　潮女最愛蒲  &#13;<br> 如果蒲慣聯合，係潮女就必定去朝日屋。場中朝日屋有兩間店舖，總店有4年咁耐，分店亦開業1年多。店舖主打日本最hit精品，品牌如BeanBoys、x-girl等，都係15至25歲少女嘅熱賣貨品。</fontstyle></spanclass></p><p><br> &#13;<br> <spanclass><fontstyle>朝日屋  &#13;<br> 店舖：1層121A及143A號舖&#13;<br> 電話：21916594&#13;<br> 營業時間：12:30pm-10:00pm</fontstyle></spanclass></p><p><spanclass><fontstyle>4　最老字號Dusty專賣店  &#13;<br> 主力售賣Dusty產品，以T恤、銀包、斜孭袋最受年輕人捧場。Dusty喺港九共有3間分店，而位於聯合廣場分店則有6年咁耐。店內裝修以黑色為主，夠cool亦夠潮，由於貨品夠trendy，所以一到放工時分，呢間分店就擠滿型男喺處試袋。</fontstyle></spanclass></p><p><br> &#13;<br> <spanclass><fontstyle>Dusty  &#13;<br> 店舖：1層120號B舖&#13;<br> 電話：27891178&#13;<br> 營業時間：1:00pm-10:00pm</fontstyle></spanclass></p><p><spanclass><fontstyle>5　潮男必逛銀器店  &#13;<br> 另一間舖齡超過5年嘅店舖，就係位於一樓嘅Audrey銀器專門店，由於玩銀器嘅男士年齡最廣，由15歲至40歲都有，客路廣自然生意唔錯，尤其今年又大熱銀器飾物。</fontstyle></spanclass></p><p><br> &#13;<br> <spanclass><fontstyle>Audrey銀器專門店  &#13;<br> 店舖：1層129號A舖&#13;<br> 電話：23980222&#13;<br> 營業時間：2:00pm-10:00pm</fontstyle></spanclass></p></body></html>