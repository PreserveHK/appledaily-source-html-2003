<html><header><meta charset="utf-8"><title>蒲新店：2R至潮推介<br>矜貴尼泊爾長裙獨一無二</title></header><body><h1>蒲新店：2R至潮推介<br>矜貴尼泊爾長裙獨一無二</h1><p>喺太子區想搵較潮流兼人氣嘅商場，十居其九都講聯合廣場最值得一逛。聯合廣場除咗有唔少舊店壓場外，近半年來亦有不少有份量嘅時裝店加入，令呢個商場增添色彩。𠵱家就由2R為大家介紹呢度最潮嘅新店。</p><p><spanclass><fontstyle>1.民族服飾買走就冇  &#13;<br> 最新入駐的M55號舖的TobbyWorld，本身已有多間分店，而呢間新店就開業不足半年，售賣嘅民族服飾就最受一班潮女追捧。店內所有服飾全係由老闆兩夫婦每個月從世界各地入貨，主要係尼泊爾、泰國、印度及日本等地，每件都係獨一無二㗎，賣走就冇，難怪呢間舖係2R至愛。</fontstyle></spanclass></p><p><b> TobbyWorld</b> &#13;<br> 店舖：M層M55號舖&#13;<br> 電話：34228936&#13;<br> 營業時間：12:00pm-10:00pm&#13;<br> &#13;<br> <spanclass><fontstyle>2.日本獨家潮服  &#13;<br> 進駐聯合廣場6個月嘅Crossover服裝店，主要售賣日本品牌Supreme、Stussy及自己品牌RVSR。據店長Kenji稱，佢哋賣嘢唔算平，但是由於比外邊店舖多款齊色，所以好多fans捧場，而日本至潮嘅Supreme束腳褲就只有佢哋發售。</fontstyle></spanclass></p><p><b> Crossover</b> &#13;<br> 店舖：1層159號舖&#13;<br> 電話：23804833&#13;<br> 營業時間：2:00pm-10:00pm&#13;<br> &#13;<br> <spanclass><fontstyle>3.本地自作業  &#13;<br> 開業只有一個月嘅「盟」，除咗引入韓國及本地designer服裝，老闆娘Shermon重會親自設計衫褲推出市場，約一星期生產一款。</fontstyle></spanclass></p><p><b> 盟</b> &#13;<br> 店舖：1層123號B舖&#13;<br> 電話：21915178&#13;<br> 營業時間：1:00pm-10:00pm&#13;<br> &#13;<br> <spanclass><fontstyle>4.全場最平日本貨  &#13;<br> 如果問潮流最hit邊個日本女裝品牌，十居其九必答「奶嘴B」Hysteric。喺聯合真係有唔少售賣Hysteric產品嘅店舖，但以售價嚟講，開業3個月嘅MiniShop可算係全場最平。</fontstyle></spanclass></p><p><b> MiniShop</b> &#13;<br> 店舖：1層138號A舖&#13;<br> 電話：27870780&#13;<br> 營業時間：1:00pm-10:00pm&#13;<br> &#13;<br> <spanclass><fontstyle>場外新店&#13;<br> 5.跑車salon  &#13;<br> 喺聯合外圍重有兩間新店不容錯過，第一間就係呢間跑車salon。若果大家經過通菜街酒吧街附近，必定會俾呢間Skyline髮廊多門口嘅黃色GTR跑車吸引。老闆特登從日本訂購一部GTR跑車返港，二手價都要30多萬。而髮廊實為家族生意，上上下下為表兄妹。現時髮廊仍在試業中，8月中才正式啟市。</fontstyle></spanclass></p><p><b> SkylineSalon</b> &#13;<br> 電話：23112355&#13;<br> 地址：旺角太子通菜街254號地舖（近界限街口）&#13;<br> 營業時間：10:30am-11:00pm&#13;<br> &#13;<br> <spanclass><fontstyle>6.區內最大日本書店  &#13;<br> 位於太子城酒吧樓上嘅東京書店，開業約4個多月，而佔地全層差不多有1,000呎，書種夠齊之外，重提供郵購訂閱服務。</fontstyle></spanclass></p><p><b> 東京書店</b> &#13;<br> 電話：23903452&#13;<br> 地址：旺角太子西洋菜街南246-248號二樓全層（太子站出口）&#13;<br> 營業時間：12:00pm-10:30pm</p></body></html>