<html><header><meta charset="utf-8"><title>新車速報：<br>豐田HiluxSurf2.7　另類RV好選擇</title></header><body><h1>新車速報：<br>豐田HiluxSurf2.7　另類RV好選擇</h1><p>近排一股RV熱潮方興未艾，豐田旗下除咗LandCruiserPrado有一定捧場客之外，查實另一款HiluxSurf型號，亦不乏車迷支持；雖然後者以踏實四驅路線為主，惟加入豪華嘅裝備後，亦可算係另類RV嘅好選擇噃！&#13;<br>&#13;<br>記者、攝影：陳偉林　ImageGirl：Cody&#13;<br>逢星期一至日刊出</p><p><spanclass><fontstyle>賣相吸引有剛勁美  &#13;<br> 呢部身形高大威猛嘅豐田HiluxSurf，查實車身尺碼跟Prado相若，但就擁有一個更見剛勁美嘅造型，加上炯炯有神嘅車燈，以及甚具霸氣嘅鬼面罩連泵把組合，予人看來別有一番吸引力呢！</fontstyle></spanclass></p><p><br> &#13;<br> <spanclass><fontstyle>車廂闊落見豪邁  &#13;<br> 車廂陳設闊落之餘，兩排五座位皆以真皮鑲嵌而成，乘坐貼身舒適外，後排當遇有需要時，重可以左右獨立收摺起，令容量幾近倍增㗎！設備配搭方面，除電窗、電鏡及電天窗外，當然唔少得重有原廠音響同冷氣裝置，重有前後獨立房燈、雙安全氣袋㖭！然而，較特別會係置於車尾柱兩旁嘅魚眼鏡，令倒車泊位倍見方便。</fontstyle></spanclass></p><p><spanclass><fontstyle>點睇部車？靚女Cody  &#13;<br> 部車嘅線條好Man、好有性格，車廂兩排皮椅乘坐舒適媲美轎車外，重有一個好闊落嘅尾廂配搭㖭！</fontstyle></spanclass></p><p><spanclass><fontstyle>2.7公升偈柔韌見慳油  &#13;<br> 新車以一台2.7公升直4DOHC引擎，匹配恒式四驅同一套4前速自動波，雖然表現只係不過不失，但就有慳油同攀爬山道嘅柔韌表現；另外，除陣式車架結構穩紮之餘，兼且重有唔錯嘅隔音效果㖭！而四輪高效能碟式制動編排，亦可予人有收放自如嘅好處㗎！</fontstyle></spanclass></p><p><spanclass><fontstyle>豐田HiluxSurf2.7規格  &#13;<br> 引擎：2693cc直4DOHC&#13;<br> 馬力：150ps/4800rpm&#13;<br> 扭力：24.0kgm/4000rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：265/70R16DunlopAT20&#13;<br> 尺碼：4770×1875×1790mm&#13;<br> 軸距：2790mm；車重：1830kg&#13;<br> 平均耗油：8.7km/L&#13;<br> 新車售價：$259,500起&#13;<br> 車輛提供：富利堡汽車（23330747）</fontstyle></spanclass></p></body></html>