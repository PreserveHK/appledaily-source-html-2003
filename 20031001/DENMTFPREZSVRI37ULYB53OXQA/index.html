<html><header><meta charset="utf-8"><title>生活DIY：<br>歎完紅酒廢物酒塞大變身</title></header><body><h1>生活DIY：<br>歎完紅酒廢物酒塞大變身</h1><p>近年興飲紅酒，一班朋友嚟屋企食飯都鍾意摸吓酒杯底。不過酒愈飲愈多，儲埋一大堆酒塞有乜用？於是我略施小計，利用酒塞裝飾花盆及蠟燭台，登時令餐桌變得高貴有品味，同Honey歎紅酒撐枱腳亦份外有氣氛。&#13;<br>&#13;<br>記者：招佩珊　攝影：陳陶鈞&#13;<br>逢星期一至五出版</p><p><spanclass><fontstyle>花盆一味靠黐  &#13;<br> 摷勻全屋，發覺玻璃杯多的是，於是就決定將酒塞切開一半，再將平滑的那一邊黏貼在器皿的外圍上作裝飾。這個由玻璃杯變身而成的花盆，完全不費分毫，又可以將舊物翻新。另外，你亦可以相同的方法，做出各種擺設、飾物盒、蠟燭台等，夠晒多元化。&#13;<br> &#13;<br> <spanclass><fontstyle>材料：  &#13;<br> 酒塞（15個）、大玻璃杯（1個）	</fontstyle></spanclass></fontstyle></spanclass></p><p><br> &#13;<br> <spanclass><fontstyle>蠟燭台襯成一套  &#13;<br> 做法同花盆一樣，只需將酒塞的長度，切割成與細玻璃杯的高度一樣便可，完成後放入蠟燭。</fontstyle></spanclass></p><p><br> &#13;<br> <spanclass><fontstyle>穿線加珠變餐巾扣  &#13;<br> 整酒塞花盆又切又黐好考功夫兼頗花時間，想簡單一點，可以將酒塞變成餐巾扣，只需在酒塞上整兩個窿，再穿上幼線便可用來扣住餐巾。若嫌單調，可在線上穿上不同大小及形狀的木珠或膠珠作裝飾，款式絕對比得上在店舖買到的餐巾扣款式。</fontstyle></spanclass></p><p><br> &#13;<br> <spanclass><fontstyle>酒塞公仔小朋友都曉做  &#13;<br> 切割酒塞難度高兼有危險性，不太適合小朋友，但只要大朋友事先將酒塞切成一長一短兩種長度，小朋友亦可以做小手作。例如將兩截酒塞黏合，繞上毛毛鐵線，再黐上眼珠，這便成了酒塞公仔，做法簡單，亦可教懂小朋友如何廢物利用。</fontstyle></spanclass></p><p><br> &#13;<br> <spanclass><fontstyle>小秘技  &#13;<br> <b> 切酒塞勿用𠝹刀</b> &#13;<br> 酒塞多以水松木做，因此亦相當堅硬，建議不要用𠝹刀切割酒塞，因𠝹刀容易折斷弄傷手。大家可用小刀把酒塞切開，不過，用利器時還是要小心。</fontstyle></spanclass></p></body></html>