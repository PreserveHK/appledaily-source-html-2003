<html><header><meta charset="utf-8"><title>豐田Sienta視日產Cube為對手</title></header><body><h1>豐田Sienta視日產Cube為對手</h1><p>正當日產推出全新Cube七座位版本嘅消息言猶在耳之際，那邊廂豐田車廠亦於日前推出全新Sienta車系，實行對着幹咁話！新車無論造型及車廂陳設皆予人耳目一新之感，而一台1.5公升直4偈亦見慳油好力。不如𠵱家一齊嚟睇睇，呢部新車有幾吸引啦！</p><p><spanclass><fontstyle>雙趟門方便上落  &#13;<br> 全新豐田Sienta嘅造型可謂既獨特又吸引，而且望落重予人一份年輕活力感㖭！另外，新車更備有左右雙趟門組合，匹配低重心車身設計，乘客上落車時變得更見方便。</fontstyle></spanclass></p><p><spanclass><fontstyle>座椅配搭多變夠實用  &#13;<br> 車廂布局亦見來得靈活多變，闊落車廂空間及前後三排座椅，就算坐滿七名乘客都未覺擠迫；當遇有需要時，座椅更可收摺放平，從而增加載物容量或變成一張敞大嘅卧鋪。車內更備有多個雜物匣及杯座，當然唔少得重有設備齊全嘅中控台啦！</fontstyle></spanclass></p><p><spanclass><fontstyle>引擎慳油又好力  &#13;<br> 新車配用上一台1.5公升直4偈，並附有VVT-i技術，馬力輸出高達110匹（兩驅版），因而令新車不但動力輸出強勁外，同時亦能做出19.0km/L（兩驅版）嘅超低耗油量紀錄呢！</fontstyle></spanclass></p></body></html>