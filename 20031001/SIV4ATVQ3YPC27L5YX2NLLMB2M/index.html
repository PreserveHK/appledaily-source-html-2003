<html><header><meta charset="utf-8"><title>大閘蟹系列(二之二)<br>蟹粉刁鑽食法配海參爽又香</title></header><body><h1>大閘蟹系列(二之二)<br>蟹粉刁鑽食法配海參爽又香</h1><p>進入十月天微涼時分，食大閘蟹就最滋味。昨日已介紹過今年大閘蟹的最新行情，及最原汁原味的清蒸大閘蟹食法。今日適逢國慶，不如加點新意，利用大閘蟹蟹膏來煮兩道蟹菜應節。&#13;<br>&#13;<br>記者：吳佩璇&#13;<br>攝影：陳盛臣&#13;<br>示範：中電樂廚會（27292188)&#13;<br>網址：<ahref>http://www.clpgroup.com/delightclub/&#13;<br>Model：Sue、Mandy（Sunspot）</ahref></p><p>雖然今年大閘蟹的價錢上落不大，但據批發商指出，大閘蟹質素有所提升。蟹迷除了一貫的清蒸大閘蟹外，亦不妨跟中電樂廚會經理周炳昌（Dewey）學做兩味蟹粉餸。&#13;<br> &#13;<br> <spanclass><fontstyle>5分鐘食1隻大閘蟹  &#13;<br> Dewey入廚13年，本身是個大閘蟹迷。他笑說：「我舊年至少食咗20隻大閘蟹。最犀利係我食蟹速度驚人，唔使5分鐘搞掂一隻，一口氣食得落6隻蟹！」跟超級蟹迷Dewey學煮蟹，其味相信不比清蒸差多少！</fontstyle></spanclass></p><p><spanclass><fontstyle>蟹公膏多油滑  &#13;<br> 俗語有謂「九月圓臍十月尖」，即是說農曆9月雌蟹進入成熟期，肉質較肥美。到了10月則是雄蟹當造，膏紅汁黃。不過有專營大閘蟹十多年的批發老行尊，就認為蟹公的膏雖不及蟹乸多，但其膏多油滑溜，入口幼滑香口，真正識食大閘蟹的人都只愛吃蟹公。但由於今次不是清蒸，故不這麼堅持亦沒所謂。&#13;<br> &#13;<br> <spanclass><fontstyle>眼仔碌碌夠生猛  &#13;<br> 無論是蟹公或蟹乸，選購時最緊要留意蟹隻有沒有噴泡及眼仔碌碌，那就表示蟹隻生猛新鮮。另蟹殼要有光澤、肚要夠白、爪短身圓、黃毛金爪、墜手肚實等，都是靚蟹，可放心購買。</fontstyle></spanclass></fontstyle></spanclass></p><p><spanclass><fontstyle>滑嘟嘟　蟹粉賽螃蟹  &#13;<br> 賽螃蟹好多人都鍾意食，一般是用肉蟹來煮。適逢大閘蟹當造季節，便用更高檔的蟹粉來煮。而且別小看這樣一道炒蛋白好容易，要炒至滑溜水凝的狀態，一定要耐心用慢火煮，煮時又切忌用力推，要待蛋白煮至半凝固。蛋白不但低膽固醇，而且蟹粉跟蛋白同樣滑溜，口感不錯。</fontstyle></spanclass></p><p><b> 用咩料：</b> &#13;<br> 大閘蟹肉　40克&#13;<br> 蛋白　240克&#13;<br> 菜薳　6條&#13;<br> 蟹粉　適量&#13;<br> 火腿茸　少許&#13;<br> 鮮奶　160克&#13;<br> 雞蛋　1隻&#13;<br> 鎮江醋　適量&#13;<br> &#13;<br> <b> 調味：</b> &#13;<br> 鹽　2匙&#13;<br> 生粉　11/2湯匙&#13;<br> 雞粉　3茶匙&#13;<br> 蠔油　2湯匙</p><p><spanclass><fontstyle>啖啖蟹膏香　紅燒蟹粉海參  &#13;<br> 一道蟹子煮海參，引發Dewey的靈感。「不如試吓用蟹膏煮海參啦！」雖不是原隻大閘蟹，但金黃的蟹膏（蟹粉）鋪在海參之上，一樣令人垂涎。將蟹粉慢火煮香，由原來的流油口感變為甘香無比。而且大部份蟹迷都是貪吃蟹粉，這樣煮的一道菜，啖啖蟹粉，甘香軟綿，加埋爽口的海參，產生過癮的作用，一腍一爽、一香一淡，反而配搭得宜。</fontstyle></spanclass></p><p><b> 用咩料：</b> &#13;<br> 濕發海參　700克&#13;<br> 八角　1粒&#13;<br> 葱　3條&#13;<br> 薑片　3塊&#13;<br> 蒜頭　1粒&#13;<br> 蟹粉　2-3湯匙&#13;<br> &#13;<br> <b> 燜海參調味料：</b> &#13;<br> 鹽　2茶匙&#13;<br> 雞粉　2茶匙&#13;<br> 蠔油　2湯匙&#13;<br> 老抽　11/2湯匙&#13;<br> 糖　1茶匙&#13;<br> 麻油　1湯匙&#13;<br> 紹酒　1湯匙&#13;<br> 上湯　2杯</p><p><B> 試食報告</B> </p></body></html>