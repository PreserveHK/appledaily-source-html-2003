<html><header><meta charset="utf-8"><title>麥當娜難過細路關</title></header><body><h1>麥當娜難過細路關</h1><p>通常啲瘋狂fans想親近偶像都唔係咁容易，但如果係細路或者BB仔就唔同講法。好似麥當娜（Madonna）前日去咗紐約為佢本童話故事書《英倫玫瑰》搞簽名會，有個十八個月大嘅BB仔好得娜姐歡心，佢哋兩個重喺枱上玩得好開心，搞到娜姐唔捨得畀佢走。如果換轉係十幾二十歲嘅fans，你估有冇咁好彩呢？</p></body></html>