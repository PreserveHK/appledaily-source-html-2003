<html><header><meta charset="utf-8"><title>車展速報：第60屆法蘭克福車展<br>改裝車同樣煞食</title></header><body><h1>車展速報：第60屆法蘭克福車展<br>改裝車同樣煞食</h1><p>喺剛結束嘅德國法蘭克福車展中，由各大車廠所推出嘅多款新車固然吸引，但其實喺一號展館嘅二樓，卻成為大部份改裝車單位嘅基地，裏面所展出嘅全是經過勁改嘅歐洲車，如果你睇漏眼都唔緊要，皆因我哋家陣會為你送上多部在場展出，並備受車迷注目嘅改裝車，好讓大家可睇得「清清楚楚」。&#13;<br>&#13;<br>記者、攝影：黃江榮</p><p><spanclass><fontstyle>BrabusBusiness最啱大商家  &#13;<br> 由Brabus改裝嘅辣車，相信大家亦早有所聞，不過Brabus除咗強化汽車性能外，就連改裝車輛方面佢亦係高手；好似呢部稱為Business嘅平治S-Class咁，除外表上有Brabus嘅包圍之外，車廂更加唔講得笑，單睇後座好似太空船一樣嘅裝修，有內置影音及電腦系統，加埋無線鍵盤及無線滑鼠，令車廂變成高科技嘅流動辦公室。</fontstyle></spanclass></p><p><spanclass><fontstyle>ACSchnitzerMini　暴走迷你  &#13;<br> ACSchnitzer亦係專改寶馬而聞名於世嘅改裝商，響今次車展嘅焦點所在，相信會係呢部MiniCooperS；佢不但有新款全車包圍外，重備有17吋胎軨組合，加上改用軟篷頂配搭，望落已經夠晒靚仔。然而，引擎方面亦有所強化，一台1.6公升Supercharger引擎，馬力提升至193匹，0至100公里加速需時亦僅為7秒咋！</fontstyle></spanclass></p><p><spanclass><fontstyle>LorinserS-Class貴族房跑車  &#13;<br> Lorinser所改裝嘅平治汽車一向都係別出心裁，而今次在場內展出嘅S-Class豪華房車，則集中響外形上下工夫，全車加有跑車化大包圍、鬼面罩及巨型胎軨組合等等，望落倍見與眾不同呢！</fontstyle></spanclass></p><p><spanclass><fontstyle>IrmscherZafira動感MPV  &#13;<br> 絕對稱得上係歐寶改裝專家嘅Irmscher，其展台並非設於一號展館，而係響歐寶車廠旁邊，從而可見雙方關係之深；至於Irmscher嘅改裝，亦唔一定限於勁改辣車，就好似呢部Zafira咁，只係外形上作出改動，如用上跑車合金胎軨及跑車尾喉，因而令部車望落更富動感呢！</fontstyle></spanclass></p><p><spanclass><fontstyle>Abt演繹跑車個性  &#13;<br> 向來以改裝德國福士及奧迪汽車而聞名嘅Abt，除於會場內展出最新嘅福士Golf及奧迪A3改裝版外，就連剛啱抵港，並備受歡迎嘅全新福士Touareg，亦有改裝版在場展出；此車不但加裝有全車包圍外，另外重有新款鬼面罩及合金胎軨組合，同樣教人留有深刻印象。</fontstyle></spanclass></p><p><spanclass><fontstyle>Hamann911點跑都得  &#13;<br> 另一間著名改裝公司Hamann，在場內展出咗改裝咗鷗翼車門及加有全車包圍嘅911Turbo版，令在場車迷無不大叫歎為觀止。</fontstyle></spanclass></p><p><spanclass><fontstyle>NovitecRossoF360606匹馬力嚇人  &#13;<br> NovitecRosso就響今次車展會場內展出咗經佢哋改裝嘅法拉利360Modena，兼且重有齊開篷及硬頂版；不過最誇張嘅，都係將法拉利一台V8引擎加上雙超級增壓及輕量化，從而令馬力輸出大增至606匹，而0至100公里加速需時只係3.7秒，極速更達344km/h咁快㖭！</fontstyle></spanclass></p><p><spanclass><fontstyle>天然氣保時捷環保先鋒  &#13;<br> 呢部造型奇特嘅車子，係以一部保時捷911作平台，並由瑞士嘅GasmobileLtd，聯同德國RinspeedDesign改裝而成，再加上以天然氣作驅動燃料，可謂備受注目。</fontstyle></spanclass></p><p><spanclass><fontstyle>ArdenLightweightRS落場都得  &#13;<br> Arden係眾多德國改裝公司中，專改英國車款嘅公司，而今次展出嘅改裝積架XKR，佢哋雖然無響引擎上動手腳，但就為車子減磅，並將車架強化，另外重加入車廂防滾架及20吋胎軨，絕對稱得上係一部賽道及街道上都用得嘅積架跑車。</fontstyle></spanclass></p><p><spanclass><fontstyle>AlpinaRoadsterS狠辣開篷跑車  &#13;<br> 改裝寶馬專家Alpina將一部Z43.0改裝成嘅RoadsterS，把原有一台3.0公升直6偈嘅容積，增大至3346cc，而馬力亦大大提升至300匹，匹配上一套6前速手波，0至100公里加速度僅為5.3秒而已；同時，車身亦裝有大包圍，加上19吋胎軨組合，令部車望落更有開篷跑車嘅狠辣個性。</fontstyle></spanclass></p></body></html>