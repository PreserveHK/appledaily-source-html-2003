<html><header><meta charset="utf-8"><title>關心妍男友食煙唔准咀咀</title></header><body><h1>關心妍男友食煙唔准咀咀</h1><p>黃凱芹、關心妍和蕭正楠昨日齊以「無煙國大使」身份，到港台出席「無煙國度」宣傳活動。&#13;<br> 而關心妍則表示其擇偶首要條件，便是對方不可以有吸煙習慣，她說：「如果個男仔唔食煙嘅話，我會加佢三十分。」&#13;<br> 關心妍續說：「我試過同一個男仔拍拖，佢有啲朋友係食煙嘅，佢同我講話好奇想試吓，我即刻同佢講：『如果你食煙就一個月冇得同我咀咀。』咁佢又好驚我，又好愛我，結果梗係冇試啦。」&#13;<br> <br> <spanclass>食完咳到死 &#13;<br> 黃凱芹自言從未沾染吸煙習慣，但其父母都有吸煙，他說：「我自細就成日幫爸爸、媽媽倒煙灰同洗煙灰缸，所以我唔鍾意食煙，不過咁大個仔都試過兩次食煙，第一次係讀書時拍實驗電影食雪茄，第二次係拍MV時食煙扮惆悵樣，兩次食完都咳到我死。」</spanclass></p></body></html>