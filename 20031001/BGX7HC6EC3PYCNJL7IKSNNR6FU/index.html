<html><header><meta charset="utf-8"><title>（秋季燒烤系列二之一）<br>玩完至激水上活動再自己落手燒鴨</title></header><body><h1>（秋季燒烤系列二之一）<br>玩完至激水上活動再自己落手燒鴨</h1><p>𠵱家天氣無咁熱，喺海邊享受燒烤樂就啱啱好喇。呢個燒烤場開業唔夠一個月，特別在BBQ之餘重可以趁未入冬，落水挑戰全港獨有嘅刺激水上活動，又可以去釣魚場釣魚「加料」，玩到攰先擦餐勁。&#13;<br>&#13;<br>記者：馬慶武攝影：黃子偉&#13;<br>Models：Angel、Emily、Low、Kit（SunSpot）</p><p><B> 超激！全港獨有水上金鐘罩</B> </p><p>燒烤場連釣魚場再加埋海邊水上活動中心，「世外桃園」足足佔地超過15萬呎，燒烤場更可以同時間容納2,000人，包唔使等位。不過唔好睇「世外桃園」𠵱家咁「大」規模，原來前身只係一班志同道合嘅水上活動愛好者開嘅小食亭，目的係喺玩水前後有個地方飲吓嘢吹吓水。老闆之一嘅劉先生話：「開頭搞個水上活動中心係方便自己同一班Wakeboard友，玩玩吓見呢度環境咁正就決定開埋個海邊茶座，假日玩完水上活動可以喺海邊燒埋嘢食都幾開心㗎。之後同龍鼓灘啲村民熟絡咗，傾開偈先知原來佢哋都好想搞旺呢度，所以前排就開埋個燒烤釣魚場。」就係因為咁，𠵱家劉先生一眾老闆同龍鼓灘村民，都同心希望將龍鼓灘變身大熱旅遊點。</p><p><spanclass><fontstyle>勁抵BBQ最正惹味燒鴨  &#13;<br> 雖然位置較偏僻，但係假日都係$68一位任食BBQ價錢真係幾平，任食BBQ食物種類較大路，雖然雞翼、扒類、丸類都夠晒齊，但就略嫌普通。想燒得特別啲，除咗可以過釣魚場自己一顯身手，「加料」整番味燒鮮魚之外，重可以預先預訂燒鴨或乳豬，自己揸支巨型燒烤叉燒番隻脆皮燒鴨，好玩過癮之餘，即燒即食嘅燒鴨更係超乎想像嘅惹味。</fontstyle></spanclass></p><p><spanclass><fontstyle>再發展世外桃園  &#13;<br> 𠵱家呢度已經有燒烤場、釣魚場、釣蝦場同水上活動中心，不過老闆們卻愈做愈起勁，發展計劃陸續有嚟，「𠵱家同有關部門傾緊，遲啲想搞埋小型賽車場，重有WarGame場、Golf場都有興趣，希望將呢度變成一個度假勝地。」發大嚟搞除咗為賺錢，劉先生話背後重有個偉大理由：「𠵱家大多數年輕人，放假唔係去唱K就睇戲，再唔係就落吧劈酒睇波。如果啲計劃可以順利進行，呢度就可以提供好多更健康嘅活動畀佢哋，無論一大班後生仔女，或者一家大細嚟到都有嘢玩唔會悶，咁就真係世外桃園喇。」&#13;<br> &#13;<br> <b> 食客兩句</b> </fontstyle></spanclass></p><p>世外桃園（電話：26138889）&#13;<br> 地址：屯門龍鼓灘136至137號地段&#13;<br> 營業時間：12:00nn-12:00mn&#13;<br> 交通：在屯門市中心巴士總站乘A52號巴士到龍鼓灘總站就會見到世外桃園大大個招牌。（車程約30分鐘）&#13;<br> 收費：&#13;<br> BBQ：$60/位（星期一至四）$68/位（星期五、六、日及公眾假期），包任食BBQ食物（不包括乳豬及燒鴨）及飲品兩罐&#13;<br> 水上活動：&#13;<br> Wakeboard：$600/小時，水上電單車、金鐘罩：$150/15分鐘&#13;<br> 釣魚場：每位$40/小時包1斤魚穫（租用魚竿費用$20/支）</p></body></html>