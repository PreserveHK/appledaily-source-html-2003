<html><header><meta charset="utf-8"><title>搶先測試三星E700破紀錄炒上$13,000</title></header><body><h1>搶先測試三星E700破紀錄炒上$13,000</h1><p>每逢有勁機到港，例必炒作一番，尤其三星手機更屬「落鑊」首選，所以日前三星E700到港，單係個靚仔樣，再加埋30萬像素鏡頭、內置天線，同埋「三星」個大名，已經夠晒條件落鑊炒個夠。到港後果然不負眾望，最高成交價居然瘋狂炒至$13,000，氣勢絕對強勁！&#13;<br>&#13;<br>記者、攝影：劉耀祥&#13;<br>ImageGirl：Elaine&#13;<br>逢星期一至日出版</p><p><spanclass><fontstyle>三星E700Profile  &#13;<br> 制式：GSM900?1800雙頻&#13;<br> 顯示器：&#13;<br> （外芒）256色?OLED?64x96像素&#13;<br> （內芒）65,536色?TFT?160×128像素&#13;<br> 鏡頭：VGA?30萬像素&#13;<br> 功能：MMS、JAVA、40和弦、GPRS、WAP2.0&#13;<br> 備用時間：240小時&#13;<br> 通話時間：3小時&#13;<br> 體積：90×45×23mm&#13;<br> 重量：86g&#13;<br> 售價：$8,800&#13;<br> 查詢：23987320（鉑匯科技）</fontstyle></spanclass></p><p>三星呢部E700氣勢磅礡，毋須有26萬色、毋須有閃光燈，一樣可以炒到上天！皆因傳聞全港只有少量到港嘅三星E700，星期日到場就立即令全場瘋狂。炒上萬三蚊高價現今嚟講的確匪夷所思，不過最新消息係賣價開始回落至$8,800，叫做合理番啲。</p><p><spanclass><fontstyle>內置天線手感一流  &#13;<br> 雖然冇P408嘅扭擰畫面、或者係扭擰鏡頭，甚至拍攝動畫功能，不過一副超流線外形已經相當煞食，內置天線及銀藍色外殼，以及256色OLED外芒，令手機格調即時高幾級。E700繼續大玩影相之餘重瘦埋身，拍埋部P408當堂Show盡E700嘅Slim身形，手感確實一流，所以就算即時標價$13,000都一樣錄得成交紀錄，雖然日前就已經回落到$8,800，不過喺物以罕為貴情形之下，翻炒嘅可能性都唔細。</fontstyle></spanclass></p><p><br> &#13;<br> <spanclass><fontstyle>MMS畫面夠細心  &#13;<br> 現時新出的影相手機都唔少得其好拍檔「MMS」，E700亦不例外，而三星於編寫MMS的畫面甚為細心，起初畫面只會以黑白顯示，只會於加入內容之後才以彩色示人，例如加入圖片後，圖片一欄才會以彩色顯示，提醒用家是否相、文、聲齊全，避免用家Send漏嘢。而E700在功能表中特別設有「Download」一項，用家可直接選擇下載鈴聲、圖片或影像，不過由於今批E700是德國水貨機，所以就算設定香港網絡商的WAP內容，直接選擇下載都會去到德國的WAP網站，但用E700直接上香港WAP網站則全無問題。</fontstyle></spanclass></p><p><br> &#13;<br> <spanclass><fontstyle>連環快拍15格  &#13;<br> 身為三星最新「TopModel」的E700，30萬像素VGA鏡頭最高去到640×480像素相片，喺65,536色加160×128像素嘅TFT芒度睇相都係嗰句：「包清包靚無格仔」。而最好玩的影相功能首選連環快拍，有9格或15格揀，開着Hi-Speed15格，唔使三秒就可以狂影15張，相當爽快。而且內置多款相框，影得多都唔怕悶。雖然E700影相花臣多多，不過其影相「配套」設施就稍嫌不足，鏡頭於開機後十分近機頂，玩自拍就要裝裝吓，又冇自拍鏡，就算機側設有影相掣，都要估餐飽先影到自己個頭。</fontstyle></spanclass></p></body></html>