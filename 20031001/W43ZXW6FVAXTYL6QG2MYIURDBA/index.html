<html><header><meta charset="utf-8"><title>消費BestBuy：<br>趣怪香薰瓶開倉平通街</title></header><body><h1>消費BestBuy：<br>趣怪香薰瓶開倉平通街</h1><p>記得非典「橫掃」香港嗰輪有唔少市民瘋狂去買香薰瓶，傳聞有助殺菌消毒咁話。嗰陣一件普通嘅香薰瓶都要幾百蚊埋單，但都重有好多人排隊去買，健康緊要嘛！呢排又有消息話「沙士」就快殺到，似乎係時候再入貨咯！不過今次要精打細算一啲絕對無問題，香薰瓶都有開倉貨，價錢重要平通街，睇吓又啱唔啱使？&#13;<br>&#13;<br>記者：何善華　攝影：黃子偉&#13;<br>Model：Belle&#13;<br>逢星期一至日出版</p><p><spanclass><fontstyle>無煙催化香薰  &#13;<br> 香港人愛靚唔愛命，但又驚香薰瓶冒出的白煙令人窒息？唔怕，以下為無煙催化香薰瓶絕對可以一次過滿足晒「要靚要命」兩個願望。</fontstyle></spanclass></p><p><spanclass><fontstyle>手做玻璃香薰瓶  &#13;<br> 見到花紋紊亂之餘但又有層次地鋪排的瓶面，睇嚟都係藝術家嘅心頭好啦。每個香薰瓶都拉到不同形狀和花紋，藝術感特重，再蓋上一個金屬皇冠蓋，的確係煥然一新。&#13;<br> 開倉價：$180（街價：$290）</fontstyle></spanclass></p><p><spanclass><fontstyle>景泰藍香薰瓶  &#13;<br> 呢排興懷舊，香薰瓶都唔例外！以景泰藍古典設計的香薰瓶簡直啱晒爹哋媽咪嘅品味，瓶面例牌係竹子構圖，一成不變嘅設計圖案始終最耐看，送畀40歲以外嘅親友包保無失拖。	開倉價：$180（街價：$280）</fontstyle></spanclass></p><p><spanclass><fontstyle>天空之城香薰瓶  &#13;<br> 呢款香薰瓶嘅外形夠晒台型啩！倒三角形設計十足十似足電影天空之城的「空中花園」，水晶玻璃面營造魔法夢幻效果，最適合愛幻想嘅人士。&#13;<br> 開倉價：$280（街價：$370）</fontstyle></spanclass></p><p><spanclass><fontstyle>夜光香薰瓶  &#13;<br> 夜歸打開門漆黑一片唔知邊條路打邊條路？有「夜光樽」唔使怕。遇黑即光的夜光香薰瓶，表層有螢光效果，同埋透明玻璃設計令光線折射得更加通明，用嚟引路唔會蕩失路。&#13;<br> 開倉價：$200（街價：$290）</fontstyle></spanclass></p><p><spanclass><fontstyle>街坊點揀？  </fontstyle></spanclass></p><p><br> &#13;<br> <spanclass><fontstyle>香薰油各有特性  &#13;<br> 不同人有不同需要，揀香薰油都唔例外，25款香薰油咁多究竟邊款最啱自己呢？老闆Joe親自講解部份精華油的特性。&#13;<br> 馬荷蘭（Marjoram）——安撫情緒、減輕偏頭痛、利消化、通經、降血壓。&#13;<br> 依蘭（Ylang）——有浪漫及催情作用、緩和高血壓、除異味。&#13;<br> 檀香（Sandalwood）——淨化心靈、消炎、帶氧。&#13;<br> 松針（Pine）——消除鼻塞、恢復體力、消毒。&#13;<br> 迷迭香（Rosemary）——刺激大腦神經、增強記憶力、抗風濕。&#13;<br> &#13;<br> <b> 香薰世界</b> &#13;<br> 地址：觀塘成業街成運工業大廈15至17號203舖&#13;<br> 電話：21747718　備註：只收現金&#13;<br> 營業時間：9:00am?:00pm&#13;<br> （周一至周日）</fontstyle></spanclass></p><p><spanclass><fontstyle>另類香薰瓶選擇  &#13;<br> 呢兩款都算係「香薰瓶」界的第一代電磁版本，以濕電發電的最大嘅優點係啱晒對氣味特別敏感嘅人士；由於燃點香薰後氣味會迅速擴散，用家會百分百感受到濃烈的氣味存在。不過使用時務必小心，因為曾經有人使用不當而發生過火警。</fontstyle></spanclass></p><p><spanclass><fontstyle>25款香薰精華油任揀  &#13;<br> 揀啱香薰瓶，就梗係要配番邊種香味最啱啦！25款香薰精華油任君選擇；除咗最基本的薰衣草、玫塊、丁香、檸檬等香味外，有些精華油香味比較少見，如天竺葵、亞熱帶水果、佛手柑、茶樹味等，款款功能不同！</fontstyle></spanclass></p><p><spanclass><fontstyle>香薰配件一樣減  </fontstyle></spanclass></p><p><spanclass><fontstyle>安全芯引唔着火  &#13;<br> 據老闆Joe表示，佢哋所賣所用嘅純棉芯引，係用白金混合瓷泥製成的，就算紙張布疋掂到都唔會着火，同埋香薰瓶外環會經常保持300度高溫，而香薰瓶內則保持60度，靠芯引不斷燃燒，耐熱唔在講，重可以長時間保持固定的溫度去燃燒香薰油，散發嘅氣味唔會太濃烈，令人易於接受。</fontstyle></spanclass></p><p><spanclass><fontstyle>燃點香薰四部曲  </fontstyle></spanclass></p></body></html>