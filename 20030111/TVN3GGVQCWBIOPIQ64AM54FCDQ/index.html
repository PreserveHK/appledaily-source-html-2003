<html><header><meta charset="utf-8"><title>銅鑼灣上樓舖：<br>由頭靚到腳</title></header><body><h1>銅鑼灣上樓舖：<br>由頭靚到腳</h1><p>話晒係大街，街道又夠長，駱克道可說是銅鑼灣區中擁有最多上樓舖的一條街。但精挑細選下，你會發覺不少店舖都與扮靚扯上關係：影樓、修甲、紋身……即管來走一轉，看看能否改頭換面，如花般美！</p><p>&#13;<br> &#13;<br> &#13;<br> <spanclass><fontstyle>全台式影樓  &#13;<br> 「台灣形象攝影美集」係一間香港較罕見的全台式影樓，5年前開業時，為求製作認真，還特意請來大批台灣攝影師教路！&#13;<br> 台式拍攝方法係勁玩「形象」意念；由專業化妝師為你上妝、200多套戲服改變造型、全實景布景營造氣氛，喺度影相簡直好似玩拍戲一樣！聽呢度負責人關生表示，銅鑼灣附近啲OL，好鍾意就住Lunch同放工時間上嚟影相，由於係玩形象設計，所以每次都有新嘅感覺！&#13;<br> 雖然喺度影相玩到咁大，不過價錢一啲都唔算貴，最近玩特別Promotion，$880（原價：$1,380）全包化妝、拍攝同一本6”×9”相簿（約20餘張），如果喜歡還可以幫手做大海報或者砌圖一類得意小精品，不過價錢當然要另議啦！&#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> 台灣形象攝影美集&#13;<br> 地址：銅鑼灣景隆街1至3號2樓&#13;<br> 電話：28381039&#13;<br> 營業時間：11:00am-9:00pm</p><p><spanclass><fontstyle>「我係如花」　信心保證賣水貨  &#13;<br> 周星馳的中學同學、常以如花身份在電影及生力啤廣告中出現的李健仁，相信大家對他的嬌俏扮相都有深刻印象。從扮女人到在樓上舖開水貨店賺女人錢，阿仁坦言「女人錢易賺啲！自己本身又有一定嘅女觀眾。」也因此以自己的招牌名字「如花」作店名：「喺樓上開水貨店，我用自己個名做信心保證。」一年都未夠的如花店，由最初只賣水貨袋，到現在BlueLabelBurberry、Hysteric、AnnaSui，甚至連Twins同祖兒的二手衫都有！嫌未夠？開聲就得，這裏接受訂貨，約落50%訂，有專人同你搵心水貨。</fontstyle></spanclass></p><p>&#13;<br> &#13;<br> &#13;<br> 如花&#13;<br> 地址：銅鑼灣駱克道533號2樓&#13;<br> 電話：28380969&#13;<br> 營業時間：12:00nn-9:00pm</p><p><spanclass><fontstyle>幫手足美容  &#13;<br> 新鮮熱辣剛於上星期開張的NailSpa，專門同手和腳扮靚，如做水晶甲、啫喱甲、足沐護理等。而且結合Spa概念，甫進舖便是陣陣怡人香薰，隔絕了銅鑼灣的人煙。店員再即時為你奉上花茶一杯，務求給顧客Relax的感覺。</fontstyle></spanclass></p><p>&#13;<br> &#13;<br> &#13;<br> &#13;<br> NailSpa&#13;<br> 地址：銅鑼灣駱克道527號1樓&#13;<br> 電話：28366333&#13;<br> 營業時間：&#13;<br> 星期一至六　11:30am──9:30pm&#13;<br> 星期日　12:00nn──9:00pm&#13;<br> 部份收費：&#13;<br> 透明水晶?啫喱甲（全套）　$900&#13;<br> 法式水晶?啫喱甲（全套）　$1,000&#13;<br> 幻彩水晶甲（全套）　$1,100&#13;<br> （今個月內凡首次惠顧以上項目，可享用半價。）</p><p><spanclass><fontstyle>完全度身訂做紋身  &#13;<br> 近年紋身好似逐漸成為年輕人間一股潮流，君不見無論大小明星，甚或一些辦公室OL，都會紋上一個半個「型」上一番；好似喺駱克道開業近3年嘅「刺青」，就係由於生意需求，從熟朋友間嘅興趣生意，改為要接受WalkIn客嘅公開生意！&#13;<br> 聽呢度紋身設計師兼老細嘅亞星講，紋身呢股潮流真係絕不小眾，佢嘅客路由附近辦公室小職員，及至一些律師客都有，喜歡的原因都係源自一個「型」字！「刺青」呢類新派紋身上樓舖最唔同之處，係絕無任何既定紋身圖案，設計師會按你嘅體態同需要，而度身訂做設計！</fontstyle></spanclass></p><p>&#13;<br> &#13;<br> &#13;<br> 刺青&#13;<br> 地址：銅鑼灣駱克道505號3樓&#13;<br> 電話：28366744&#13;<br> 營業時間：3:00pm-12:00am</p></body></html>