<html><header><meta charset="utf-8"><title>胡敏珊公開打情罵俏</title></header><body><h1>胡敏珊公開打情罵俏</h1><p>鐘表界美女胡敏珊與緋聞男友、體育節目評論員蔡錦豐和張天愛等，前晚往尖沙嘴洲際酒店出席2003皮草設計比賽及晚宴。&#13;<br> 胡敏珊與蔡錦豐姍姍來遲，問二人的感情狀況，胡敏珊說：「都係一般朋友啫，出席呢啲活動梗係要有partner啦，不過佢好gentleman，都幾啱我心水。如果要再一步，就大家都要努力啲啦。」蔡錦豐亦與胡敏珊同一口徑，指現階段不是蜜運中，對於胡敏珊指大家要努力點，他說：「係呀，叫佢努力啲接受囉。」<br> &#13;<br> <spanclass>張天愛美國置業 &#13;<br> 張天愛則表示八個月前已在美國羅省置業，問她與男友羅素有否考慮結婚生BB？她說：「𠵱家咁咪幾好，我希望大家嘅感情五十年不變，我個女都有叫我快啲生BB，唔係就太老喎。」&#13;<br> 採訪:DebbieLum、RitaLeung&#13;<br> 攝影:HoKwokHo、MatthewLam</spanclass></p></body></html>