<html><header><meta charset="utf-8"><title>周末遊車河：<br>駛入流浮山買完海味再釣大魚</title></header><body><h1>周末遊車河：<br>駛入流浮山買完海味再釣大魚</h1><p>政府最近表示要將流浮山改頭換面，興建觀景台、重鋪大街行人路及街燈、建新碼頭及海鮮歷史展覽場所等，「計劃」一大籮，但講到實行當然冇咁快。然而，這個盛產鮮蠔的新界西北區，除了可到滿布蠔味的老店買海味外，還可驅車到白泥捕魚。要一探流浮山，又何須等到政府重建，一於今個星期約埋班Friend，入去兜一轉！&#13;<br>&#13;<br>記者：梁佩芬　攝影：陳陶鈞、陳盛臣&#13;<br>模特兒：阿珊、Kennie（KONE）&#13;<br>化妝：CandyChung</p><p><spanclass><fontstyle>泰婆海味歷史最久  &#13;<br> 生於斯、長於斯的泰婆，是流浮山最早開海味舖的一代。問她開舖多少年，她居然說：「我個孫都二十幾歲，你話幾多年？」答完等於沒答；再問：「多唔多人嚟買蠔豉呀？」她兩眉一皺，說：「行就多，買真係好少！」多口再問句：「你啲蠔點賣？」即笑：「我好頑固㗎，無價講！」即係幾錢？還未問完，正有遊客想買蠔豉，卻嫌二百元一紮太貴，泰婆黑面說：「貴乜呀貴，全流浮山最平最靚係我㗎喇，你唔好後悔返轉頭又嚟過！」客人回價：「一百八十啦？」「唔得，唔買就算！」客人真的走了，泰婆即大叫：「一百七十啦，唔買就算！」哈哈，咁都得！&#13;<br> &#13;<br> <b> 泰興海味</b> &#13;<br> 電話：24721461或24722936&#13;<br> 地址：流浮山正大街17號</fontstyle></spanclass></p><p><spanclass><fontstyle>一路行一路買  &#13;<br> <b> 生蠔即買即開$35/斤</b> &#13;<br> 除了蠔豉，大街某角落見到即買即開生蠔，衞生不錯，至少洗過先賣畀你；又有磅睇埋幾重，不怕呃秤。</fontstyle></spanclass></p><p><b> 肉乾香味濃郁$20/半磅</b> &#13;<br> 行入流浮山大街便聞到一陣味，以為是海鮮的鹹味，但沿鼻搜索又找不到味道源頭，一路行香味愈來愈濃，行到街尾，終於發現是炭燒豬牛肉乾，婆婆每日站在這裏不停燒，不過生意麻麻。&#13;<br> 地址：泰興海味對面</p><p><b> 蠔油不鹹不油$17/支（原塘）$25/支（特級）</b> &#13;<br> 碩果僅存的即買即裝新鮮蠔油，就算產蠔區流浮山都只此一間。分原塘及特級蠔油兩種，蠔味濃郁，不鹹亦不油，入口還有陣陣鮮甜味，不加防腐劑，夏天開樽後要放入雪櫃待用，冬天涼爽不放亦可。&#13;<br> &#13;<br> 兩益&#13;<br> 電話：24722229&#13;<br> 地址：流浮山正街五號</p><p><b> 新鮮蜂蜜$60/支</b> &#13;<br> 蜂蜜伯伯每日新鮮做蜜糖，連生財工具蜜蜂仔都帶埋出街四處飛。&#13;<br> &#13;<br> 地址：森記海鮮酒家門口&#13;<br> 泊車貼士：各海鮮酒樓都有停車場，通常只要幫襯，都提供免費泊車。</p><p><spanclass><fontstyle>新開兩大釣魚場  &#13;<br> 白泥有靚日落之外，還有不少魚塘。魚塘其實一直存在，但以前只是用作養魚售賣為生，近年經濟不景，生意大不如前，私人魚塘便索性轉型為釣魚場，所以魚塘營養充足，還有超過15種魚類供垂釣，有青斑、石蚌、火點、紅鮪、青鱸、包公魚……</fontstyle></spanclass></p><p><b> 鴨仔坑釣魚場</b> &#13;<br> 電話：24726134&#13;<br> 地址：流浮山下白泥村鴨仔坑&#13;<br> 費用：$60/全日（自備魚竿，場內只得十支供應。）</p><p><b> 塘邊釣大魚</b> &#13;<br> 這裏有三個鹹水及兩個淡水魚塘，最正是可坐艇仔於塘中釣魚，分分鐘有望釣到大魚。&#13;<br> &#13;<br> 爆釣魚場&#13;<br> 電話：91084953&#13;<br> 地址：流浮山下白泥村&#13;<br> 費用：塘釣$150/全日，最多免費取走兩斤魚穫，須自備魚竿。&#13;<br> 駕駛貼士：沿路都有不少住家菜田，又可望到后海灣美景，落車拍攝也不錯。兩個釣魚場都有車位提供。</p><p><spanclass><fontstyle>豐田Corolla新版設備夠豪華  &#13;<br> Facelifted新版豐田Corolla，設備豪華夠齊全，除換裝上全新鬼面罩及尾燈配搭外，另加新增HID頭燈、15吋胎軨、車旁指揮燈連VVT-i徽章及雨滴感應水撥等等，再加上真皮座椅及半皮半桃木軚環，豪華程度絕可媲美中價房車㗎！而一台1.5公升直4DOHCVVT-i引擎，既慳油又好力，難怪會深受用家歡迎啦！&#13;<br> &#13;<br> <b> 豐田Corolla小檔案</b> &#13;<br> 引擎：1497cc直4DOHC&#13;<br> 馬力：106ps/6000rpm&#13;<br> 扭力：14.8kgm/4200rpm&#13;<br> 尺碼：4390×1695×1470mm&#13;<br> 軸距：2600mm&#13;<br> 新車售價：$139,900（自動波豪華版）&#13;<br> 車輛提供：皇冠汽車（24774286）</fontstyle></spanclass></p><p><b> 駕駛路線</b> &#13;<br> 1.沿屯門公路往元朗方向，駛至青山公路洪水橋段，見流浮山路牌轉左，直行便是流浮山迴旋處。&#13;<br> 2.流浮山停車場旁小路入深灣路，後接稔灣路，約五分鐘到海邊。&#13;<br> 3.沿稔灣路一直駛便見鴨仔坑釣魚場。而往爆釣魚場方法有二：一是沿稔灣路見爆釣魚場路牌後轉左，驅車入場內；二是前駛不轉彎，往下白泥村公所門外泊車，沿強記士多旁鐵絲網步行入內，約五分鐘。</p></body></html>