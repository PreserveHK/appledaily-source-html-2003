<html><header><meta charset="utf-8"><title>701收料站：漢登潛在沽壓大</title></header><body><h1>701收料站：漢登潛在沽壓大</h1><p>昨日失驚無神接到ABC電話，一個唔識中文但又鍾意炒股仔嘅竹升仔。小初見到佢都落場炒股，心中當堂打個突，通常佢出現個市就跟住散。聽完佢所炒嘅股，就更加唔開胃，原來佢個經紀推介漢登控股（448），話有波幅好易炒。&#13;<br> 漢登改名前叫做雅佳，因為債務重組被YGM貿易（375）借殼成功分拆上市，剛剛復咗牌兩日。隻股第1日收1.7仙，噚日升17.65%，收2仙。&#13;<br> 唉！叫得做債務重組，債權人一定收咗唔少新股作抵債之用，佢哋為咗套現，有乜理由會唔將股份沽出？漢登復牌兩日，成交股數加埋都唔夠15億股，好肯定債權人未沽完貨，除咗新大股東同債權人外，其他人如舊股東及財務顧問等都有貨在手，潛在沽壓好大。&#13;<br> 此外，因債務重組而發行嘅新股，係以每股1仙發出去，以現價計，接貨者真係賺到笑，有乜理由唔沽貨。因此，隻股現階段實在不宜沾手。&#13;<br> 慕容小初</p></body></html>