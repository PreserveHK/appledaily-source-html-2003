<html><header><meta charset="utf-8"><title>海外試車：本報記者日本廣島實地測試<br>萬事得Mazda3全面突破</title></header><body><h1>海外試車：本報記者日本廣島實地測試<br>萬事得Mazda3全面突破</h1><p>推出多年嘅萬事得323車系，踏入新世紀後終於來個大突破，早前廠方正式落實推出全新Mazda3車系，唔單止形象一新，性能及操控表現更直逼歐洲車款，雖然新車快者都要明年初才正式登陸香港，惟早前廠方就安排咗一眾本地傳媒，親赴萬事得位於日本廣島嘅大本營作實地測試，無論係四門或五門掀背版，均教人有一新耳目嘅體驗呢！&#13;<br>記者、攝影：李勤&#13;<br>部份圖片由萬事得汽車提供</p><p>近年，銳意求變嘅日本萬事得車廠，先後推出全新Mazda6及Mazda2車系，均予人意想不到嘅驚喜同新體驗，重分別站穩中型及城市小車嘅地位後，向來有高銷量嘅家庭車級別，廠方終於落實以全新面貌嘅Mazda3，入替原有323位置呢！&#13;<br> &#13;<br> <spanclass><fontstyle>Sporty造型時尚富活力  &#13;<br> 新款Mazda3分有四門轎車及五門掀背版，兩者均以一個Sporty造型作賣點，較前倍見活力感之餘，炯炯有神嘅車燈及獨立尾燈配搭，除好有CyberFeel之餘重別具吸引性，加埋低斜嘅車頭外形同四輪Sporty合金胎軨配搭，早已教人有全面革新嘅時尚動感味道。</fontstyle></spanclass></p><p><spanclass><fontstyle>擴闊車廂乘坐倍講究  &#13;<br> 全面擴闊後嘅Mazda3，明顯車廂空間變得更寬敞舒適外，雙色絲絨料鋪排，更滲出一份大車嘅豪邁感；再者，可收摺嘅尾排椅背設計，重可以進一步擴闊尾廂載物容量，而設備配搭方面，不但有原廠一體式音響連冷氣，加上四門電窗、電鏡及電天窗等裝備，加埋合共前後六個安全氣袋連充氣簾幕組合，咁高規格又豈止係一款家庭車咁簡單呀！</fontstyle></spanclass></p><p><spanclass><fontstyle>新底盤穩紮操控突出  &#13;<br> 全新Mazda3備有四台引擎組合，惟輸港嘅暫時只有一台1.5公升直4DOHC偈，惟實地測試所見，引擎內附有SCV及VIS裝置，輸出平均有力外，一套新加入嘅4前速半自動波，反應又見敏捷順暢，倍見有更強烈嘅動感及衝勁。然而，最教人深刻體會，係出眾嘅車廂隔音結構同穩紮底盤配搭，有更突出嘅操控性外，強化制動器後，重帶出有收放自如之感。</fontstyle></spanclass></p><p><spanclass><fontstyle>記者試後簡評：操控表現不俗  &#13;<br> 全新車系外形予人脫胎換骨之感外，最教人喜出望外會係新車底盤變得穩紮之餘，重帶出有出眾操控同循迹力，兼且制動器經強化後，更變得收放自如；惟香港暫時僅引入一台1.5公升偈，對較高要求嘅用家嚟講，看來仍感不足。</fontstyle></spanclass></p><p><spanclass><fontstyle>全新Mazda3正式投產  &#13;<br> 位處日本廣島嘅HofuPlant，正係新款Mazda3（即日版Axela）嘅生產大本營，佔地有80萬平方米，僱用有2,730名員工，現正全面投入工作，以滿足未來歐洲及亞洲各地用家對新車嘅需求。</fontstyle></spanclass></p><p><spanclass><fontstyle>萬事得Mazda31.5四/五門版規格  &#13;<br> 引擎：1498cc直4DOHC&#13;<br> 馬力：114ps/6000rpm&#13;<br> 扭力：14.3kgm/4500rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式/鼓式（ABS）&#13;<br> 輪胎：195/60R15YokohamaAspec&#13;<br> 尺碼：4485×1745×1465mm（四門）&#13;<br> 	4405×1745×1465mm（五門）&#13;<br> 軸距：2640mm&#13;<br> 平均耗油：16.6km/L&#13;<br> 新車售價：約港幣13萬起&#13;<br> 查詢：萬事得香港（28931112）</fontstyle></spanclass></p></body></html>