<html><header><meta charset="utf-8"><title>改裝車：<br>寶馬540iA加裝Supercharger馬力急升</title></header><body><h1>改裝車：<br>寶馬540iA加裝Supercharger馬力急升</h1><p>近期，機械增壓器（Supercharger）漸見普及，繼平治車廠響旗下車款廣泛應用後，唔少改裝車商亦留意到呢類Supercharger換裝既容易可靠性又高，紛紛替唔少車款推出AfterSales嘅機械增壓套件，令原來一類自然吸氣車型號，性能表現突飛猛進，就正如呢部1996年製嘅寶馬540iA，咪睇佢外表一派斯文，原來加裝咗Supercharger之後，馬力更由原來286匹，急升至407匹咁多，大有披着羊皮豺狼嘅觀感㗎！&#13;<br>&#13;<br>記者、攝影：陳偉林　&#13;<br>車輛提供：TWAutosport（21420001）</p><p><spanclass><fontstyle>機械增壓較Turbo可靠  &#13;<br> 一部自然吸氣車若要加裝TurboKit，耗費金錢同時間不菲外，改裝工程嘅龐大，但又未必可以完全加於引擎室內。惟機械增壓器，雖然增壓Bar數無得自由調節，但勝在改裝較容易，引擎加速線性，唔會有TurboLag嘅問題；最緊要係無咁多高壓喉管需要接駁，可保一定安全感。</fontstyle></spanclass></p><p><spanclass><fontstyle>Brembo制動碟駕馭大輸出  &#13;<br> 實地測試所見，起跑加速屬線性，全無半點TurboLag感受；只要猛然踏下油門，車速便徐徐急升，好有一份收放自如嘅體驗。而為要駕駛呢頭猛獸，四輪亦改換上較大口徑嘅Brembo制動碟及迫力皮，就算突如其來嘅減速，亦見得可靠反應利落呢！</fontstyle></spanclass></p><p><spanclass><fontstyle>輸出強勁表現截然不同  &#13;<br> 正如呢部有7年車齡嘅寶馬540iA咁，加裝一套SuperchargerKit，毋須將整台引擎拆裝，皆因主要改動部份，僅局限生氣吸風裝置，再駁上機械增壓器連接引擎便成，當然為要適應有較大耗油量，汽缸唧油嘴亦需同時改換高流量型號，令一台4.4公升偈，馬力由286匹急升至407匹外，扭力輸出亦遞增至58.4kgm咁多㗎！</fontstyle></spanclass></p><p><spanclass><fontstyle>寶馬540iASupercharger改裝餐單  &#13;<br> 項目/價錢&#13;<br> 1.	ESS407匹Supercharger套件/$78,000&#13;<br> 2.	Brembo頭尾制動碟連迫力皮/$12,000&#13;<br> 3.	Supersprint雙出式尾喉/$7,800&#13;<br> 4.	BMC高流量碳纖維風盒/$3,000&#13;<br> 5.	MS四輪18吋合金軨連DunlopSPSport9000輪胎/$30,000&#13;<br> 合計：$130,800（連裝工）</fontstyle></spanclass></p><p><spanclass><fontstyle>改裝專家Tony有意見  &#13;<br> 一向精於改裝歐洲汽車嘅TonyWoo，認為響汽車身上加裝機械增壓器（Supercharger），早已流行於歐洲，就連近期德國平治車廠，亦大量應用Kompressor嘅機械增壓組合。好處在於一般Supercharger改裝，遠較渦輪增壓器來得簡單，加速反應屬線性，無TurboLag嘅突兀感覺。至於呢套產自美國EES出品嘅Supercharger裝置，加裝響部1996年製嘅寶馬540iA身上，引擎室鋪排無大改動，但輸出就由原來286匹，躍升至407匹，而扭力亦增至58.4kgm數值㗎！除寶馬外，另一間名為ZEngineering嘅改裝公司，亦有替愛快147、156推出Supercharger裝置，馬力可從150匹急升至205匹咁多㗎！此外，奧迪A6、福士Bora同Golf，亦有Supercharger配件，大可將原來204ps馬力，遞升至280匹咁多㗎！</fontstyle></spanclass></p></body></html>