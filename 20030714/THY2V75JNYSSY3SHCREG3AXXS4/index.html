<html><header><meta charset="utf-8"><title>格價買家電：<br>$80搬走6人電飯煲</title></header><body><h1>格價買家電：<br>$80搬走6人電飯煲</h1><p>今次家電減價集中主攻電飯煲、吸塵機等小型家電。呢類濕碎小家電，本身價錢已經唔太貴，要減就一定要勁減先夠吸引，就好似$80一個電飯煲、二百幾蚊一部吸塵機，就絕對令人驚喜，有即時飛身掃貨嘅衝動。&#13;<br>&#13;<br>記者：馬慶武　攝影：伍慶泉&#13;<br>Model：Esther(SunSpot)&#13;<br>逢星期一至三出版</p><p><spanclass><fontstyle>幾十蚊到千幾蚊　平貴貨都有  &#13;<br> 除咗有超平嘅電飯煲、吸塵機等小家電，亦有幾款較大型嘅家電減價，不同budget掃不同家電，平貴都有着數。如冷氣機、電視機等，價錢貴啲，減價幅度亦唔及小家電咁勁，不過計落條數每款最少都減咗幾百蚊，而且全屬行貨有保養，重包埋免費送貨，睇啱一樣買得過。</fontstyle></spanclass></p><p><spanclass><fontstyle>$100以下  &#13;<br> &#13;<br> <spanclass><fontstyle>美的電飯煲  &#13;<br> <b> 原價$160　特價$80　限量50個</b> &#13;<br> 1.5公升容量，雖然只有基本煮飯煲粥功能，但$80蚊就買到個可煮足夠6人用米飯嘅電飯煲，真係超筍。</fontstyle></spanclass></fontstyle></spanclass></p><p><spanclass><fontstyle>$300以下  </fontstyle></spanclass></p><p><spanclass><fontstyle>涼浸浸座枱風扇  &#13;<br> <b> 原價$500　特價$295　限量20把</b> &#13;<br> 座枱14吋風扇，只有三段風速調校，功能唔多，亦不設自然風、自動開關、遙控等功能，不過若只求涼快，呢把風扇嘅風力都算幾強勁。</fontstyle></spanclass></p><p><spanclass><fontstyle>強力吸塵機  &#13;<br> <b> 原價$560　特價$280　限量20部</b> &#13;<br> 韓國三星製造嘅1400火吸塵機，吸力強勁而且三百蚊唔使，買個返屋企就唔使掃地掃得咁辛苦喇。</fontstyle></spanclass></p><p><spanclass><fontstyle>金章電熱水瓶  &#13;<br> <b> 原價$498　特價$250　限量20個</b> &#13;<br> 煲水溫度達攝氏100度，保證衞生有效率；3.5公升容量，一般家庭夠用有餘。</fontstyle></spanclass></p><p><spanclass><fontstyle>$400以下  &#13;<br> &#13;<br> <spanclass><fontstyle>超薄DVD機  &#13;<br> <b> 原價$798　特價$399　限量20部</b> &#13;<br> 𠵱家啲大陸牌子DVD機大多數都減到五百蚊樓下，不過呢部菱峯DVD機勁在有色差、光纖輸出，並兼容CD-R、SVCD、MP3等播放功能，加上超薄外形，相信三百幾蚊都已經係最底價。</fontstyle></spanclass></fontstyle></spanclass></p><p><spanclass><fontstyle>$1,000以下  &#13;<br> &#13;<br> <spanclass><fontstyle>買冷氣機送入場券  &#13;<br> <b> 原價$1,840　特價$920　限量50部</b> &#13;<br> 三星t匹冷氣機，賣一千蚊以下包送貨都算好抵，而且買冷氣機重送每張價值$30嘅小熊國入場券兩張及毛公仔兩隻，買完機順便去玩吓都唔錯吖。</fontstyle></spanclass></fontstyle></spanclass></p><p><spanclass><fontstyle>美的3/4匹冷氣機  &#13;<br> <b> 原價$1,580　特價$970　限量50部</b> &#13;<br> 具備一級能源標籤，慳電效率高，而且保用期長達39個月。</fontstyle></spanclass></p><p><spanclass><fontstyle>$1,500以下  </fontstyle></spanclass></p><p><spanclass><fontstyle>新款3/4匹冷氣機  &#13;<br> <b> 原價$2,180　特價$1,385　限量50部</b> &#13;<br> 始終樂聲牌冷氣都較具名氣，而且款式較新，原價亦較高，所以減價後仍要千多元一部。另外，亦有足1匹款式，外形一樣，減價$700後賣$2,255。</fontstyle></spanclass></p><p><spanclass><fontstyle>樂聲牌錄影機  &#13;<br> <b> 原價$1,350　特價$1,040　限量50部</b> &#13;<br> DVD錄影機價錢高企始終未普及，所以用錄影機錄影電視節目始終仍係主流，款式不斷推陳出新都仍有捧場客。據電器消費者中心負責人謝先生講，呢款有6磁頭又有麗音嘅型號就最受客仔歡迎，唔愁去貨，所以只係減咗三百幾蚊。</fontstyle></spanclass></p><p><spanclass><fontstyle>$2,000以下  &#13;<br> &#13;<br> <spanclass><fontstyle>TCL25吋平面電視機  &#13;<br> <b> 原價$2,070　特價$1,590　限量50部</b> &#13;<br> 如果要買日本名牌電視，千幾蚊只可以買到14吋電視。𠵱家同樣價錢就買到部平面25吋，打機睇碟都係大電視好feel啲，加上TCL都算國內名牌，一啲都唔失禮。另外凡購買TCL25吋平面麗音電視機，都會送一部手提耳筒收音機。</fontstyle></spanclass></fontstyle></spanclass></p><p><spanclass><fontstyle>同場掃埋廚具  &#13;<br> &#13;<br> <spanclass><fontstyle>健樂士不銹鋼煲  &#13;<br> <b> 原價$360　特價$180　限量30個</b> &#13;<br> 雖然唔係電器，但都係家居必備嘅實用廚具，價錢減半一樣抵買。5.5公升嘅不銹鋼大湯煲，最正係有10年保用，只要係自然損壞都有得免費保用。</fontstyle></spanclass></fontstyle></spanclass></p><p><spanclass><fontstyle>新屋入伙嚟掃貨  &#13;<br> Mon：「$80個電飯煲真係聽見都覺得抵喎，撞啱我就快新屋入伙，好彩咩都未買，到時減價嚟買齊飯煲、吸塵機、熱水瓶就啱數喇。」</fontstyle></spanclass></p><p><spanclass><fontstyle>買冷氣機一千蚊唔使  &#13;<br> 黎先生：「啲小家電係幾抵，不過我屋企都有用緊，又無壞，所以都唔會買住。房部冷氣機就想換部新嘅，一千蚊唔使送埋貨，都應該扑槌㗎喇。」</fontstyle></spanclass></p><p>減價地點：電器消費者購物中心&#13;<br> （銅鑼灣糖街1-13號銅鑼灣商業大廈17樓1703室/25762368）&#13;<br> 減價日期：即日至7月31日</p></body></html>