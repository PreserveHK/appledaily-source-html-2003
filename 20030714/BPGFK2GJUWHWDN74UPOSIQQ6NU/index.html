<html><header><meta charset="utf-8"><title>臨場爆肚　雙方都冇心理準備<br>家英公開向阿姐求婚食檸檬</title></header><body><h1>臨場爆肚　雙方都冇心理準備<br>家英公開向阿姐求婚食檸檬</h1><p>汪明荃（阿姐）前晚在紅館舉行尾場演唱會，其男友羅家英上台表演時，突然向阿姐當眾求婚，但阿姐並沒有應承。羅家英事後表示求婚是導演要求，他與阿姐都沒有心理準備。</p><p>汪明荃前晚在紅館舉行尾場演唱會，男友羅家英在舞台上當眾向阿姐求婚，可是阿姐並不領情，即場請他吃「檸檬」。<br> &#13;<br> <spanclass>「慣咗獨身」 &#13;<br> 羅家英跟阿姐合唱完歌曲《月亮代表我的心》時，他拿了歌迷的花束向阿姐求婚，更唱出《我向你求婚》一曲，可是阿姐並沒有任何反應。阿姐說：「咁多年嚟我慣咗獨身，唔會結婚。」羅家英再迫阿姐給他答案，她說：「咁我考慮吓！」&#13;<br> 問阿姐為何不答應羅家英的求婚，她事後在佐敦舉行的慶功宴上說：「佢臨時講，我冇心理準備，但都有感動，呢個時間自己冇考慮結婚。歌迷有啲鍾意我結婚，有啲唔鍾意，但唔會影響我嘅決定。」<br> &#13;<br> <spanclass>再接再厲 &#13;<br> 而羅家英則說：「我唱歌之嘛！求婚要時間、地點同心情，完騷返入後台，阿姐一嘢車過嚟，話我喺台上玩佢，你哋信唔信吖？其實求婚係導演嘅要求，如果阿姐應承我，唔真心都變真心，反而我冇心理準備。」&#13;<br> 這次求婚失敗，可會影響羅家英向阿姐求婚的決心？他說：「我會再接再厲，你估我係乜嘢男人，我係不到黃河心不死，而且我多咗個老母，叫成功之母。」&#13;<br> 採訪：王連連　攝影：仇志德</spanclass></spanclass></p></body></html>