<html><header><meta charset="utf-8"><title>一味窩輪：恆指輪9785爆炸力強</title></header><body><h1>一味窩輪：恆指輪9785爆炸力強</h1><p>上周五，恒指收市跌幅收窄，夜晚美股又回升，港股唔衰得去邊。上周五低開又填補上周二急升嘅上升裂口，今周又嚟過。&#13;<br> 炒大市回頭向上，可直接揸恒指Call輪，對象係9785，9月到期，現價25.5仙，溢價2%，槓桿率19.4倍，隻輪有咁勁嘅爆炸力，恒指波幅200點，隻輪隨時有2成以上波幅。&#13;<br> 想更加爆炸，則揀同類輪9749，下月底到期，現價13.4仙，溢價3.2%，槓桿率43.5倍，分分鐘有3成波幅。&#13;<br> 新地（016）個勢靚，上周五最低42.10元，彈番上43元收市，反升20仙，Call輪要昅住，對象係9786，10月到期，現價36仙，溢價3.7%，槓桿率11.9倍。其次9799，亦係10月夠鐘，現價45仙，溢價3.5%，槓桿率9.6倍，爆炸力與波幅，稍遜於9786。<br> &#13;<br> <spanclass>中信睇高一線　買9646 &#13;<br> 中信泰富（267）上周五逆市而升，收14.70元，有10仙進帳，去勢未盡，有心人護價，短期睇高一線，搵啲Call輪短炒，有機會搵餐晏仔。&#13;<br> 中信Call輪溢價普遍唔低，但有番咁上下壽命，比較實際嘅對象係9646，明年3月到期，現價10.9仙，溢價11.4%，槓桿率13.5倍。9640溢價去到16%，雖然有24.5倍槓桿率，亦係博唔過。&#13;<br> 章盛</spanclass></p></body></html>