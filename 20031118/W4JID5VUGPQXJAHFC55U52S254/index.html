<html><header><meta charset="utf-8"><title>新車速報：<br>新版本田Stream賣相惹人愛</title></header><body><h1>新車速報：<br>新版本田Stream賣相惹人愛</h1><p>曾經熱賣過好一段日子嘅本田Stream，廠方響2003年快要結束前，為其推出Facelifted新版，一新耳目嘅造型，既富動感見活力之餘，一對突出嘅車燈編排，重倍見時代氣息，加上三排七座位嘅多變個性，委實令唔少用家對其產生好感呢！&#13;<br>&#13;<br>記者、攝影：李勤　ImageGirl：Wendy</p><p>家庭式MPV熱潮方興未艾，愈來愈多用家改換呢類更見實用又多變嘅車款，既有七座位高容量，而中、後排嘅多變組合，亦較傳統轎車好用得多。</p><p><spanclass><fontstyle>全新面貌魅力盎然  &#13;<br> 至於點解本田Stream備受用家追捧？皆因佢尺碼適中，造型流暢又見動感外，Facelifted新版為要迎合年輕一輩車迷需求，除改換更見活力嘅前後泵把連整流器外，全新鬼面罩加埋炯炯有神嘅高聚焦車燈裝置，還有尾門上嘅電鍍裝飾，睇落成熟又見動感㗎！</fontstyle></spanclass></p><p><spanclass><fontstyle>座椅多變設備齊  &#13;<br> 車廂三排七座位配搭，你好難苛求最尾一排有寬敞感外，全新座椅用料倒給你有妥貼舒適之感；設備方面，除電窗、門邊電鏡、中央門鎖及原廠恒溫冷氣外，還預留有音響座組合，而前後獨立房燈、方便進出嘅扶手，以及前排雙安全氣袋組合，都可算係一應俱備。</fontstyle></spanclass></p><p><spanclass><fontstyle>高循迹性有房車感  &#13;<br> 新車沿用一台1.7公升直4SOHC偈，輸出不過不失，惟初段起跑加速有力，好切合日常需要；而低矮車架結構，匹配出眾懸掛組合，走彎時既穩定又見有高循迹性，給駕駛者有恍如操控一部四門轎車嘅感覺，倍令用家容易受落㖭！</fontstyle></spanclass></p><p><b> 記者評語&#13;<br> 新版造型突出</b> &#13;<br> 全新Facelifted版予人耳目一新，個性突出又見活力感，改換全新座椅用料，乘坐愜意貼服，作另類家庭用車至適合不過。&#13;<br> &#13;<br> <b> Wendy評語&#13;<br> 樣靚實用性強</b> &#13;<br> 部車一對頭燈好突出又富魅力，低斜而流暢嘅外形，看來重好有跑車味道，而內裏三排七座位設計，重有一份實用感㖭！</p><p><spanclass><fontstyle>本田Stream1.7規格  &#13;<br> 引擎：1668cc直4SOHC&#13;<br> 馬力：130ps/6300rpm&#13;<br> 扭力：15.8kgm/4800rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：185/70R14BridgestoneB391&#13;<br> 尺碼：4550×1695×1590mm&#13;<br> 軸距：2720mm；車重：1370kg&#13;<br> 平均耗油：14.0km/L&#13;<br> 新車售價：$138,400起&#13;<br> 車輛提供：富利堡汽車（28776700）</fontstyle></spanclass></p></body></html>