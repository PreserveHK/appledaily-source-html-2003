<html><header><meta charset="utf-8"><title>家福道：<br>繼承阿爸揸鑊鏟學神望開中菜館</title></header><body><h1>家福道：<br>繼承阿爸揸鑊鏟學神望開中菜館</h1><p>「學神」陳狄麟（阿麟），20歲，入讀香港中華廚藝學院近1年。當初立志學廚，全因他有一位入廚30年的「頭鑊」父親。老父雖對他拋下一句「好辛苦㗎！」，但心底裏其實也喜歡跟自己的兒子做行家。有老師及父親同時教路，阿麟今日首次在人前露兩手，分別示範兩道由父親及學院教授的地方小炒。&#13;<br>&#13;<br>記者：吳佩璇　攝影：梁細權&#13;<br>模特兒：May、Ryan、Tracy（SunSpot）&#13;<br>逢星期一至三、五出版</p><p>屋企有一位煮粵菜的廚師父親，口福確實不淺。阿麟也因此從小就喜歡吃，更立志當廚，接受兩年培訓。背後有人教路，阿麟並不覺得比其他同學着數，反而更有壓力：「我功夫未到家，所以唔係好敢煮畀阿爸食。反而每次練習都係畀媽咪試食多。」尚有一年就畢業，「我希望第日可以開一間集合中國各個地方菜嘅餐館，我做大廚，阿爸做顧問。」小伙子躊躇滿志地說。</p><p><spanclass><fontstyle>家傳之作　銀杏百合炒四季豆  &#13;<br> 阿麟的父親拿手煮粵菜，這道炒四季豆就是由他親授阿麟的。阿麟說：「我媽咪最鍾意食得清淡，所以阿爸成日煮呢味餸畀媽咪食。我見唔係好難煮，就主動叫阿爸教我，等我都可以孝敬媽咪。」</fontstyle></spanclass></p><p><spanclass><fontstyle>用咩料：  &#13;<br> 銀杏100g&#13;<br> 百合100g&#13;<br> 四季豆200g&#13;<br> 甘笋100g&#13;<br> 薑30g&#13;<br> 蒜頭15g&#13;<br> &#13;<br> <spanclass><fontstyle>芡汁：  &#13;<br> 菜油35ml&#13;<br> 生粉5g&#13;<br> 砂糖3g&#13;<br> 生抽10ml&#13;<br> 蠔油15ml&#13;<br> 麻油8ml&#13;<br> 清水15ml</fontstyle></spanclass></fontstyle></spanclass></p><p><spanclass><fontstyle>好易煮：  &#13;<br> 1.銀杏挑去內芯，否則食時味苦。甘笋去皮，切片。然後，銀杏跟甘笋片用滾水煮過後隔起備用。&#13;<br> 2.四季豆摘根洗淨，飛水。另百合洗淨及用刀略加修剪整齊。&#13;<br> 3.將鑊燒過，放下菜油，加入薑片及蒜頭略炒，跟着放入四季豆，炒約2分鐘。然後放入其他材料，略炒片刻，最後倒上調勻的芡汁上碟。</fontstyle></spanclass></p><p><spanclass><fontstyle>學院教授　三杯雞  &#13;<br> 此為台灣菜，阿麟似乎好畀心機上堂，示範時頭頭是道，還指紹酒、老抽及糖謂之三杯，乃菜式的神髓所在。要煮得好味，雞肉需隔透水份後才醃製、糖要後下、火候要慢、夠耐性，才能將雞肉煮至嫩滑，醬香、酒香分明的最佳口味。想較易控制火候及易入味，可試用瓦煲燜。</fontstyle></spanclass></p><p><spanclass><fontstyle>用咩料：  &#13;<br> 光雞1隻&#13;<br> 老抽100ml&#13;<br> 砂糖100g&#13;<br> 紹興酒100ml&#13;<br> 鎮江醋50ml&#13;<br> 薑100g&#13;<br> 蒜頭15g&#13;<br> 麻油15ml&#13;<br> 青葱30g&#13;<br> &#13;<br> <spanclass><fontstyle>醃雞料：  &#13;<br> 菜油60m&#13;<br> 生粉3g&#13;<br> 鹽及胡椒粉少許</fontstyle></spanclass></fontstyle></spanclass></p><p><spanclass><fontstyle>好易煮：  &#13;<br> 1.雞洗淨，切小件，醃好。&#13;<br> 2.用不銹鋼或瓦鍋加熱，放入菜油及薑片。慢火將薑片爆香，再放下蒜頭片及雞件，以慢火來煎，耐心將其煎至索味。&#13;<br> 3.待雞件爆香後，下紹酒、醬油、糖及鎮江醋。&#13;<br> 4.繼續用小火燜約15分鐘至收乾汁。待雞件熟透時試味，臨上碟放入葱段和麻油。</fontstyle></spanclass></p><p><br> &#13;<br> <spanclass><fontstyle>試食報告  </fontstyle></spanclass></p><p><spanclass><fontstyle>中華廚藝學院廚務部首席導師盧漢輝  &#13;<br> 「三杯雞主要教學員學煮收汁，同埋三杯調味嘅拿揑。阿麟個鑊都燒得幾靚，有初步手勢，但火候可以再控制得好啲。」</fontstyle></spanclass></p><p><spanclass><fontstyle>Ryan  &#13;<br> 「我鍾意百合炒四季豆，夠清之外，又不失口感。百合同豆都炒得好爽，幾啱夏天食。」</fontstyle></spanclass></p></body></html>