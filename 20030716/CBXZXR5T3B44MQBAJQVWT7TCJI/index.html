<html><header><meta charset="utf-8"><title>消費Bestbuy：扭得摺得唔會甩<br>功能太陽眼鏡出擊！</title></header><body><h1>消費Bestbuy：扭得摺得唔會甩<br>功能太陽眼鏡出擊！</h1><p>好多人戴太陽眼鏡全因一個型字，不過有更多人追求太陽眼鏡嘅實用性及功能，今次介紹嘅太陽眼鏡除咗外形煞食，功能重超級強勁，擋太陽之餘，擋風又得，摺埋又得，又點扭都唔會爛。呢排日日都烈日當空，係時候揀番副，齊齊變身型爆黑超人喇！&#13;<br>&#13;<br>記者：馬慶武　攝影：梁細權&#13;<br>Model：Crystal(SunSpot)</p><p><b> 功能一扭得</b> &#13;<br> <spanclass><fontstyle>不變形太陽鏡($720/a)  &#13;<br> 呢副AquaShade太陽眼鏡嘅鏡框，所用質料極富彈性，又屈又扭都唔會爛。眼鏡重有一條眼鏡繩連住橡筋頸箍，咁就唔怕太陽眼鏡飛脫啦。&#13;<br> 小測試一：勁扭冇變形&#13;<br> 只見Crystal出盡力當副眼鏡好似毛巾咁扭，但副鏡一樣能夠「打回原形」。</fontstyle></spanclass></p><p><spanclass><fontstyle>NikeFlexon記憶金屬鏡臂($1,980/c)  &#13;<br> 眼鏡臂及鼻樑托位置都用上Flexon高科技記憶金屬製，就算點扭都會迅速回復原狀，絕不變形。&#13;<br> 小測試二：屈完唔會斷&#13;<br> 記憶金屬果然厲害，任由Crystal點樣屈，鏡臂都唔會斷。</fontstyle></spanclass></p><p><b> 功能二擋風</b> &#13;<br> <spanclass><fontstyle>NikeMax炭化纖維鏡($1,400/c)  &#13;<br> 採用一塊過炭化纖維鏡片，其內彎流線弧形，擋風能力強，令視野更廣。此外，鏡片更具備防刮花及防碎裂功能，安全襟用。</fontstyle></spanclass></p><p><spanclass><fontstyle>Spy擾流功能設計($890/a)替換鏡片($3401set/a)  &#13;<br> 雖然鏡片唔係特別大，但因為兩邊鏡框側近鏡臂位都設有入風口，有擾流作用，避免強風由鏡框上下位置直接吹入影響視力。</fontstyle></spanclass></p><p><b> 功能三摺得</b> &#13;<br> <spanclass><fontstyle>180度旋轉鏡臂($530/b)  &#13;<br> 打破傳統，除低後鏡臂唔再係摺叠在眼鏡背後，而係可旋轉至鏡面前方，更慳位之餘，鏡臂有保護鏡片作用，袋埋都無咁易刮花。</fontstyle></spanclass></p><p><spanclass><fontstyle>DKNY可摺式太陽眼鏡($1,020/c)  &#13;<br> 只要將鏡臂縮短，再將左右兩邊鏡片摺埋，摺合後就成更細更易收藏。</fontstyle></spanclass></p><p><b> 功能四擋光</b> &#13;<br> <spanclass><fontstyle>mont-bell全天候鏡($270/b)  &#13;<br> 日本戶外用品名牌mont-bell出品，重要包3副不同顏色鏡片，金色鏡喺烈日下使用，黃色鏡則適合喺陰天時用，而大霧、落雨嘅環境可換上透明鏡，全天候啱用。</fontstyle></spanclass></p><p><spanclass><fontstyle>Spy防強光Polarized鏡&#13;<br> ($1,080/a)  &#13;<br> 呢款外形較fashion較易襯衫嘅Spy太陽眼鏡，就用上Polarized鏡，擋光能力較強，喺雪地、水面呢類高反射環境用就最啱。</fontstyle></spanclass></p><p><spanclass><fontstyle>唔會甩裝備  &#13;<br> 呢類功能型太陽眼鏡，多數都不設耳扣，只會以眼鏡臂箍着頭部來穩定，所以都會有鬆脫情況出現，唔想跌眼鏡就可以為眼鏡加裝眼鏡耳扣、眼鏡繩，咁就穩陣得多喇。另外，如果成日玩戶外活動嘅，就最好買埋個防水眼鏡盒，塑膠硬盒重可以防撞。</fontstyle></spanclass></p><p><b> 售賣點</b> &#13;<br> a:XGame(銅鑼灣白沙道11號1樓/28818960)&#13;<br> b:Overlander(尖沙嘴廣東道30號新港中心132-134店/21159870)&#13;<br> c:Nike及DKNY太陽眼鏡於各大眼鏡店發售(查詢電話：MarchonEyewear(HK)28146688)</p></body></html>