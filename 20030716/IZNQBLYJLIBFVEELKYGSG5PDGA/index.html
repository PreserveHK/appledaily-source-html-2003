<html><header><meta charset="utf-8"><title>暑假抵玩配件</title></header><body><h1>暑假抵玩配件</h1><p>雖然今年學校暑假推遲放，不過腦場仍不乏學生客幫襯，好多砌機舖頭都擠滿學生問價。其他配件方面，除雨後春笋般嘅DVD+/-RW外，其他配件亦陸續減價傾銷，好多人砌機之餘重額外買啲啱用嘅硬件周邊，腦場暫時算係捱過黑暗嘅日子。&#13;<br>&#13;<br>記者、攝影：徐影龍</p><p><spanclass><fontstyle>Canon打掃優惠唔使$800  &#13;<br> Canon外形反傳統嘅打印機Xnui320，以細小及平價招徠，解像度有2,400×1,200，銷情唔錯。為喺暑假更上一層樓，推出打掃套餐，買Printer送多部CanoScanLiDE20，呢部超薄Scanner市價$698，𠵱家兩部機只係$760，小學生都負擔得到。</fontstyle></spanclass></p><p><spanclass><fontstyle>記憶手指殺價登場  &#13;<br> 腦場湧現大量USB記憶手指，加上新MP3機具同樣功能，令市面出現記憶手指潮，人人都一「指」傍身。呢款Transcend屬台灣大牌子，容量64MB，除直插電腦抄寫資料外，重可如USBZIPDrive般直接Boot機，最啱救機用。</fontstyle></spanclass></p><p><spanclass><fontstyle>打印機加RAM保暢順  &#13;<br> 雷射打印機日漸普及，不過好多人不論喺公司或屋企，都嫌打印大量文件時出現遲緩現象，其實歸根究柢都係唔夠RAM之過。呢款HPLaserJet專用嘅記憶體，對應多款型號雷射打印機，有多種唔同容量選擇，升級64MB都唔使四嚿水，小型辦公室尤其有效。</fontstyle></spanclass></p><p>資料提供：JUMBO&#13;<br> 報價熱線：27826482&#13;<br> 地址：旺角電腦中心111號舖</p></body></html>