<html><header><meta charset="utf-8"><title>一味窩輪：匯豐輪9631搏殺格</title></header><body><h1>一味窩輪：匯豐輪9631搏殺格</h1><p>恒指最低10030，收10135，由跌91點變升13點，擺明有新錢入市，又或者有心人唔畀個市跌，又或者預期幾個月後經濟好轉，個市先行一步。&#13;<br> 新地（016）最低43.90元，收44.70元，反升20仙，要昅住啲Call輪短炒搵米，對象係9799，隻輪10月到期，現價55仙，溢價1.8%，槓桿率8.1倍，數據靚。其次9786，10月初到期，現價46仙，溢價2%，槓桿率9.7%。&#13;<br> 滙豐（005）窄幅波動，高低只差1元，收95元，升25仙，個勢係反覆向上，玩Call輪想搏殺，揀9631，進入末日輪階段，下月初夠鐘，現價28.5仙，溢價0.8%，槓桿率33.3倍，接近平水，有咁勁嘅槓桿率，隨時上落幾十巴仙。另一隻數據好靚嘅係9632，9月到期，現價67仙，負溢價0.3%，槓桿率14.2倍，雖然唔到9631槓桿率一半，但亦係相當爆炸，滙豐升1元，好少嘢，隻輪可升15%。<br> &#13;<br> <spanclass>9638壽命長溢價高 &#13;<br> 太A（019）是日略為失色，收35.50元，跌60仙。大市未玩完，大藍籌跌跌吓就會升番，趁低收隻太ACall輪9660，隻輪長命，明年1月到期，現價39.5仙，溢價6.6%，槓桿率9倍。&#13;<br> 個市若然唔落得，九倉（004）都會成為芬佬買貨對象。九倉收15.65元，跌20仙，趁低買Call輪9638，隻輪明年1月到期，現價11.3仙，溢價15.1%，槓桿率13.9倍。壽命長，所以溢價高啲。&#13;<br> 章盛</spanclass></p></body></html>