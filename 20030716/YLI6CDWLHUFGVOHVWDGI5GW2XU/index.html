<html><header><meta charset="utf-8"><title>新車速報：<br>三菱Grandis帶出新體驗</title></header><body><h1>新車速報：<br>三菱Grandis帶出新體驗</h1><p>繼三菱Colt之後，另一款日、德共同設計嘅大型MPV，起用東瀛本土Grandis名字，意味着呢部全新SpaceWagon嘅後繼車，有全面革新嘅體驗，新造型匹配一台新研製嘅2.4公升MIVEC偈，加埋三排多變座椅鋪排，以及講究又見心思縝密嘅設備，響一眾同級車中夠晒突出，就連售價亦好有號召力㖭！	&#13;<br>&#13;<br>記者、攝影：陳偉林　ImageGirl：Wendy</p><p><spanclass><fontstyle>LED燈醒目又吸引  &#13;<br> 呢部新款Grandis七人MPV，跟上一代包裝可謂截然兩樣，而呢部屬頂級Sport-X版本，既有齊全車包圍外，加上高聚焦車燈，以及合共78盞LED尾燈、方向指揮燈及High-mount煞車燈組合，重予人有奪目吸引嘅魅力㖭！</fontstyle></spanclass></p><p><spanclass><fontstyle>低重心車架穩紮可靠  &#13;<br> 新款Grandis改用一台2.4公升直4SOHC嘅MIVEC偈，明顯起跑加速有力又見輸出平均，匹配上4前速INVECS-Ⅱ半自動波，可帶出手波車靈活轉檔嘅方便。然而，教人至愜意嘅地方，相信會係部車本身穩紮嘅車架結構，加上低重心設計，走彎靈敏又見循迹力強，而低矮車身出入室內停車場，重全沒半點問題呢！</fontstyle></spanclass></p><p><spanclass><fontstyle>座椅多變設備先進  &#13;<br> 車廂三排七座位布局，以全新圖案絲絨料組合，乘坐貼身富承托力外，重可以相互配搭，令尾廂容量有近倍增外，重可以演繹成敞大卧鋪。再者，一套ETACS電子時控連防盜裝置，唔單止帶出方便同可靠性，車頂全新物料組合，重有化解煙臭味嘅特性㗎！</fontstyle></spanclass></p><p><spanclass><fontstyle>記者對Grandis有何評價？  &#13;<br> 全新造型予人有脫胎換骨之感嘅Grandis七人MPV，用上一台新製2.4公升MIVEC偈，明顯起跑加速反應快，每段表現平均有力。再者，穩紮車架結構加上低重心設計，走彎循迹性高又穩妥，重有唔錯嘅隔音效果㖭！&#13;<br> &#13;<br> <spanclass><fontstyle>Wendy又點睇？  &#13;<br> 部車外形既前衞又特別，車廂三排七座位設計，空間闊落重各自有送風口同照明，感覺好舒服。而三排座椅相互配搭，既可會是敞大卧鋪，後邊重會係一個好寬闊嘅尾廂㗎！</fontstyle></spanclass></fontstyle></spanclass></p><p><spanclass><fontstyle>誰是三菱Grandis同級對手？  &#13;<br> <b> 本田Odyssey2.3VTEC</b> &#13;<br> 引擎：2253cc直4SOHC&#13;<br> 馬力：150ps/5600rpm&#13;<br> 扭力：20.8kgm/4600rpm&#13;<br> 尺碼：4840×1800×1630mm&#13;<br> 軸距：2830mm；車重：1650kg起&#13;<br> 新車售價：$249,000（天窗版）&#13;<br> 查詢：合群汽車（23802231）&#13;<br> 簡評：同樣採用房車化造型及車門設計，鋪排及設備亦見不俗；但推出至今已有一段日子，予人有點老態。</fontstyle></spanclass></p><p><b> 豐田Previa</b> &#13;<br> 引擎：2364cc直4DOHC&#13;<br> 馬力：156ps/6000rpm&#13;<br> 扭力：22.9kgm/4000rpm&#13;<br> 尺碼：4770×1790×1780mm&#13;<br> 軸距：2900mm；車重：1720kg起&#13;<br> 新車售價：$299,190（七座位版）&#13;<br> 查詢：皇冠汽車（28661020）&#13;<br> 簡評：全城炙手可熱嘅豪華7人MPV，早前更新加入雙電趟門配搭，設備豪華講究，自然車價亦稍高。</p><p><spanclass><fontstyle>三菱GrandisSport-X規格  &#13;<br> 引擎：2378cc直4SOHC&#13;<br> 馬力：165ps/6000rpm&#13;<br> 扭力：22.1kgm/4000rpm&#13;<br> 傳動：4前速INVECS-Ⅱ半自動波，前輪驅動&#13;<br> 懸掛：（前）麥花臣支柱（後）半拖曳臂&#13;<br> 制動：（前）透氣碟（後）碟式（ABS）&#13;<br> 輪胎：215/55R17DunlopSPSport230&#13;<br> 尺碼：4755×1795×1690mm&#13;<br> 軸距：2830mm；車重：1610-1670kg&#13;<br> 平均耗油：11.4km/L&#13;<br> 新車售價：$236,800（雙天窗版）&#13;<br> 車輛提供：環宇汽車（27211111）</fontstyle></spanclass></p></body></html>