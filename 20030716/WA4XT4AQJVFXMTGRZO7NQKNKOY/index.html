<html><header><meta charset="utf-8"><title>硬碟iRiver明撼iPod</title></header><body><h1>硬碟iRiver明撼iPod</h1><p>蘋果iPod為Jukebox式MP3機帶嚟新標準，PC、Mac機兩邊都咁吃香，可惜係貫徹播歌精神，功能上略嫌唔夠多元化。近排人氣急升嘅iRiver，除咗地鐵賣晒廣告嘅型男細機款式外，重推出一款以硬碟作儲存嘅MP3機，擺明喺PC上跟iPod打對台。呢款iHP-100容量為10GB，雖然比iPod最低型號嘅15GB重少，不過以儲歌量嚟計都有成2,500首，最正係兼容埋WMA、WAV、ASF等格式，更可接收FM頻道節目，聽歌消閒更為多元化。特大屏幕亦擺到明針對iPod，160×160相當於一般Palm嘅解像度，顯示資料更多更齊。值得一提係iHP-100採用最新1.8"硬碟，直接令機身體積更為輕巧，接駁介面為真正FullSpeed嘅USB2.0，抄足10GB歌都唔使等到頸都長。&#13;<br>&#13;<br>記者：徐影龍</p><p><spanclass><fontstyle>艾利和香港有限公司  &#13;<br> 查詢電話：25582166</fontstyle></spanclass></p></body></html>