<html><header><meta charset="utf-8"><title>教育改革失敗　家長學生激動<br>派位不理想怨氣沖天</title></header><body><h1>教育改革失敗　家長學生激動<br>派位不理想怨氣沖天</h1><p>近八萬二千名升中學生昨日知道派位結果，一如過往，有人歡笑有人愁，但今年在整體社會的怨氣籠罩下，一些派位不理想的學生和家長，情緒顯得特別激動，有小六學生涕淚漣漣地對着鏡頭說：「呢條路行得好辛苦！」政府聲言教育改革是為紓減學生壓力，但學生與家長的眼淚，正好說明了本港教育改革之失敗。　記者：譚秀嫺、倪清江、方敏瑜</p><p>【本報訊】就讀油蔴地天主教小學的劉俊嫻，昨日收到派位表後立即淚如泉湧，哭了十多分鐘仍未能平復心情：「噚晚睇電視新聞話有七成幾派到首三個志願，我心諗入到第五志願已經好開心，冇諗過入第十八志願。」她認為獲派的學校校風欠佳。&#13;<br> 俊嫻雖在油尖旺區上學，但居於屯門，因擔心油尖旺區競爭大，自己全級二百人中考約一百二十名，所以選擇在屯門校網派位，第一志願是英文中學南屯門官立中學。在自行分配學位階段，她獲得該校面試機會，並特地參加面試班，滿有信心在面試時取得好成績；但後來因非典型肺炎而取消了面試。&#13;<br> 她認為，以往用三次考試成績來派位，今年改為兩次，令她失去拉高成績機會，「尤其係第三次試，我係有進步，自己成績向嚟唔會去到Band3……好唔抵，呢條路行得好辛苦！」小六女生在鏡前哭得聲嘶力竭，聞者心酸。<br> &#13;<br> <spanclass>「派位咁差我唔讀」 &#13;<br> 深水涉區家長李女士昨也悲慟痛哭：「我好痛、好痛，驚個女受唔到壓力，佢自尊心好強，驚佢受唔到刺激。噚日屯門有個小六學生自殺，我真係好驚佢！」其女兒在全級九十一人中考第十三，「𠵱家畀二十幾嘅志願我，你睇我點接受！」放榜後她即帶女兒往銘基書院「叩門」。&#13;<br> 另一名家長劉太則怒氣沖沖，其子家昌獲派第五志願學校，未能入讀英文中學，她發晦氣說：「你（教統局）告我吖，我係唔讀，派位派咁差！」她將結果歸咎於教統局容許部份學校用三次成績派位，部份則用兩次，造成不公平。&#13;<br> 為兒子報讀直資中學聖保羅書院的一名家長，昨日只對記者拋下一句：「派十幾呀，政府講啲嘢（指今年派位理想）假㗎！」便怱怱趕去其他學校。</spanclass></p><p><spanclass>「冇郁可能重認命」 &#13;<br> 教育評議會副主席兼風采中學副校長何漢權表示，今年家長和學生的情緒比往年來得更激烈，相信與整體社會風氣有關，「政府政策有任何嘢，佢哋都會激動」，但派位結果主要受學生成績、選校的技巧有關，而且區內「愈多受歡迎學校，愈少不滿」。&#13;<br> 城市大學社會科學學部高級講師馮偉華表示，現時社會瀰漫着不滿政府的情緒，「如果樣樣冇郁過，照既往安排派位，啲人可能重認命。」加上今年因非典型肺炎而致派位時大部份學校少計一次分數，「啲人可能會諗，『計埋呢次可能會好啲』，令怨氣更深」。&#13;<br> 申訴專員公署昨日以保密為理由，拒絕證實是否接獲家長投訴。平等機會委員會昨日則接獲四個查詢，主要關於派位的隨機編號等，不涉及性別歧視問題。教統局共接獲八百九十宗查詢，主要關於轉校手續及派位制度。&#13;<br> 教統局發言人提醒家長必須在星期四、五到子女所派學校辦理註冊手續，否則將被視為放棄學位。</spanclass></p></body></html>