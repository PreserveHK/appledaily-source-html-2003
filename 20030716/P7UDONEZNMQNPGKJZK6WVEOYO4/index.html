<html><header><meta charset="utf-8"><title>　　熊貓會聘劉嘉敏 - 李八方</title></header><body><h1>　　熊貓會聘劉嘉敏 - 李八方</h1><p>環保界近期啲猛人車輪轉咁走，幾個資深嘅環保工作者早排唔係走晒去讀書，就係返老家湊仔。人才凋零之際，噚日熊貓會（世界自然（香港）基金會）通告天下，佢哋懸空咗一陣嘅總幹事職位，已經名花有主，就係前任個人資料私隱專員劉嘉敏。&#13;<br> 熊貓會今次係透過獵頭公司，禮聘劉專員返嚟掌舵，八方重聽聞熊貓會雖然係非牟利機構，但出手一啲唔失禮，而為咗襯得起個位，熊貓會重將總幹事個名銜改為行政總裁，地位身份都唔同晒。&#13;<br> （圖）世界自然（香港）基金會透過獵頭公司，請咗前任個人資料私隱專員劉嘉敏做行政總裁。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>