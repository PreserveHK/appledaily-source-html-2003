<html><header><meta charset="utf-8"><title>「有咁耐風流　有咁耐折墮」<br>提及97前風光　阿松揶揄港人</title></header><body><h1>「有咁耐風流　有咁耐折墮」<br>提及97前風光　阿松揶揄港人</h1><p>新年度財政預算案大刀闊斧加稅，財政司司長梁錦松昨日在電台節目中，公開被市民斥責是「敗家仔」，面對滿腔怨氣的苦主，阿松一方面擺出道歉姿態，轉臉竟揶揄香港人九七年前「有咁耐風流」，現在就「有咁耐折墮」，一聲道歉，兩副嘴臉，換來百多億元稅款，一句「對不起」實在太便宜了！　記者：羅偉光、莫劍弦</p><p>【本報訊】財爺梁錦松昨日早上先後出席了三個電台的直播節目，在新城電台節目中，他指九七年前香港經濟泡沫犀利，現在香港人要面對現實，「難聽啲講句，有咁耐風流，有咁耐折墮。」&#13;<br> 阿松風趣地形容香港人的境況，但當他在香港電台節目中，被市民陳女士斥責時，便再笑不出來。陳女士說：「香港生咗個敗家仔，你話點算？」她直斥梁錦松：「好唔忿氣，你冇承諾、冇決心（搞好經濟），又要加稅！」<br> &#13;<br> <spanclass>被市民斥「敗家仔」 &#13;<br> 陳女士指預算案增加物業稅，令她靠收租維生「冇得食」，她說：「我屋企人要問銀行借錢，先可以交稅，我哋真係冇辦法支持到呢個敗家仔嘞！」&#13;<br> 而在商台節目《風波裡的茶杯》中，中產專業人士江小姐直言對政府表現失望，她說：「你估中產階級嘅錢喺天跌落嚟，喺樹生出嚟？我唔覺得係囉！」&#13;<br> 梁錦松聞言後，語氣突然一轉，顯得沉重地說：「其實一定程度，我哋對政府近幾年，可能得唔到市民支持，希望可以道歉。」之後他便回復正常語氣，強調加稅輕重，是「觀點與角度問題」。&#13;<br> 致電電台的市民，幾乎一面倒批評加稅措施，月入三萬元的黃先生直指預算案不公平，他說：「高官都係減一成人工，稅就加兩成半，即係叫中產人士整裝待發，上路去死啫！」</spanclass></p><p><spanclass>「係咪中產好蝦啲」 &#13;<br> 有父母與阿松討論育兒之道，霍小姐質問阿松：「你問心，三萬元免稅額，養一個細路夠唔夠？」市民圍攻梁錦松，公務員亦怨聲載道，消防員梁先生指該處肥上瘦下；醫生陳先生亦指醫管局四名總監及高級經理升職，浪費資源。&#13;<br> 在電台節目被市民狂轟一輪後，梁錦松卻否認是為預算案公開道歉，反說政府的工作是要使市民「心情舒暢」，他說：「現時市民心情不舒暢，作為政府高層應該道歉。」&#13;<br> 令市民「舒暢」後，梁錦松接着出席立法會特別財務委員會，民主黨何俊仁指部份中產薪俸稅加幅高達百分之一百一十四以上，「咁嘅加幅，唔係針對中產階層，重係乜嘢？係咪中產好蝦啲呢？」&#13;<br> 面對批評，梁錦松即換上另一嘴臉，反駁謂：「何俊仁議員舉咗一啲數字，呢個係觀點與角度問題，從另一個角度，如果用新入稅網嗰九萬人，稅款由零加到幾十蚊，個加幅係無限大，呢個數目咪重驚嚇啲！」又辯稱薪俸稅加幅較利得稅低。</spanclass></p></body></html>