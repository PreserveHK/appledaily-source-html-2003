<html><header><meta charset="utf-8"><title>全家啱食：<br>黃琛瑜力的表現拋鑊拋到麫條橫飛</title></header><body><h1>全家啱食：<br>黃琛瑜力的表現拋鑊拋到麫條橫飛</h1><p>似乎同食離不開關係嘅黃琛瑜（Eva），一出道就同星爺拍啤酒廣告做啤妹，之後更在朱古力廣告中啜朱古力；原來現實生活中嘅佢都係為食鬼一名。不過，佢雖然識食，但講到煮，極其量最叻都只係煲湯，今日就睇吓佢入廚成績如何！&#13;<br>&#13;<br>記者：黃婉冰　攝影：陳智良</p><p><spanclass><fontstyle>會為至愛男人學煮餸  &#13;<br> Eva父母烹飪最耍家，在他們的薰陶下，令她對食都非常講究，「我對鍾意食嘅嘢，就算係好minor嘅我都有要求，細細個嗲哋媽咪就算煎塊豬扒都會揀最靚嘅，令到我𠵱家咁嘴刁。其實我好想學煮pasta，如果將來搵到一個我好鍾意嘅男仔時，我會為佢take個course學煮餸！」</fontstyle></spanclass></p><p><b> 成功菜式一</b> &#13;<br> <spanclass><fontstyle>野菌闊麵$180  &#13;<br> 意大利麵配合香濃意大利野菌Pacini，麵條口感軟硬適中，濃郁野菌味中帶點點辣粉的刺激，配搭簡單，但味道濃烈。&#13;<br> &#13;<br> <b> 材料：</b> &#13;<br> 意大利野菌　2個&#13;<br> 意大利闊麵　2個&#13;<br> 蒜茸　少許&#13;<br> 辣椒粉　少許&#13;<br> 罐裝茄汁　1罐&#13;<br> 西芹　1棵&#13;<br> 甘笋　1個&#13;<br> 橄欖油　適量&#13;<br> 意大利芫荽　少許</fontstyle></spanclass></p><p><b> 做法</b> &#13;<br> 1.麵條用熱水灼四分鐘，隔水待用。把西芹、甘笋煲腍，用攪拌機打成茸。&#13;<br> 2.用橄欖油爆香蒜茸，放入野菌、辣椒粉、芫荽，再加入茄汁。&#13;<br> 3.再放入麵條炒勻便可上碟。</p><p><b> 成功菜式二</b> &#13;<br> <spanclass><fontstyle>芝士香草釀雞胸$240  &#13;<br> 雞肉味清，芝士味較濃郁，再加上雞肉係零脂肪，最啱好似Eva呢啲為食又怕肥嘅靚女。&#13;<br> &#13;<br> <b> 材料：</b> &#13;<br> 雞胸　1件&#13;<br> 巴馬臣芝士　2克&#13;<br> Ricotta芝士　2克&#13;<br> 甜椒　2片&#13;<br> 意大利青瓜　2片&#13;<br> 紫蘇葉　少許&#13;<br> 鹽、黑椒　少許&#13;<br> 現成燒肉汁　2茶匙</fontstyle></spanclass></p><p><b> 做法</b> &#13;<br> 1.雞肉由上至下𠝹開，再在其中一邊由中央向外𠝹一刀做成一個袋。&#13;<br> 2.把紫蘇葉、鹽、黑椒及芝士攪勻，再釀入雞肉內。青瓜、甜椒等切成片備用。&#13;<br> 3.把雞肉煎至金黃，放入焗爐焗約十分鐘，淋上燒肉汁便成。</p><p><spanclass><fontstyle>總廚權哥畀80分  &#13;<br> 「第一次嚟講算唔錯，係切菜比較心急，兩道菜我畀80分！」&#13;<br> <spanclass><fontstyle>Eva畀自己僅僅合格  &#13;<br> 「第一次算係咁，個雞肉乾咗少少，僅僅合格。」</fontstyle></spanclass></fontstyle></spanclass></p><p><b> Sabatini意大利餐廳</b> &#13;<br> 電話：27332000&#13;<br> 地址：尖沙嘴東部麼地道69號3樓&#13;<br> 營業時間：中午12時至下午2時半，晚上6時至11時</p></body></html>