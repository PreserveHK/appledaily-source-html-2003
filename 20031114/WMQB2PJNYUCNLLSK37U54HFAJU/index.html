<html><header><meta charset="utf-8"><title>　　克林頓著西裝可袋1500萬 - 李八方</title></header><body><h1>　　克林頓著西裝可袋1500萬 - 李八方</h1><p>香港公司請代言人宣傳商品，多數請明星，大陸公司可能政治智慧高啲，冇咁庸俗，揀代言人有唔同標準。話說最近去捧滾石場嘅克林頓，跟住飛咗去大陸，前幾日同溫州一間叫「法派」嘅服裝公司老闆彭星食咗餐晏。&#13;<br> 呢個彭星，究竟乜料咁巴閉得克林頓賞面？原來三年之前，佢哋send咗個電郵去白宮，話想請克林頓做代言人，當時梗係冇回應。最近，彭老闆又舊事重提，重話願出二百萬美金（約一千五百五十萬港紙），於是就接到希拉莉回覆。今次一齊食飯，佢送咗套法派西裝畀克仔。呢個古仔都有喺法派公司網站報道，睇怕都唔假得晒。&#13;<br> 克仔卸任後，周圍去演講，單係演講費，舊年就收咗九百五十萬美金（約七千三百七十萬港紙）。不過，錢係冇人嫌多嘅，美國總統都係咁話。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>