<html><header><meta charset="utf-8"><title>701收料站：修身堂博智消息勁</title></header><body><h1>701收料站：修身堂博智消息勁</h1><p>連續兩隻新股華潤電力﹙836﹚同埋大賀﹙8243﹚上市首日跌破招股價，確係為炒新股熱潮淋咗一盆泠水。不過，經紀陳話，跟住上市兩隻新股修身堂﹙8200﹚同埋博智國際﹙1149﹚，據講幕後已經搞掂晒，應該有得炒。&#13;<br> 修身堂今次配售1.32億股，其中9240萬股為新股，3960萬股為舊股，招股價0.25元，集資總額2310萬元。至於博智就發售1.08億新股，招股價為0.93元，集資淨額約6900萬元。&#13;<br> 經紀陳話，一聽修身堂三個字，睇怕都唔使多講。據講隻股搞上市搞咗好耐，冇理由唔做番一場好戲。唔知係咪因為卓悅﹙653﹚係修身堂產品的主要分銷商，據講今次為修身堂操刀，又係卓悅同一班人馬。&#13;<br> 卓悅受惠於先一排自由行的炒風，所以帶挈炒家成功賺咗一大筆，但唔知同一場面，會否再在修身堂重演。至於博智，據講會有班大陸客幫手，所以亦話冇問題。不過，經紀陳就講明，兩隻股都有一定風險，玩唔玩得過要自己衡量。&#13;<br> 慕容小初</p></body></html>