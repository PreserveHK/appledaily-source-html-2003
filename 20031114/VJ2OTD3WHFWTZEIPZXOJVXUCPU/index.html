<html><header><meta charset="utf-8"><title>西門子首部6萬5色彩芒<br>ST55大玩靚鏡頭</title></header><body><h1>西門子首部6萬5色彩芒<br>ST55大玩靚鏡頭</h1><p>西門子今年中已發布會推出兩部6萬5彩芒手機SX1及ST55，當眾街坊都以為今年尾係SX1大戰諾記6600及索記P900之際，可惜SX1仍然芳蹤杳然，相反ST55就衝閘而出，成為西門子首部開賣嘅6萬5色彩芒機。有靚芒自然要影靚相，內置30萬像素VGA鏡頭，將6萬5色彩芒發揮得淋漓盡致，加埋40和弦，$3,480絕對冇收多你！&#13;<br>&#13;<br>記者、攝影：劉耀祥　ImageGirl：Cody</p><p><spanclass><fontstyle>ST55PROFILE  &#13;<br> 制式：GSM900/1800雙頻&#13;<br> 顯示器：65,536色/TFT/120×160&#13;<br> 鏡頭：30萬像素VGA&#13;<br> 功能：GPRS、40和弦、WAP、錄音、MMS&#13;<br> 備用時間：140小時&#13;<br> 通話時間：150分鐘&#13;<br> 體積：98.5×47.2×21.6mm&#13;<br> 重量：87g</fontstyle></spanclass></p><p>突然衝閘跑出嘅ST55，第一眼就感覺風格與以往西門子手機不同，機身四邊都「青靚白淨」，一個掣都冇。將近兩吋嘅顯示器就已經佔去機身2/3面積，所以全部按鈕就要退避三舍，縮喺機身下方。而按鈕與顯示器亦相隔近10mm，可以減少㩒掣時對顯示器下方的壓力，令到螢幕出現變色情況。雖然用意確實唔錯，不過從男性角度使用時就有點「屈就」，一隻手指公「捽」落去都隨時命中兩、三個掣，唯一方法就係用手指公跳吓芭蕾舞，輕輕跳輕輕踩，咁就唔會㩒錯隔籬。</p><p><br> &#13;<br> <spanclass><fontstyle>鏡頭高質玩味至得  &#13;<br> ST55內置30萬像素VGA鏡頭，影像自然唔會差得去邊，鏡頭設於機背較高位置，唔會咁容易俾手指遮住，實用性高，可惜未有保護蓋，唔小心就會揩到指模。而玩樂程度都相當足夠，設有三級解像度調校及三種特別效果（懷舊、黑白、藍色），加上兩倍及四倍Zoom，半身都可以變大頭。而西門子於影相程式十分有心思，只要㩒住「＃」就會有狀態畫面出現，可即時調校特別效果、解像度、夜間模式及開啟狀態Icon，毋須於選單跳來跳去。但最致命就係ST55並沒有內置藍芽或紅外線，跟機亦不設Cable，所有相都只可經MMS或Email傳送，實在甚不方便。</fontstyle></spanclass></p><p><br> &#13;<br> <spanclass><fontstyle>65,000色彩芒Show靚相  &#13;<br> 6萬5色彩芒終於出現喺西門子身上，確實令西門子Fans值得高興。最遲唔代表最差，相反可能係更加好嘅一個，因為可以睇勻對手㩒住嚟砌。而西門子今次6萬5色初試啼聲，亦都冇令人失望，色彩表現豐富，加上背景光度充足，室內室外都睇得舒服，可惜解像度稍嫌低，清晰度就爭少少，睇人像相線條就比較粗，令整體感覺要扣分。ST55亦猛晒6萬5威力，九宮格選單全圖像顯示，初用西門子的用家都可以輕易上手。內置三個遊戲，打地鼠、俄羅斯方塊及扭計骰，可玩性都算幾高，可惜未支援JAVA，唔可以再加新遊戲。據聞遲啲會有部ST55i，先會加入JAVA功能。</fontstyle></spanclass></p></body></html>