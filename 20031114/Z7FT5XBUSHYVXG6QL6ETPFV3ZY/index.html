<html><header><meta charset="utf-8"><title>acer超闊屏幕睇戲一流</title></header><body><h1>acer超闊屏幕睇戲一流</h1><p>闊螢幕一直都係多媒體電腦嘅賣點，acer新出Aspire2000更使用16：10超闊螢幕，睇WideScreen大電影時就更具臨場感，加上體積輕巧及不俗機能，就好似帶住間戲院出街一樣。&#13;<br>記者：許福合</p><p><spanclass><fontstyle>15.4吋超闊屏幕  &#13;<br> Aspire2000除咗擁有特闊16：10螢幕外，原來尺寸都屬於加大碼，達到15.4吋，淨係個芒已經夠突出，加上顯示質素佳，有185nits亮度，光度充足，開張相睇都會覺得靚啲。靚芒加上闊屏幕，睇戲效果自然更係一流。即使播放標準嘅4：3影片，亦可轉換成16：10比例播放，普通電影亦可享用闊屏幕增加電影感。另外，內置Acrade影音多媒體中心，包含播片、音樂、相片及燒錄等多項功能，毋須外求，夠晒實用。&#13;<br> 講到硬件規格，亦屬高階級數，採用Centrino流動技術，配備P-M1.6GHz，支援WLAN無線上網，整體效能唔錯，更非常慳電，能連續使用5小時，夠晒耐用。將機身與同級筆記簿電腦比較，仍算輕巧靈活，加上使用2倍速Slot-inDVD-R/W，亦有助機身設計得更纖薄，同時保留高度擴充性，有齊USB及IEEE1394介面，而內置4合1讀卡器對攝影拍友就最啱使，支援SD、MMC、SM及MS，影完相可以即刻翻睇！</fontstyle></spanclass></p><p>&#13;<br> PROFILE&#13;<br> 處理器：Centrino1.6GHz&#13;<br> 記憶體：512MB&#13;<br> 硬碟：60GB&#13;<br> 光碟機：2×DVD-R/W&#13;<br> 操作系統：中文版WinXPHome&#13;<br> 體積：360×273×33.49mm&#13;<br> 重量：3kg&#13;<br> &#13;<br> acerHK&#13;<br> 查詢電話：25280233</p></body></html>