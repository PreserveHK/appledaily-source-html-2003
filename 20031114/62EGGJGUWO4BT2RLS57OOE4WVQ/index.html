<html><header><meta charset="utf-8"><title>學校座談會變歌迷聚會<br>古巨基被女大學生捉實唔放</title></header><body><h1>學校座談會變歌迷聚會<br>古巨基被女大學生捉實唔放</h1><p>古巨基日前到浸會大學出席座談會，一班大學生對基仔十分熱情，而基仔亦相當識做，除有問必答外，還即席畫了一幅自畫像送給學生，一顯畫技。當基仔離開時，有女學生竟然握着他的手不放，十分瘋狂。</p><p>古巨基日前應浸會大學國際學院邀請出席座談會，吸引近三百名大學生到場，座談會主題為「愛與夢飛行」，基仔大談其演藝事業和早前出版的漫畫。<br> &#13;<br> <spanclass>從宿舍窗口偷望 &#13;<br> 學生們一見到基仔即表現得相當興奮，更有不少學生從宿舍窗口探頭窺看基仔。基仔見到學生們如此熱情，顯得有點受寵若驚，而基仔亦十分識做，不時落台親近他們兼有問必答。&#13;<br> 基仔更即席畫了一幅自畫像送給發問的學生，當基仔離開時，大批學生在後台等候，其中一位女學生更趁機握着基仔的手不放，還不停大叫大笑，令基仔不知所措。&#13;<br> 基仔表示很喜歡到大學參加這種座談會，他說：「因為我除咗可以透過音樂外，有另一個渠道同其他人交流，分享一下我嘅人生經驗，感覺幾好。」<br> &#13;<br> <spanclass>親近學生變年輕 &#13;<br> 基仔更笑言多點親近學生，亦會令自己變年輕。對於熱情的學生，基仔坦言：「我都估唔到佢哋咁開心，重開心過我。頭先個女仔捉住我隻手唔肯放，好搞笑，如果我有時間，我都想做多啲呢啲活動，真係好有意義。」&#13;<br> 採訪、攝影：胡比</spanclass></spanclass></p></body></html>