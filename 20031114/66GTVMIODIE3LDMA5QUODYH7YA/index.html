<html><header><meta charset="utf-8"><title>愛快GT有望年底登場</title></header><body><h1>愛快GT有望年底登場</h1><p>若大家有留意車壇動態的話，相信都知道愛快車廠曾於多個車展上，展出一款全新嘅GT雙門轎跑車；而響日前，廠方就宣布新車有望於今年底前面世。不如今日趁新車未推出前，一齊嚟先睹為快啦！</p><p><spanclass><fontstyle>誘人造型吸引度高  &#13;<br> 向來既注重外形設計，又注重性能表現嘅意大利愛快車廠，響設計呢款全新愛快GT跑車時，就委託咗BertoneStyleCentre負責，故此外形不但滲透出濃厚跑車色彩外，而且重顯現出一份令人難以抗拒嘅魅力㖭！</fontstyle></spanclass></p><p><spanclass><fontstyle>跑車化座艙乘坐舒適  &#13;<br> 至於車廂方面，呢款全新愛快GT不但布局來得甚具跑味，闊落車廂空間，匹配承托力十足嘅跑車座椅，乘坐可謂妥貼又舒適，而設備配搭又見齊全易用，當然唔少得重有多個安全氣袋，以確保車上乘客安全啦！</fontstyle></spanclass></p><p><spanclass><fontstyle>3.2公升偈表現強  &#13;<br> 廠方特別為選擇GT嘅用家，提供多個引擎配搭選擇，當中電油引擎有入門版嘅2.0JTS型號(馬力165ps/6400rpm，扭力21.0kgm/3250rpm），而頂級版所採用嘅一台3.2公升V6偈，亦見輸出強勁（馬力240ps/6200rpm，扭力30.6kgm/4800rpm），性能表現可謂毋庸置疑；然而，跑車化懸掛組合加上四輪大口徑高性能輪胎組合，行車循迹性之高亦予人莫大信心。</fontstyle></spanclass></p></body></html>