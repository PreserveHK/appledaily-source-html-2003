<html><header><meta charset="utf-8"><title>新車速報：<br>新一代日產Cefiro外貌車廂皆誘人&#13;<br></title></header><body><h1>新車速報：<br>新一代日產Cefiro外貌車廂皆誘人&#13;<br></h1><p>日產代理終於運嚟全新面貌嘅Cefiro車系，打頭陣嘅2.3公升型號，同級車中起用V6引擎，冠絕同儕之餘，時尚又見活力嘅賣相，可謂剛柔兼備；而豪邁得體嘅座艙陳設，更教人回味無窮呢！&#13;<br>記者、攝影：陳偉林&#13;<br>ImageGirl：AmmettefromImagine&#13;<br>車輛提供：合誠汽車（23688235）&#13;<br>部份圖片由日產汽車提供&#13;<br></p><p>跟上一代比較，全新Cefiro車系可謂脫胎換骨，簡約造型表現溫文爾雅一面之餘，流暢嘅線條更帶出一份爽朗嘅動感，正好切合一班追求時尚，又具品味嘅用家要求㗎！</p><p><spanclass><fontstyle>剛柔兼備彰顯個性  &#13;<br> 新車賣相至突出嘅地方，莫過於兩廂半式嘅配搭，既不失四門三廂式轎車嘅實用性，而略帶掀背形式嘅車尾結構，望落更富動感呢！再者，一對炯炯有神嘅高聚焦大燈，匹配於閃閃生輝嘅電鍍鬼面罩兩旁，性格突出又見魅力，早已令一班車迷留有深刻印象。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>簡約陳設不失雅潔品味  &#13;<br> 打開車門所見，前後兩排高級皮椅軟滑又貼服，配襯響Masame優雅桃木裝飾，既能凸顯出一份豪邁個性之餘，簡約嘅表板陳設，重有隨手可及又易用嘅方便。再者，除四門電窗、門邊電鏡及電天窗外，重有一體式恒溫冷氣連6碟CD高級音響，加埋不可或缺嘅四個安全氣袋同前後獨立房燈裝置，享受至高又愜意呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>2.3V6偈同級至突出  &#13;<br> 全新Cefiro以一台2.3公升V6偈作配搭，加上4前速自動波，輸出強而有力又不失寧靜度，令車廂保持有出眾嘅寧靜感。其次，全新底盤及後懸掛用上多連桿組合，明顯有較佳貼路性及循迹力，轉彎抹角既平穩又富支持力，重有降低重心嘅好處㗎！難得此車極左或極右嘅迴旋半徑僅5.3米，轉向靈活之餘，加埋四輪碟煞、ABS連EBD裝置，重予人多一份安全可靠感㗎！</fontstyle></spanclass></p><p><spanclass><fontstyle>Ammette評語車廂闊落坐得舒適  &#13;<br> 呢部新Cefiro嘅車身線條優雅出眾，最突出莫過於闊落嘅車廂空間，以及前後兩排高級真皮座椅，坐得貼服之餘又見十足承托力，響寧靜嘅環境下聆聽音樂，可謂享受至高。&#13;<br> &#13;<br> <spanclass><fontstyle>記者評語造型有行政房車風範  &#13;<br> 新車外形突破傳統，既流暢簡潔，又見一份時尚及活力感，好有ExecutiveLook行政座駕風範；而一台新加入嘅VQ系列2.3公升V6偈，表現可靠穩定，輸出既寧靜又富扭力，匹配全新底盤設計，行車平穩又見寧靜度。</fontstyle></spanclass></fontstyle></spanclass></p><p><spanclass><fontstyle>日產Cefiro230JM規格  &#13;<br> 引擎：2349ccV6DOHC&#13;<br> 馬力：173ps/6000rpm&#13;<br> 扭力：22.9kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R15BridgestoneB390&#13;<br> 尺碼：4890×1765×1475mm&#13;<br> 軸距：2775mm&#13;<br> 車重：1534kg&#13;<br> 平均耗油：11.2km/L</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>本田Accord2.4  &#13;<br> 引擎：2354cc直4DOHC&#13;<br> 馬力：160ps/5500rpm；扭力：22.3kgm/4500rpm&#13;<br> 尺碼：4830×1820×1455mm&#13;<br> 軸距：2740mm；車重：1475kg&#13;<br> 新車售價：$223,800（合群汽車：23802231）&#13;<br> &#13;<br> 評語：新車有不少變革，造型帶有濃厚房跑車色彩，車廂鋪排講究又見空間感，重有不俗行車操控性㖭！</fontstyle></spanclass></fontstyle></spanclass></p><p><spanclass><fontstyle>豐田Camry2.4  &#13;<br> 引擎：2362cc直4DOHC&#13;<br> 馬力：152ps/5600rpm；扭力：22.2kgm/3800rpm&#13;<br> 尺碼：4815×1795×1500mm&#13;<br> 軸距：2720mm；車重：1415-1490kg&#13;<br> 新車售價：$218,010起（皇冠汽車：28661020）&#13;<br> &#13;<br> 評語：外形富活力感，車廂陳設齊備又見寬敞，輸出數值雖一般，惟扭力表現突出有勁，其可靠性更獲得車迷支持。</fontstyle></spanclass></p></body></html>