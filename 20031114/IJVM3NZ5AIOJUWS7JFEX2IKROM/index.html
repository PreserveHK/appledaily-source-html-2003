<html><header><meta charset="utf-8"><title>　　全女班立會玩RPG - 李八方</title></header><body><h1>　　全女班立會玩RPG - 李八方</h1><p>立法會議員向來男多女少，上周末竟然有全女班進駐，立會助理秘書長吳文華同周梁淑怡、劉健儀以及余若薇呢班同係崇德社會員嘅女將，帶埋五間女校學生踩入立法會議事堂玩RPG（角色扮演遊戲），扮演唔同黨派議員同官員，模擬就「管制網吧」立法辯論。班「議員」做足功課，發言時都緊守規矩，唔似班真正嘅尊貴議員咁大話西遊，立會秘書處職員看在眼裏，不知幾羨慕，如果立法會開會都咁有效率就好嘞。&#13;<br> 立法會秘書處圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>