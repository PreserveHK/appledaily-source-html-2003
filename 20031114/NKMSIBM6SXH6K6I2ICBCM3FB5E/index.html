<html><header><meta charset="utf-8"><title>林敏驄出賣老婆谷演唱會<br>陳伶俐被張國榮電暈</title></header><body><h1>林敏驄出賣老婆谷演唱會<br>陳伶俐被張國榮電暈</h1><p>林敏驄將於下星期舉行兩場演唱會，屆時會邀請曾合作的歌星演唱他創作的歌曲，日前阿驄接受訪問時大爆與眾歌星合作的趣事。他除大彈彭健新唱情歌最渣外，更大爆老婆陳伶俐去年險被張國榮電到暈陀陀。</p><p>林敏驄將於下周五及六與胞姊林敏怡在紅館舉行兩場演唱會。&#13;<br> 八一年入行至八七年期間，阿驄填了數百首膾炙人口的流行曲歌詞，包括譚詠麟的《愛在深秋》、《霧之戀》及張國榮的《無心睡眠》等，而曾與阿驄合作過的紅星更不計其數，日前阿驄接受本報訪問時大談往昔點點趣事。&#13;<br> 阿驄談到與張國榮合作印象最深刻，他說：「當年我畀《藍色憂鬱》歌詞佢時，佢同我講：『點解啲人作詞作得咁好？』咁我咪禮尚往來，讚佢：『點解啲人可以咁靚仔嘅？』我舊年見過佢，我老婆重俾佢電到暈陀陀㖭！」<br> &#13;<br> <spanclass>彈彭健新最渣 &#13;<br> 而一向鬼馬的阿驄亦經常作弄歌星，他笑說：「彭健新唱情歌最渣，嗰次佢由夜晚七點錄到第二朝四點都未錄完，我咪去拆個鐘落嚟影低個時間，證明佢嘥時間囉！」&#13;<br> 至於最老友的要算是鍾鎮濤（阿B），他說：「嗰時我同阿B差唔多日日見，我成日去佢屋企玩，睇住佢識前妻Teresa（章小蕙），我記得有年大除夕，我做音樂節目主持，佢帶Teresa上節目，佢同觀眾講話帶咗份禮物嚟，咁我咪講笑話：『不如𠵱家拆禮物吖！』」<br> &#13;<br> <spanclass>阿倫滾水淥腳 &#13;<br> 另外，阿驄透露當年與阿倫合作最多，而阿倫錄音是最快的，阿驄笑說：「我喺屋企fax隻《愛在深秋》歌詞去錄音室，轉頭過去錄音室睇佢錄成點，點知去到，佢已經走咗，佢成日好急咁錄完音，唔知趕去邊？」&#13;<br> 採訪：馮美茵　攝影：仇志德</spanclass></spanclass></p></body></html>