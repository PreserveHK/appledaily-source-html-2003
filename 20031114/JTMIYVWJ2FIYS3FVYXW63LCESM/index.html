<html><header><meta charset="utf-8"><title>　　大家樂老闆娘工業區搞會所 - 李八方</title></header><body><h1>　　大家樂老闆娘工業區搞會所 - 李八方</h1><p>噚日有間叫君豪會嘅會所開幕，請到大家樂主席陳裕光出席，唔通高級會所供應快餐？原來搞呢間會所嘅時代生活集團，大股東係陳裕光嘅太座陳羅寶靈，係老婆嘅私人生意。&#13;<br> 唔講唔知，陳太嘅集團經營西港城嘅德藝會，同埋裏面嘅大舞臺飯店，另外重有小太陽兒童教育中心，佢嘅生意頭腦都唔輸蝕過老公。&#13;<br> 講番陳太嘅君豪會，位於九龍灣國際展貿中心，唔係好就腳，但會所內設施齊全，當然唔少得近年好興嘅香薰按摩，餐廳又有無敵海景。咁啱噚日八方見到大導演徐克同朋友喺會所飲茶，所以就算係工業區，只要搞得好，都唔愁冇客仔。&#13;<br> （圖）大家樂老闆娘陳羅寶靈（右）冇匿喺屋企做煮飯婆，佢搞嘅會所比大家樂更high。	梁鑑章攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>