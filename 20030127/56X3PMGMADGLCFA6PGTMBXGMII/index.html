<html><header><meta charset="utf-8"><title>大笪地買檸檬送占卜</title></header><body><h1>大笪地買檸檬送占卜</h1><p>潮流興送占卜，不但有私竇、商場以此作招徠，近日連大笪地的檸檬王都說買滿$100，也有專業玄學家送數字占卜。其實檔主王師傅父親以前曾在舊大笪地賣檸檬，所以即使現今已轉在旺角寫字樓替人占卜，仍在大笪地開檔，要女兒繼承「爺業」。「我哋一向做開買十送一，見年近歲晚，所以買滿$100，再加送一次數字占卜，想大家開心啫！」&#13;<br>&#13;<br>記者：李玉蘭　攝影：黃叔榮</p><p>呢種占卜好簡單，客人只需喺唔同格仔寫低數目字，就可以依據術數推算佢今年嘅流年或愛情等，「我會依書直說，亦會同佢分擔疑難，畀啲建議佢！可能其他檔主都覺得有諗頭，所以齊齊響應，買滿$100送占卜。」&#13;<br> 模特兒Vivian原先說有信仰，隨便說問事業前程，一問得知犯太歲就開始緊張，在十幾分鐘的答問過程中，Vivian似乎得到不少貼士呢！</p><p>小資料&#13;<br> 日期：即日至29日　&#13;<br> 時間：8:00pm-11:00pm&#13;<br> 占卜地點：上環大笪地C27檔&#13;<br> 參加檔攤：C19售電器、C24售精品家品、C25售電話套手表、C27檸檬、C30售便服</p></body></html>