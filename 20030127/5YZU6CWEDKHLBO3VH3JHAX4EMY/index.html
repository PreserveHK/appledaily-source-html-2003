<html><header><meta charset="utf-8"><title>貧家獲配公屋愁搬遷費</title></header><body><h1>貧家獲配公屋愁搬遷費</h1><p>張女士一家四口近日獲房屋署分配公屋單位，將可搬離狹窄及環境惡劣的天台屋，奈何張女士靠丈夫阿鴻從事低收入工作養妻活兒，家境窮困，實難有餘錢應付搬遷的龐大支出。蘋果日報慈善基金即時撥款解困，並將安排轉送書枱、衣櫃及雪櫃等物資。</p><p>記者日前登門家訪張女士，由於梯間及走廊通道僻靜，沿途需小心及急速步行；稍後記者步近「目的地」時，見張女士特意站於家門前迎候。張女士皺着眉稱：「呢座樓嘅走廊、樓梯好污穢，治安又差，經常有道友出入同隨處小便。最唔方便係電梯唔到，好似我住十五樓天台咁，出入要搭電梯到十三樓再行兩層樓梯，跟住由走廊頭行到尾至到我間屋，成日擔心中途會俾人打劫，所以我真係想即刻搬，可惜無錢搞搬屋！」<br> &#13;<br> <spanclass>病漢當夜更養家 &#13;<br> 四十五歲的張女士，近年靠丈夫阿鴻從事通宵看更維持家計，勉強應付一家四口每月的食住及生活費後，難有積蓄。張女士歎謂：「阿鴻做開護衞員，早幾年發現有糖尿病，俾護衞公司「炒魷魚」後，淨係搵到𠵱家呢份看更工作，晚晚返通宵，每月只得五千蚊人工，要死慳死抵去應付成頭家嘅開支，邊可能有錢剩！」張女士近年亦患上頑疾，她因患高血壓及心臟病需定時服藥，且要避免操勞。&#13;<br> 「我經常覺得頭暈心翳，一勞氣就食藥都冇用。好彩大女非常生性，為咗幫屋企慳錢，有時中午食個麵包就算；佢又勤力讀書，而且識得教細佬做功課，令我好放心、好安慰。」張女士一對子女現年十三歲和七歲，分別就讀中二及小一。張女士說，為節省開支，平日她多以雞蛋或廉價瓜菜送飯。</spanclass></p><p><spanclass>基金撥專款相助 &#13;<br> 由於經濟緊絀，張女士缺錢應付搬遷外，另無力更換家中已破舊的電器和家具。「屋企個老爺雪櫃曾經漏電，怕搬兩搬就完全唔用得。兩個仔女不嬲要共用一張摺枱做功課，另外用啲舊膠箱放衫褲，所以𠵱家我要籌錢搬屋之餘，重要四圍留意有冇舊家庭用品可以執番嚟。」張女士坦言。&#13;<br> 蘋果日報慈善基金了解張女士一家苦況後，即時撥款九千元，助她支付搬屋費用，紓緩其經濟壓力，另正安排轉送讀者捐出的衣櫃、書枱及雪櫃給她。&#13;<br> 捐款編號：C0815&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>