<html><header><meta charset="utf-8"><title>　　葉劉公開支持信振聲威 - 李八方</title></header><body><h1>　　葉劉公開支持信振聲威 - 李八方</h1><p>《基本法》二十三條嘅諮詢搞到咁肉酸，保安局局長葉劉淑儀自然成為眾矢之的，民主派議員更大叫換人，以免葉劉戴住副黑超睇九萬份意見書，睇唔到啲反對意見。&#13;<br> 點知葉劉重厲害，實行還以顏色。八方聽聞，佢大姐大已經秘密部署，喺月底總結報告出台前，即係呢幾日，將城中有頭有面人士寄畀佢嘅支持信公開派發畀傳媒，以壯聲威，以示佢阿姐有好多重磅之人支持。&#13;<br> 咁大動作當然要單聲人知，聽聞班大粒佬真係唔知講乜好，當初又係你阿姐叫大家寫信支持政府，𠵱家又話要提早公開，擺晒佢哋上枱，做保皇黨都幾難。但其實佢哋應該一早知道啲信件會成為政府嘅工具，遲早會俾人公諸於世，葉劉𠵱家咁弱勢，唔出此下策又點得？&#13;<br> （圖）鍾意戴住黑超嘅葉太，又點會睇到反對意見吖？資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>