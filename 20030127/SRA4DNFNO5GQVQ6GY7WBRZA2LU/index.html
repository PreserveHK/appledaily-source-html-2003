<html><header><meta charset="utf-8"><title>　　少年陳婉嫻野戰No.1 - 李八方</title></header><body><h1>　　少年陳婉嫻野戰No.1 - 李八方</h1><p>咪睇陳婉嫻斯斯文文咁，原來佢都幾「野性」㗎！話說無國界醫生組織個野外定向比賽噚日有成一千八百人參加，籌咗一百七十萬元，其中名人邀請賽包括明星隊、無國界醫生隊、立法會議員隊等等，結果由地頭蟲無國界醫生隊奪標，但係議員隊都好犀利，全程緊貼冠軍隊。&#13;<br> 陳婉嫻初初一馬當先，跑得好鬼快，連工作人員都話：「乜佢哋真係跑㗎？」其他議員李華明、麥國風同勞永樂就靠地圖好快咁搵到要搵嘅嘢，一齊向終點跑去。不過嫻姐跑跑吓，似乎有啲頂唔住，慢慢落後，其他議員不停為佢打氣，大嗌「嫻姐小心，堅持呀！」雖然議員隊最終都輸畀無國界醫生隊，但帶隊嘅劉教練都話佢哋好勁。<br> &#13;<br> <spanclass>麥國風做過健身教練 &#13;<br> 嫻姐話自己當年好fit，「我後生嗰陣時，亦參加過野戰比賽，攞過冠軍，不過嗰時唔係叫做wargame。」佢重話如果知噚日跑咁多，會練吓先喎。至於李華明，咪睇佢咁重磅，原來都跑得好快吓。佢話自己成日行路，「由立法會去上環做嘢我都係行過去！」&#13;<br> 勞醫生睇地圖睇得好快，佢話因為成日行山，訓練有素；至於表現一般嘅麥國風，佢話以前做過健身教練，不過佢自己都話：「唉，冇做運動好耐，肚腩都大埋！」&#13;<br> （圖）嫻姐（前）最初帶頭跑得好快，不過最後都係包尾。	梁祖彝攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>