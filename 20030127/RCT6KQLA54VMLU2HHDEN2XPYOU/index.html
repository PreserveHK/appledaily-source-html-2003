<html><header><meta charset="utf-8"><title>701收料站：勤達換炒家可留意</title></header><body><h1>701收料站：勤達換炒家可留意</h1><p>經紀陳呢排好似特別鍾意印刷股，除咗舊年年尾推介鴻興（450）外，今年年頭又推介星光印刷（403），當時做緊0.465元，事隔唔夠4個星期，上周五股價已經升至0.62元，累積升幅33.33%，小初真係甘拜下風。&#13;<br> 經紀陳笑笑口話，近年好多印刷公司業績都唔錯，加上呢排流行炒工業股，所以股價上升係正常事。今次佢又有新介紹，就係勤達印刷（1172），佢話新炒家接手無耐，股價只係剛剛起步，仍有留意價值。&#13;<br> 勤達02年上半年度，營業額雖然下跌13.9%，只有2.06億元，但盈利就上升30%至1300萬元，所以亦有炒作概念，最重要係勤達幕後炒家與星光源出同一系人馬，估計作風亦會近似。&#13;<br> 不過，小初仍有啲擔心，因為勤達屬於莊士中國（298）一系，按以往多年經驗，要賺呢一家人嘅錢，真係難到不得了，所以仍要諗一諗。&#13;<br> 慕容小初</p></body></html>