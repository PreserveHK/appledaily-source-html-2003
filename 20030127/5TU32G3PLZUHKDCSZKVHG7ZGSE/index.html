<html><header><meta charset="utf-8"><title>股海實戰錄：美股尋底港股跟隨</title></header><body><h1>股海實戰錄：美股尋底港股跟隨</h1><p>美伊戰事係人都預咗會打，但伊拉克暗示話要用生化武器，美國還以顏色話伊拉克用化武，佢就用核彈對付。大家鬥嚇之餘，最先膽喪當然係股市。美股上周五大散，杜指跌238點，收8131，納指更跌3.3%，收1342。&#13;<br> 杜指上周五以大陰燭跌穿頭肩頂頸線8248，進一步確認去年10月低位7197展開的反彈結束，展開尋底之旅。杜指短期若不能重返頸線8248之上企穩，首個目標下試7600水平。不過杜指超賣，短期在8000或先有小反彈，後抽料止於8248。納指技術稍好，仍守頭肩頂頸線1327，而且現水平仍較去年10月低位1108高出21%，如果納指都要試底，情況相信會好慘烈。<br> &#13;<br> <spanclass>先填補9131-8890裂口 &#13;<br> 港股上周五似乎聞風先跌，但恒指仍守去年10月升軌支持及頭肩頂頸線9390之上收市，但美股上周五跌幅咁大，9390支持位相信守唔住，短期先填補去年10月上升裂口9131至8890，再下試去年10月低位9244，倉內恒指Put輪9556可繼續持有。&#13;<br> 滙豐（005）近期每日沽空金額保持2至3億元，相信主要和收購Household的套戥盤有關，此外大戶睇淡後市沽貨亦是原因之一。上周五美股大跌，滙豐在美國上市的預託證券收53.45美元，相當於每股收83.38港元，較上周五香港收市價84.75元跌1.37元。滙豐若確認跌穿頭肩頂頸線85元，量度跌幅可見77.50元，滙豐Put輪可揀9588，但正股短期在83.50至82元會有短線支持，Put輪上車相當考功夫。&#13;<br> 趙飛雲</spanclass></p></body></html>