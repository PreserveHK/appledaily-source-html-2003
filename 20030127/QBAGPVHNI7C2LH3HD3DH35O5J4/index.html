<html><header><meta charset="utf-8"><title>　　《Recruit》絕招搶生意 - 李八方</title></header><body><h1>　　《Recruit》絕招搶生意 - 李八方</h1><p>持續經濟不景，廣告減少，廣告媒體要度橋求扭轉形勢。其中招聘刊物《Recruit》已於上周三推出號外版，即每星期有三期，分別在周二、周三及周五出版，但每周印書量合計仍係二十萬份。八方相信，多出一期，都係想以成本效益去吸引客戶落廣告。&#13;<br> 《Recruit》以前係周融嘅，近期落入劉竹堅的才庫集團手上，剛剛搞掂股權轉移事宜，係努力做生意嘅時候。佢哋搵咗「校長」張永雄出任董事總經理，呢位出版業老兵，同《蘋果日報》都有啲淵源，因為肥佬黎借百樂門殼上市前，張氏係百樂門嘅行政總裁。&#13;<br> 張永雄一上任，唔單止出多一期，重攞埋《大公報》同《中國日報》（英文版）嘅獨立通告代理合約，希望以通告套餐方式搶上市公司通告，同其他日報搶生意；佢本為金融界中人，呢一招都算絕！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>