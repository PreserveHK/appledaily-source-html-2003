<html><header><meta charset="utf-8"><title>現代Getz香港傳媒給予高評價</title></header><body><h1>現代Getz香港傳媒給予高評價</h1><p>早前，我哋《車天車地》版率先披露過嘅全新現代Getz城市小車，亞Mark曾經同讀者提及，新車經已於去年底秘密抵港嘅消息；惟有口痕友問點解唔見你哋有試車報道，係咪因為Getz係韓國車，所以有厚此薄彼嘅情況出現呢？咁就梗係唔係啦！我哋個四眼編輯同亞Mark講，話皆因代理首部DemoCar只屬普通標準版，為遷就本地汽車刊物出版需時嘅關係，所以一班周刊或月刊嘅傳媒，會有提早試車嘅機會，而我哋《車天車地》版由於屬報刊關係，遲吓代理會安排豪華版嘅Getz作實地測試咁話喎！亞Mark聽聞部份提早測試Getz嘅傳媒朋友話，呢部韓國新一代小車造工精細賣相又吸引，兼且重有唔錯循迹同操控性，若然車價可Set響8萬元上落的話，今勻韓國車就好有出位嘅先機喇！</p></body></html>