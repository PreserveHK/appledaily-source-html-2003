<html><header><meta charset="utf-8"><title>小力士火箭炮</title></header><body><h1>小力士火箭炮</h1><p>聽老闆講，呢架火箭都幾受深圳本地人歡迎，由於要用火藥，喺香港就唔可以玩，想玩嘅朋友就不妨喺深圳買嚟試試。呢支名為小力士嘅火箭炮由中國西安製造，當點火後火箭可升至400米嘅高空，然後火箭內的降落傘就會將整支火箭徐徐下降，大約20分鐘後會着陸，嗰種震撼嘅感覺絕非筆墨所能形容。全套包括火箭、發射架、點火控制器及火藥，一套?100左右，夠晒超值。</p><p><b> 科技模型玩具</b> &#13;<br> 地址：深圳市紅荔路1001號科技樓&#13;<br> 電話：(86)75582095917&#13;<br> 營業時間：9:30am-9:30pm&#13;<br> 交通：在羅湖關口乘的士約?25</p></body></html>