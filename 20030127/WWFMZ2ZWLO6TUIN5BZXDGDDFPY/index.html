<html><header><meta charset="utf-8"><title>辦年貨：<br>新品種賀年盆栽首推野生靈芝盆景</title></header><body><h1>辦年貨：<br>新品種賀年盆栽首推野生靈芝盆景</h1><p>臨近新年，旺角花墟例必人山人海，以為桃花、劍蘭、水仙這類傳統年花必定成為搶手貨，誰料向路人八卦一問，方才發現原來新派人都偏愛小巧、精緻、有意頭的新款盆栽，貪其襟擺慳位之餘，又能夠襯得起現代化的家居布置。如果打算買盆年花送畀至愛長輩，今年首度推出市場的野生靈芝盆景，具傳統中國風味，又有吉祥的寓意，買回家哄哄老人家，絕對是最佳選擇。&#13;<br>&#13;<br>記者：尹珊珊　攝影：陳穎、伍慶泉、林栢鈞&#13;<br>ImageGirl：Sylvia</p><p>只因蘭花的白色花瓣上帶紫紅斑點，似足熊貓身上的黑白斑紋而命名。計我話大熊貓有大展鴻圖的寓意，最適合做生意的商人。來自台灣阿里山，花瓣如絲絨般嬌嫩，而且花期長，容易打理，只需每隔7日淋一次水，便可以放足3至4個月。</p><p><spanclass><fontstyle>小巧精緻吉利盆栽  &#13;<br> <b> 富貴金蓮</b> &#13;<br> 來自雲南的富貴金蓮，鮮黃色的花冠又大又架勢，在厚而扁平的花瓣之間，藏有一朵朵幼身的小白花，成熟後花瓣一層層向外翻出，效果必定壯觀，每棵約有4、5呎高，直徑約8至10吋，屋企冇番咁上下大都放唔落。由於此花糖份高，容易招來蜜蜂，故有招財招福的寓意，再加上本身非常襟擺，每隔3、4日淋一次水即可。</fontstyle></spanclass></p><p><b> 鴻運當頭</b> &#13;<br> 經濟唔好人人都想鴻運當頭。原產地為荷蘭，特點是鮮紅色的花冠向上伸展，生長在茂密的綠葉中間，顏色鮮豔奪目，予人有喜氣洋洋的感覺。本身非常襟擺，只需每隔3、4日淋一次水，可以放足半年。</p><p><b> 富貴菊</b> &#13;<br> 同屬嬌滴滴一族的富貴菊，顏色七彩繽紛，攝影哥哥話大大小小的花蕊似足煙花綻放的一刻咁璀璨，名副其實的花開富貴。平平哋一盆$25，擺足一個月，夠晒抵玩。</p><p><b> 吸水搖錢樹</b> &#13;<br> 所謂吸水並非真係吸到水（錢），只不過呢棵來自荷蘭的搖錢樹，葉子呈一枝枝的圓筒狀，看似大笨象個長鼻哥。每棵初生吸水搖錢樹約有5吋高，長大後約有1倍闊，長壽襟擺，放在陽光較少的辦公室也不怕凋謝。</p><p><b> 發財樹</b> &#13;<br> 纖瘦形的發財樹，葉子外形有點似楓葉，雖然唔算新品種，但有招財的寓意。一般可生長至6、7呎，但此盆屬迷你品種，約有5、6吋高，最大可長至兩倍闊，適合想取意頭但屋企面積較細的買家。</p><p><spanclass><fontstyle>罕有獨特靈芝盆景  &#13;<br> 自古以來靈芝就被視為吉祥之物，但就估唔到靈芝重可以改裝成美化賀年盆景。在中國山東省開設靈芝培植場的余寧記，將十多年來所收集到的野生靈芝，經洗淨、曬乾、烘焗等一連串工序後，改良為一盆盆獨一無二的賀年盆景，今年更是首度推出市場。每棵野生靈芝都有唔同的形態，有部份靈芝更是連枯木一併砍出來，相當罕有。古代相傳食靈芝有長生不老的功效，不妨買一盆送贈給老人家，討個意頭，包保一定滿心歡喜。&#13;<br> &#13;<br> <b> 金銀滿屋</b> &#13;<br> 由於黑靈芝顏色黑黝黝，唔多適合製成盆景，反而呈金色的黃靈芝色澤較鮮，掃上一層薄薄的防蟲油後，有閃閃生輝的效果。加上有成12棵靈芝，可算難得一見。</fontstyle></spanclass></p><p><b> 一枝獨秀</b> &#13;<br> 老闆余先生謂唔少人都會揀單獨一枝的靈芝回家拜觀音，圖中的一枝獨秀便是由藝人方中信、莫可欣所預訂。</p><p><b> 大型靈芝盆景</b> &#13;<br> 余生話連木一併掘起的野生靈芝可謂萬中無一，故售價方面稍為偏貴，每盆動輒千元以上，卻包保可以擺足一世，計起來其實都唔算過份。</p><p><b> 售賣點</b> &#13;<br> 山城花藝（23800703）&#13;<br> 地址：旺角花墟道10A號地下&#13;<br> 繽紛園藝店（23815330）&#13;<br> 地址：旺角花墟道28號地下&#13;<br> 余寧記赤靈芝培植場（21727208）&#13;<br> 地址：觀塘駿業里10號業運工業大廈11樓B座&#13;<br> ROSEFOREVER（28327858）&#13;<br> 地址：銅鑼灣東角道24-26號東角馬尺商場104舖</p></body></html>