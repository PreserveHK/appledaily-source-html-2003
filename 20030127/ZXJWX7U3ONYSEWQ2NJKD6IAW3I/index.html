<html><header><meta charset="utf-8"><title>　　劉千石夢見打工仔喊醒 - 李八方</title></header><body><h1>　　劉千石夢見打工仔喊醒 - 李八方</h1><p>要數最感性嘅立法會議員，劉千石都應該榜上有名，佢噚日喺港台節目《舊日的足跡》接受訪問，話自己早前試過發噩夢喊醒，因為夢見好多打工仔同訴苦，石哥話：「聽到個心好痛！」呢個夢令到佢打消放棄政治生涯嘅念頭：「本來諗住做咗咁耐，身體又有啲問題唔再從政，但都係放唔低啲打工仔！」&#13;<br> 八九年，佢去北京要求釋放魏京生，佢喺廣州嘅阿媽好擔心，後來阿石去到廣州時，阿媽叫佢唔好做政治嘢，石哥唔識點答，淨係攬阿媽不停喊，之後返咗香港。估唔到，咁就一別十年，因為政治問題，十年後石哥先有機會見番阿媽。親情、政治理想，真係兩難全。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>