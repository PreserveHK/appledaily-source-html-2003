<html><header><meta charset="utf-8"><title>迪士尼冰上匯演　幾百磅大象變小燕	</title></header><body><h1>迪士尼冰上匯演　幾百磅大象變小燕	</h1><p>《泰山》、《獅子王》及《森林小泰山》等這幾套迪士尼卡通片的故事背景都在原野森林，與冰天雪地看似風牛馬不相及，但係喺「迪士尼冰上滙演之叢林歷險記」中，就將呢三套森林卡通片搬到冰雪上，再配合一流溜冰好手以及特別舞台效果，連大笨象都變得身輕如燕！&#13;<br>&#13;<br>記者：劉耀祥　攝影：陳陶鈞</p><p>雖然身穿各種卡通片中的動物外套，但仍能做出各種高難度動作，就連身穿近兩米高、幾百磅重的大笨象戲服都即時變得身輕如燕，一出場，小朋友就大叫：「好靚呀！」雖然大笨象唔可以好似小泰山咁做出各種高難度動作，但身手敏捷，快跑跳高都冇問題，在戲中更要教主角小泰山如何步操及敬禮等。而且象鼻亦都可以多方位移動，難怪比主角小泰山更加搶鏡。</p><p><spanclass><fontstyle>7噸大樹40溜冰好手  &#13;<br> 「迪士尼冰上滙演之叢林歷險記」是將迪士尼三套著名卡通片《泰山》、《獅子王》及《森林小泰山》的故事由戲院搬到溜冰場上演出，單要搭建整個冰上「森林」就需要10-14小時，而所用的大樹布景更重達七噸。當小朋友看見各種卡通人物已經如癡如醉，再加上多達近40位溜冰好手精采演出，部份更是來自多個國家的國家溜冰隊隊員呢！</fontstyle></spanclass></p><p><spanclass><fontstyle>細公仔唔夠大公仔歡迎  &#13;<br> 比較去年迪士尼冰上滙演的《白雪公主》，這次每個出場人物或動物都穿着大大件毛毛衫，得意可愛得多！而中場休息時間，更有唔少觀眾幫襯設在觀眾席旁的多個攤檔，有棉花糖、爆穀等食物售賣，但最受歡迎的當然是迪士尼公仔精品，尤其是探險家米奇。不過，點受歡迎都唔夠會行會走、大大個探險家米奇和美妮得人鍾意，大人小朋友都要圍住他們影相。滙演雖然改篇自英文卡通片，但演出時全部都以中文為對白，方便香港觀眾，不過當中有四場為英文版本，所以買飛時就要睇清楚了。</fontstyle></spanclass></p><p><spanclass><fontstyle>森林小泰山  &#13;<br> <b> 故事：</b> 自小就在狼群中長大的小泰山毛克利，因長大後要返回人類世界，但惡虎謝利知道他長大後會成為出色的獵人，所以要殺死他，而毛克利就展開返回人類世界的歷險記。</fontstyle></spanclass></p><p><spanclass><fontstyle>獅子王  &#13;<br> <b> 故事：</b> 獅子王木法沙的弟弟刀疤一心想成為獅子王，不惜令木法沙的兒子辛巴誤以為自己殺死父親，最後辛巴得到好朋友丁滿及彭彭的幫助，以及父親亡靈的鼓勵，辛巴決定從刀疤手上奪回獅子王之位。</fontstyle></spanclass></p><p>&#13;<br> <spanclass><fontstyle>泰山  &#13;<br> <b> 故事：</b> 由人猿撫養成人的泰山，一日在森林中救了人類保達教授的女兒阿珍，發現自己原是人類，並揭破探險隊隊長克里頓密謀捉拿所有人猿的計劃，便與保達教授及群猿起來對付克里頓。</fontstyle></spanclass></p><p>&#13;<br> <spanclass><fontstyle>明星點睇  </fontstyle></spanclass></p><p><spanclass><fontstyle>市民點睇  </fontstyle></spanclass></p><p>小資料&#13;<br> 迪士尼冰上滙演之叢林歷險記&#13;<br> 日期：即日至2月2日&#13;<br> 地點：香港會議展覽中心3號館&#13;<br> 時間：11:30am/3:30pm/6:30pm/7:30pm&#13;<br> 訂票電話：31288288</p></body></html>