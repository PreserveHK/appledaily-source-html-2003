<html><header><meta charset="utf-8"><title>　　華叔羊字頭揮春 - 李八方</title></header><body><h1>　　華叔羊字頭揮春 - 李八方</h1><p>維園嘅年宵市場噚日開幕，八方亦有去睇，諗住揀番啲羊年應節物品過節。點知見到支聯會個攤位，以「反對23惡法、毋忘64」為題，支聯會主席司徒華見到八方，重即刻寫咗張「羨義善美」揮春，送畀《蘋果》讀者。但八方睇極都唔明，唔知四個大字點解。&#13;<br> 後來華叔點明八方，話四個字都係羊字頭，因為下年係羊年，而羊喺中國古代象徵美好。呢張揮春之中，「羨」係動詞，解作追求意思，而四個字加埋一齊，即係追求公義、善同美咁解。年屆七十二歲嘅華叔重話，雖然自己屬羊犯太歲，但自己唔信呢味嘢，所以全無問題。&#13;<br> （圖）華叔送呢張「羨義善美」揮春畀《蘋果》讀者，希望大家追求公義、善同美。	張志華攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>