<html><header><meta charset="utf-8"><title>一味窩輪：Put輪今朝也文也武</title></header><body><h1>一味窩輪：Put輪今朝也文也武</h1><p>美股上周五大散，港股今日都好難有運行，睇吓恒指究竟係跌1百點抑或2百點。港股裂口性下跌開出，恒指Put輪同藍籌Put輪自然也文也武。&#13;<br> 炒家焦點，將先集中喺交投最旺嘅恒指Put輪，例如9556、9559同9587等。呢啲輪高價開出，例如先升15%以上，追落去，可能水位有限，甚至到收市時大市由低位反彈，輪價未能以全日高收，早段高價搶貨者變成摸頂攞貨，先吃眼前虧。冇賭徒性格嘅股民，最好觀望住，睇人玩而自己唔落場。&#13;<br> 美伊局勢緊張，暫時情況不利，但未必冇好發展嘅契機。美國忽然開戰，三下五落二戰事結束，大市即消除一個不明朗因素，急速反彈亦未可料，12年前老布殊指導嘅海灣之戰，全球股市喺開戰之初，即開始大升，有先例也。<br> &#13;<br> <spanclass>763低價買番啲 &#13;<br> 中港旅遊前景光明，香港中旅（308）由去年10月1元邊邊到𠵱家升至1.35元。中旅今年睇好，大市若然唔妥，中旅回落至較低水平，例如1.25元，則不妨吼吓中旅公司輪763。&#13;<br> 763今年6月夠鐘，現價15.6仙，溢價1.9%，槓桿率8.7倍，留意喺12至13仙左右買番啲。&#13;<br> 章盛</spanclass></p></body></html>