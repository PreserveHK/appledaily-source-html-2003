<html><header><meta charset="utf-8"><title>汽車專題：<br>楂越野路華Discovery遊新西蘭好玩到震</title></header><body><h1>汽車專題：<br>楂越野路華Discovery遊新西蘭好玩到震</h1><p>近年，香港新興駕車旅遊活動，唔少人組團北上中國，甚至乎踏足絲綢之路㖭！然而，向以風光明媚、有世外桃源美譽嘅新西蘭，不僅有《魔戒傳說》取景而名噪起來；佢重有唔少如詩似畫嘅名勝地方，好啱駕車瀏覽一番㗎！早前，筆者有幸參與，由越野路華代理舉辦嘅新西蘭越野之旅，響長達10日近一千公里嘅車程中，重踏足咗北島唔同嘅角落，攀山涉水嘅Off-road滋味，真係令人難以忘記㗎！&#13;<br>&#13;<br>特約記者、攝影：李勤　&#13;<br>鳴謝：越野路華香港（27132383）</p><p><spanclass><fontstyle>拐子角塘鵝保護區歎為觀止  &#13;<br> 車程從早上8時出發，經過近個半小時有多嘅路程，車隊終於到達位處內皮爾（Napier）靠近東邊嘅拐子角（CapeKidnapper），當愈接近山頂懸崖邊時，一陣又一陣塘鵝嘅啼聲愈見嘹亮，皆因有近千隻塘鵝，聚集在此築巢歇息，場面實在令人歎為觀止呢！</fontstyle></spanclass></p><p><spanclass><fontstyle>羅托魯瓦一嘗水陸漫遊  &#13;<br> 響景色宜人嘅羅托魯瓦（Rotorua）湖畔區，不單止好啱水上活動同露營，原來重可以畀全天候嘅四驅越野車涉水漫遊㖭！當筆者乘坐隊中一部Discovery穿越湖中都好奇地不時向後望，睇睇其他團友嘅Discovery怎樣前進，原來如在沙灘上行車一樣，響鬆軟嘅河床上行車亦要快慢得宜，太快的話只會令湖水濺入引擎而導致車輛死火，難以繼續前進呢！</fontstyle></spanclass></p><p><spanclass><fontstyle>奧克蘭110公里長灘飛馳  &#13;<br> 你可曾試過響沙灘駕車飛馳嘅滋味呢？如果未的話，相信當你試過，定必大叫好玩；皆因今次活動響一個臨海嘅沙灘，要於一小時內行走長達110公里嘅路程，加上潮汐漲退嘅關係，若然一不小心，更會令車子陷於沙中動彈不得，又或者因輪胎面被細沙填平，難而抓實路面導致失控㖭！從而可想像到響沙灘上行車，絕非一件易事呢！</fontstyle></spanclass></p><p><spanclass><fontstyle>駕車旅遊生活篇  &#13;<br> 今趟新西蘭10日越野之旅，除咗有近一千公里車程，令人印象深刻之外，行程當中重安排有上天（跳傘）落水（噴射快艇）嘅節目，給參與嘅團友大開眼界兼盡興。&#13;<br> &#13;<br> <spanclass><fontstyle>高空跳傘欣賞南北兩島景色  </fontstyle></spanclass></fontstyle></spanclass></p><p><spanclass><fontstyle>陶波湖釣彩虹鱒魚  </fontstyle></spanclass></p><p><spanclass><fontstyle>陶波湖玩JetBoat好過癮  </fontstyle></spanclass></p><p><spanclass><fontstyle>其他玩樂花絮  </fontstyle></spanclass></p></body></html>