<html><header><meta charset="utf-8"><title>機智乘客協助救人</title></header><body><h1>機智乘客協助救人</h1><p>「架車突然煞掣，睇住司機冇扭軚就衝落坡，我咪一手捉實椅背扶手，一手攬實女友，睇到幾個乘客好似洗衣機洗衫咁，係咁滾嚟滾去，有人重喺度猛咁大叫，我就俾幾個人壓落個胸度，後尾架車好似擱喺樹抑或大石度先至唔再碌。」協助救人的張有金（圖）形容當時的驚險情況。&#13;<br> 「架車唔再碌我就大叫，大家唔好郁，再郁（架車）跌落去到時就死梗喇！」坐在車前左邊第一排座位的張有金大叫各人鎮定之餘，發覺巴士不停漏出偈油，他恐防會發生爆炸，加上自己做五金關係，知道車窗用玻璃膠來固定，於是用腳拚命將車窗撐開，顧不得至全身被淋滿偈油。他將女友救出後，再逐一協助其他人爬出車外。此時，有三個路過的外籍人士加入救援。&#13;<br> 「咁大鑊，啲人咁輕傷真係好好彩。」張有金形容今次意外係好好運。不過，他笑說：「大澳村民都經常有拜神、拜天后，有神庇佑，陪完女友睇醫生都要去還神至得，順手買埋六合彩。」&#13;<br> 本報記者</p></body></html>