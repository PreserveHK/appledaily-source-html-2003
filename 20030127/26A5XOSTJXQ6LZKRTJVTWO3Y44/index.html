<html><header><meta charset="utf-8"><title>麻甩佬之夜玩到癲<br>RIPSLYME同吹氣公仔做騷　眼冤</title></header><body><h1>麻甩佬之夜玩到癲<br>RIPSLYME同吹氣公仔做騷　眼冤</h1><p>日本HipHop新貴RIPSLYME，上年喺東京搞咗個專為男歌迷而設嘅演唱會，令到好多女fans冇得入場喊咁口話好慘，連我大口羅拉出盡美色都冇機會睇，好彩今期日本音樂雜誌《Gb》公開咗RIPSLYME個騷嘅台前幕後絕密片段，簡直超級爆笑！<br> &#13;<br> <spanclass>自認鹹濕 &#13;<br> RIPSLYME講明演唱會由入場觀眾到工作人員，都清一色係男性，成晚都唔受女人玩，而幾位自認鹹濕嘅RIPSLYME成員，亦不離玩到癲嘅本色，既然唔會有真女人上場，索性出動吹氣公仔！班成員喺後台親力親為，又幫啲赤條條嘅公仔化妝同着衫，貼到成身毛嘅隊長RYO-Z，重忍唔住同啲公仔玩花式，認真該煨！&#13;<br> 除咗吹氣公仔之外，RIPSLYME重搵咗幾個手瓜好似一節節蘿蔔嘅大隻佬伴舞，不過我大口羅拉就覺得全場麻甩佬睇大隻佬冇乜feel，放我哋班女fans入去咪重好！</spanclass></p></body></html>