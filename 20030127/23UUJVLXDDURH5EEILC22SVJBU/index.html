<html><header><meta charset="utf-8"><title>地產多聲道：恆基年宵賣匙包搵外快</title></header><body><h1>地產多聲道：恆基年宵賣匙包搵外快</h1><p>恒基地產喺銅鑼灣維園投咗個年宵花市攤檔賣鎖匙包，點解搞到咁嘅田地？&#13;<br> 據恒基地產營業部總經理張炳強講，喺維園擺檔，都係四叔（恒基主席李兆基）嘅意思。但點解作為第一個喺維園年宵花市擺檔嘅地產商唔係賣樓？&#13;<br> 恒基地產投呢個檔口，其實目的都係宣傳旗下樓盤，派吓買樓優惠宣傳單張。但係食環署規定，每一個投到攤檔嘅人士，都一定要賣嘢，四叔就割愛將一批原本送畀業主嘅鎖匙包攞出嚟賣，每個定價一百六十八蚊。張炳強話，定呢個價喺貪佢好意頭「一路發」，至於準備咗幾多貨，佢淨係話大量！恒基繼開創農曆年賣樓先河後，𠵱家又率先利用年宵攤檔搞樓盤宣傳，認真夠創意。&#13;<br> 噚日攤檔正式開幕，發展商舉行開張儀式外，重頒咗個一馬當先獎畀中原，賀佢哋做到最多宗數。而今次恒基用咗大約十萬蚊投得三個攤檔，加埋其他雜費，足足要三十萬元。話畀大家知，圖中兩位財神，都係恒基宣傳部同事扮㗎。<br> &#13;<br> <spanclass>中原、美聯頻攞獎 &#13;<br> 發展商嘉獎代理嘅頒獎近期勁多，嘉華地產日前就頒銷售總冠軍畀中原，當然係因為中記做佢哋旗下五盤嘅成績最好啦！五個盤係馬鞍山嘉華星濤灣、九龍塘嘉皇臺、何文田嘉多利豪園、屯門嘉悅半島同汀九嘉御龍庭。中記透露，嘉華星濤灣做到超過百七宗成交，市場佔有率近五成。&#13;<br> 不過，美聯物業都唔弱，獲得嘉里建設頒發「滌濤山2002年銷量冠軍最強地產代理」獎，嘉里物業執行董事朱葉培話，美記喺數量同總值都係</spanclass></p><p><spanclass>想攞「第一桶金」初三去碧堤 &#13;<br> 重有幾日就過農曆新年，喺呢個喜氣洋洋嘅日子，發展商會搞啲乜花臣呢？九龍倉就送第一桶金（圖三），果真夠晒應節。&#13;<br> 發展商同蘭西講，到深井碧堤半島睇樓嘅人士，可以收到「第一桶金」，買家重有利是一封㖭，新年收到呢啲禮品，夠晒好意頭，利利是是。&#13;<br> 外形似桶，裏面放滿金色包裝糖果，重貼有「第一桶金」四個大字嘅睇樓贈品，相信喺新年期間收到嘅人都會高興，點解？大人收到第一桶金，即係寓意發財啦！小朋友收到咁大桶糖果，亦會開心。&#13;<br> 發展商已經準備咗超過千桶，送畀參觀樓盤嘅人士。不過，蘭西要提醒各位，若果想攞番個好意頭，記住碧堤半島初三先啟市，唔係去到摸門釘就唔吉利嘞。<br> &#13;<br> <spanclass>龍成堡浴室有大玻璃窗 &#13;<br> 著名影星成龍有份發展嘅大埔龍成堡，上個禮拜發展商低調地開放畀經紀睇，等佢哋親身感受吓個環境，方便推介。&#13;<br> 呢個起喺山丘上嘅低密度樓盤，地勢較高，環境寧靜，四周圍都係翠綠山巒，視野開揚。聽實地參觀示範單位嘅代理講，浴缸旁邊安裝一幅大玻璃窗（圖四），可一邊浸浴，一邊享受窗外大埔滘自然護理區景色，都咪話唔舒服。&#13;<br> 加上山塘路一帶住宅唔多，隔鄰盈峯翠邸又自成一隅，私隱度高，狗仔隊要捕捉名星級人馬蹤影，睇怕有啲難度，如果個度再加強保安設施，享受全天候浸浴時就更有安全感啦！</spanclass></spanclass></p><p><spanclass>阿爺買樓畀孫住 &#13;<br> 近年樓價係咁跌，重未見底㖭，但香港人嘅置業意欲都重係好強，其中有唔少個案係買畀親人居住。香港置業將軍澳新都城分行營業經理聶廷熹話，啱啱做咗單成交，係新都城二期十座高層E室，617方呎，以158萬元成交。買家係港島客，有成七十歲，幾個月前開始睇樓，最後揀到呢個單位，要嚟送畀個孫嘅。&#13;<br> 蘭西&#13;<br> 電郵地址：<ahref>nancy@appledaily.com </ahref></spanclass></p></body></html>