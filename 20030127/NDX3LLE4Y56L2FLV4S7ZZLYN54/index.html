<html><header><meta charset="utf-8"><title>鍾意T-MAC「咪走雞」</title></header><body><h1>鍾意T-MAC「咪走雞」</h1><p>噚日嚟到美國之旅最後一站，三位香港小將梁達成、黎國熹同伍智恩，就和小記結伴到環球片場冒險樂園大玩特玩。&#13;<br> 一行四人嘅香港隊因為譚偉洋要為南華打工商盃決賽，所以提早回港。唔好睇三位小將高高大大，其實都冇想像中咁大膽，好似最高大嘅「駱駝」黎國熹，就唔敢玩過山車；相反阿恩就最大膽，睇到以電影侏羅紀公園為主題的激流船就嚷住要玩，重說服達成同駱駝一齊玩，最後三人玩到成身濕晒。&#13;<br> 奧蘭多不愧係東岸著名旅遊城市，主題公園、大型購物商場、度假酒店一應俱全，不過消費就好貴，例如睇魔術比賽，中層門票要七十美元（約五百三十港元），一張冒險樂園門票又要五百港元，真係要儲多啲錢先好嚟。&#13;<br> 又到賣廣告時間，只要繼續黐住本報體育版，就睇到全港獨家麥基迪個人專訪，睇吓佢對姚明、勒邦占士等後起之秀嘅評價；重會送出麥基迪親筆簽名T-mac2同一系列紀念品，球迷萬勿錯過。	記者盧漢傑奧蘭多直擊</p></body></html>