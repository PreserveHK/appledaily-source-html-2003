<html><header><meta charset="utf-8"><title>仲根霞講法文搞到胃痛</title></header><body><h1>仲根霞講法文搞到胃痛</h1><p>水着女出身嘅仲根霞，自從喺NHK節目《法文會話》入面教人講法文之後，開始走上從良路。好多人只會當呢啲小節目係踏腳石，難得仲根霞冇恃紅生驕，到𠵱家每個禮拜都準時現身。仲根霞話無論任何job，佢都會好緊張，好似唔識法文嘅佢要記好多法文台詞，初初重搞到胃痛㖭，相信fans聽到都好心痛。</p></body></html>