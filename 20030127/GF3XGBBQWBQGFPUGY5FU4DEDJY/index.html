<html><header><meta charset="utf-8"><title>西門子2128新殼8008新色齊上場</title></header><body><h1>西門子2128新殼8008新色齊上場</h1><p>手機變新Look，折衷方法是換殼或換色，在手機商而言，唔使再抓破頭皮諗新型號新設計，用家亦毋須再花一筆買過部新機，用數十元就可以變身，若然是西門子2128用家，對住個舊Look開始生厭，現正是幫部機變身的時候，新殼有兩款：$98一個的淨色殼及$88一個的花紋殼。照理花紋殼畫多幾筆，價錢竟然比淨色殼平？皆因花紋殼只需將圖案印上去便可，而淨色殼就要用新顏色物料啤過隻新殼，手工同質感都會覺得淨色殼比較好。&#13;<br>另外，容祖兒代言的8008亦推出了珍珠白呢隻新顏色，自問對之前的香檳金確實有點抗拒，家陣覺得新版8008更靚仔，而無論是新色定舊色，手機商的建議售價都是$1,980，但若然出面街舖有出入都唔奇，新色當新機，賣貴啲都唔定！&#13;<br>&#13;<br>記者、攝影：招佩珊&#13;<br>&#13;<br>查詢：西門子客戶服務熱線（28611118）</p></body></html>