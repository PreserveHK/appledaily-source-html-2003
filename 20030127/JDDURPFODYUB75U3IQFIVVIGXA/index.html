<html><header><meta charset="utf-8"><title>廣告撞到正明打對台<br>余文樂著波鞋狙擊霆鋒</title></header><body><h1>廣告撞到正明打對台<br>余文樂著波鞋狙擊霆鋒</h1><p>余文樂甫出道便被指是謝霆鋒的接班人，早前更有報道指他踢走謝霆鋒，接拍可口可樂廣告，而阿樂日前又出任內地波鞋代言人，實行與霆鋒的內地波鞋廣告打對台。</p><p>余文樂自出道以來便被指是謝霆鋒的接班人，早前更有傳他取代謝霆鋒接拍可口可樂廣告，想不到阿樂竟要狙擊霆鋒至內地。霆鋒去年中接拍內地特步波鞋廣告，阿樂最近亦不甘示弱，接拍內地恩東鞋塑的波鞋廣告，以七位數字出任代言人，實行與霆鋒打對台。<br> &#13;<br> <spanclass>跳足九小時 &#13;<br> 阿樂早前特別抽空到廣州為恩東運動鞋拍攝平面廣告，他花了九小時在一幢廢置的古羅馬式大廈內不停做出跳躍動作，展示其陽光笑容，動感十足。阿樂說：「我平時畀人coolcool哋嘅感覺，可以試吓開心啲、活力啲嘅造型都好開心，但最開心係原來廣州都有人識我，我去參觀佢哋舖頭嗰陣，好多路人同學生重大叫我個名，廣告商啲親戚又嚟晒，搞到間舖好迫人呀。」&#13;<br> 阿樂自言收藏了百多對運動鞋，今次除了廣告酬勞外，阿樂還可免費任着該品牌的波鞋，他說：「波鞋公司老闆重話可以度身訂做波鞋畀我，款色顏色同大細都係獨一無二，有對余文樂款式運動鞋，諗起都興奮！」<br> &#13;<br> <spanclass>食野味怕怕 &#13;<br> 問余文樂接拍波鞋廣告會否怕競爭時，他則說：「因為內地有好多唔同波鞋牌子，好似有條村就已經有成三十個唔同牌子啦，所以唔怕有競爭。」&#13;<br> 阿樂表示拍攝完畢後，廣告商請他品嘗山珍海味，不過他看見各種奇珍異獸被鐵籠困住後，即時嚇了一跳。&#13;<br> 阿樂說：「佢哋話食穿山甲、果子狸我都怕怕哋，真係唔敢食，見到啲動物好慘，食佢哋好殘忍，但廣告商真係好好客好熱情，卒之我點咗幾味海鮮，飲啲水魚湯囉。」</spanclass></spanclass></p></body></html>