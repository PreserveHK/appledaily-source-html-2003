<html><header><meta charset="utf-8"><title>　　八和會館望何志平幫忙 - 李八方</title></header><body><h1>　　八和會館望何志平幫忙 - 李八方</h1><p>北角新光戲院今年八月結束，八和會館主席陳劍聲、梁漢威、林錦堂同梅雪詩等連同約一百位會員，趁住噚日喺新光出席一個千歲宴活動，順便傾埋保留新光戲院，以及向政府申請撥場地畀八和會館演出呢件大事。&#13;<br> 陳劍聲同八方話：「新光戲院係粵劇主要演出場地，一旦結束，就會連帶有人失業，間接影響生計，而且冇咗呢個場地，亦減少戲曲交流，希望政府可以協助，業主繼續租出場地，咁樣文化藝術就唔會失傳。」&#13;<br> 佢哋噚日重收集咗約六百個支持嘅簽名，當場交咗畀民政事務局長何志平嘅代表林鳳顏。梁漢威話：「平時向政府租借場地，申請好困難，希望政府可以關注一吓。」&#13;<br> （圖）陳劍聲（左）向何志平嘅代表林鳳顏交簽名信。右為尹飛燕。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>