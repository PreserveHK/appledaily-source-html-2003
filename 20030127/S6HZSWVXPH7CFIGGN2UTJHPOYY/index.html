<html><header><meta charset="utf-8"><title>患糖尿病感冒難清<br>肥姐咳到標尿舞台劇頂硬上</title></header><body><h1>患糖尿病感冒難清<br>肥姐咳到標尿舞台劇頂硬上</h1><p>沈殿霞（肥姐）最近因感冒而喉嚨發炎，不過前晚病情已好轉，為免令觀眾失望，肥姐已即時重返《麗花皇宮2003》舞台劇演出。肥姐表示，由於她患有糖尿病，故此醫治感冒時要十分小心。</p><p>沈殿霞日前由於喉嚨發炎，所以原定在灣仔演藝學院演出《麗花皇宮2003》舞台劇要臨時取消。前晚肥姐的病情已好轉，故繼續如期演出，而凌波則出任表演嘉賓，其丈夫金漢亦有捧場。<br> &#13;<br> <spanclass>毛毛暖水袋取暖 &#13;<br> 肥姐前晚已可開聲唱歌，不過演出完畢接受訪問期間，則要攬着一個毛毛暖水袋取暖。提到病情時，肥姐說：「我因為感冒引致喉嚨聲帶發炎，之前我咳得好犀利，啲痰都湧住出嚟，把聲又沙，我都唱唔到歌，自己又咳到標尿，封晒喉，我又唔想觀眾入場睇少一部份，先至決定取消演出。」&#13;<br> 肥姐表示自己患有糖尿病，所以醫感冒比較困難，她說：「我又唔可以打針，因為打啲類固醇入身體會令血糖上升，如果服藥份量過重又會令胰島素分泌出問題，所以醫生都好小心處方。」<br> &#13;<br> <spanclass>憶羅文感觸落淚 &#13;<br> 此外，每當肥姐演出其中一幕提到已故好友羅文，都不禁感觸落淚，她說：「其實囡囡欣宜都有打過長途電話問我可唔可以演出，我都唔想囡囡同媽咪太擔心，𠵱家情況都可以。」&#13;<br> 肥姐透露日前取消的一場《麗花皇宮》舞台劇，將在本周三（二十九日）補演，而該舞台劇亦會在新年加演九場，肥姐說：「假如到時我重未病好，我或者會推遲返加拿大休息嘅期，因為怕感冒唔清，上飛機耳膜會痛。」&#13;<br> 採訪、攝影：馮美茵</spanclass></spanclass></p></body></html>