<html><header><meta charset="utf-8"><title>下月紅館開騷好緊張<br>Eason半夜唱K鬆一鬆</title></header><body><h1>下月紅館開騷好緊張<br>Eason半夜唱K鬆一鬆</h1><p>陳奕迅（Eason）近日為綵排下月個唱而忙得不可開交，不過他一向貪玩，昨日凌晨三時，Eason到銅鑼灣唱K，舒展身心之餘更可順道練歌。</p><p>陳奕迅下月十六日將在紅館舉行一連六場的演唱會，他近日頻頻練歌排舞，又勤做運動練氣，十分勤力。<br> &#13;<br> <spanclass>「好耐冇玩」 &#13;<br> 不過，一向貪玩的Eason無論工作有多忙碌，也要抽時間給自己輕鬆一吓，繼日前在中環踩RollerBlade練氣之後，昨日凌晨時分，記者又見Eason到銅鑼灣唱K，減壓之餘又可順道練歌，可謂一舉兩得。&#13;<br> 昨日凌晨三時許，Eason駕駛其Audi座駕前往銅鑼灣皇室堡加州紅卡拉OK，問他為何深夜時分才出動？Eason笑說：「係呀，基本上我係上去現一現身同接人，近排綵排演唱會搞到好攰，已經好耐冇出嚟玩，咁咪順便上去鬆一鬆囉！」&#13;<br> 由於卡拉OK約在凌晨五時關門，所以Eason只能唱兩個小時卡拉OK。&#13;<br> 農曆新年將至，未知Eason有甚麼節目？他苦笑說：「都係綵排！」原來Eason現時每天花三、四小時練歌，至農曆新年期間，他更要將練歌時間增加到每天六至八小時，難怪一提起新年，Eason會如此麻木！<br> &#13;<br> <spanclass>貴飛已售罄 &#13;<br> 而Eason女友徐濠縈將為他的個唱設計服飾，新年期間與男友齊齊忙碌。此外，有報道指Eason個唱售票反應欠佳，但據Eason所屬的MusicPlus唱片公司高層甘菁菁透露，Eason個唱反應頗為熱烈，所有貴價票和中價票已差不多被搶購一空。&#13;<br> 採訪、攝影：娛樂突發組</spanclass></spanclass></p></body></html>