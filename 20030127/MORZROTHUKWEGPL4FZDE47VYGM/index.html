<html><header><meta charset="utf-8"><title>潮流Express：<br>「癸未年」別注明日發售　羊年版PumpFury今日曝光！</title></header><body><h1>潮流Express：<br>「癸未年」別注明日發售　羊年版PumpFury今日曝光！</h1><p>1904年，田徑運動員AifShrubb打破了三項世界紀錄，腳上所穿的是英國製Foster運動釘鞋；1958年，J.W.Foster的外孫JohnFoster正式將Foster易名為Reebok，銳意發展高質跑鞋。由最早期研製的AZTEC，到後期的ERS、PUMP、DMX科技，無一不是波鞋界話題作。但當中最「潮」的，卻是94年由Bjork穿上的紅X黃的InstaPumpFury，繼而東洋、英倫勁煲，潮流Icon藤原浩着住來港威威；更攞命的是那招停不了的限量別注版問世，PumpFury順理成章成為Sneaker界的Legend。&#13;<br>「癸未年」PumpFury鐵定明日（28號）出閘！未正式發售前，要搶先着嚟威代價係$1,300！今勻行貨到埗，良心價$989發售！	&#13;<br>&#13;<br>記者：陳嘉文　攝影：林栢鈞</p><p><spanclass><fontstyle>日本冇貨！&#13;<br> 香港、台灣獨家發售！  &#13;<br> 羊年版PumpFury只作香港及台灣兩地發售；行內人/波鞋精見過對鞋都話配色好搶！由於日本方面冇貨賣，班㗎仔肯定恨到流口水，搶硬香港及台灣貨在所難免，故呢對勁鞋甚有升值潛力！PumpFury獨有的Trademark——即時充氣系統，將鞋身與腳之間虛位減少，從而降低運動時受傷機會，充氣幅度可自由調節，令穿者感到更舒適更靈活。$989（1月28日發售）&#13;<br> &#13;<br> <spanclass><fontstyle>「癸未年」PumpFury解構：  </fontstyle></spanclass></fontstyle></spanclass></p><p><spanclass><fontstyle>超級PumpFury「Fan屎」  &#13;<br> ——Alex（24歲）&#13;<br> 24歲的Alex愛PumpFury愛得瘋狂，在其80呎睡房裏竟有37對PumpFury之多！Alex坦言他愛PumpFury但總算愛得理智：「藤原浩着住那對炒過$10,000的Chanel別注PumpFury，價位太離譜，我一定唔會買！重有，家陣班潮流友興炒波鞋，一入一出當正股票咁炒，查實對一班真正用家嚟講，真係好慘！成日要捱貴貨！」Alex如是說。</fontstyle></spanclass></p><p><spanclass><fontstyle>Alex點睇「癸未年」PumpFury？  &#13;<br> 「早前已見過水貨，顏色配襯勁靚，但炒價接近$1,300！好想買但後來得知代理會返，即時忍手。」問到鞋迷都關心的問題——「癸未年」PumpFury有冇得炒？Alex一派專業用家答道：「炒唔炒得起反而是其次，重要是我覺得對鞋靚故我畀錢買，就是這般簡單。不過，別注PumpFury返行貨均有個現象，就是斷市後水貨佬一定會炒，前科有02年的行貨英版灰X紅的PumpFury，行貨公價$1,089，斷貨後即被炒至$2,500！故限量生產的「癸未年」PumpFury應該有前途。」</fontstyle></spanclass></p><p><spanclass><fontstyle>儲鞋父母支持  &#13;<br> Alex與父母同住，故37對PumpFury點擺都咁張揚；加上拍攝當日，Alex的爹哋媽咪均在現場，二人不但冇鬧個仔買咁多波鞋，反之媽咪重好落力協肋Alex，擺靚個波鞋陣畀攝影師影相。</fontstyle></spanclass></p><p><spanclass><fontstyle>老竇唔反對  &#13;<br> 「基本上我都唔會反對，買波鞋點都算係正當嗜好，起碼好過去賭博！不過，我成日話佢買咁多波鞋，點解唔買對靚皮鞋着吓！」</fontstyle></spanclass></p><p><spanclass><fontstyle>37對選5大最愛  &#13;<br> 猶記得中學時代，總愛問同學仔：「你屋企火燭，但只容許你揀5件嘢帶走，你帶邊5件至愛走？」面對這位波鞋迷時，竟讓我想起此問題。由96年首對買入的紫色PumpFury到近期最新的03皮版別注版，要由37對選5大最愛，Alex又點揀呢？</fontstyle></spanclass></p><p><spanclass><fontstyle>紫色PumpFury（96年生產）  &#13;<br> 「首對買入就是96年推出的紫色PumpFury，故甚具紀念性，就算爛了也不會丟掉！當年儲夠錢，用$999買入，今日在波鞋界已成為神台級參考商品，有錢都未必買到。」</fontstyle></spanclass></p><p><spanclass><fontstyle>試版男女PumpFury（00年生產）  &#13;<br> 「原定是Reebok會發表一對以男、女性符號作SellingPoint的鴛鴦色PumpFury，其後因技術（成本？）問題擱置此空前計劃；然而市場已湧現少量Sample，於是我即刻掃貨！今日呢對男女版已成無價寶。」</fontstyle></spanclass></p><p><spanclass><fontstyle>灰X綠FuryRoad（95年生產）  &#13;<br> 「94年第一代PumpFury後，95年Reebok推出全新改良版FuryRoad，鞋面設計亦沒有了品牌字樣，這可謂是Reebok充滿信心之作，沒有印明牌頭，但，你望落已知是Fury系列。」</fontstyle></spanclass></p><p><spanclass><fontstyle>白灰DMXFury（01年生產）  &#13;<br> 「人總是虛榮，成萬銀的Chanel別注PumpFury雖靚但真係唔捨得買，其後行貨出了Chanel白灰色DMXFury，價位約$1,100，咁抵我即刻扑槌！」</fontstyle></spanclass></p><p><spanclass><fontstyle>FuryMillennium3+1特別版（01年生產）  &#13;<br> 「記得01年5月推出的FuryMillennium特別版，嗰日係星期日，於是乎喺前一日（星期六）下晝放工即刻走去排定隊，原因係呢Set系列喺日本好勁，限量240套一日內沽清！而要買齊首3款Contour、Dotted、Graffiti才可免費換領第4對不作售賣的Gold（後水貨舖有供應），搞到嗰排成日通宵排隊買鞋！」</fontstyle></spanclass></p><p>售賣點：ReebokConceptshop&#13;<br> （28909220）銅鑼灣皇室大廈二樓J舖&#13;<br> （28318580）銅鑼灣崇光百貨四樓16B-17號&#13;<br> （28817724）尖沙嘴漢口道5-15號漢口中心地下G8號舖&#13;<br> （23181920）九龍灣德福廣場一期G14號舖&#13;<br> 查詢電話：23106232</p></body></html>