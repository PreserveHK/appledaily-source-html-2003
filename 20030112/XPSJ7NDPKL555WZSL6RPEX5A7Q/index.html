<html><header><meta charset="utf-8"><title>得勝率居聯盟榜首<br>小馬訪快艇唔怕讓</title></header><body><h1>得勝率居聯盟榜首<br>小馬訪快艇唔怕讓</h1><p>挾聯盟最佳作客成績的達拉斯小馬，將於周一作客出戰洛杉磯快艇，鑑於快艇主場威力平平，加上小馬近期錄得五連勝，狀態大勇，今仗小馬初盤讓七分，就算臨場讓至十分也無有怕，上盤穩開。&#13;<br> 小馬今季作客十五戰十二勝三負，得勝率高達八成，亦是球隊能雄踞聯盟榜首（八十五點三巴仙）的原因；加上該隊近期更銳不可當，錄得五連勝，其手下敗將包括塞爾特人、七十六人等勁旅；而五場勝仗中平均淨勝對手超過十七分，顯示球隊攻力強橫，贏波絕不留手。<br> &#13;<br> <spanclass>快艇主場勝率僅4成 &#13;<br> 反觀快艇主場二十戰僅得八勝，在西岸僅較金塊和超音速為佳；雖然該隊擺脫早前六連敗頹勢，連勝灰熊和超音速，但上仗以兩分險勝超音速，耗力甚多。反而小馬輕取塞爾特人二十五分，主力球員得到充份休息，小馬當然在體力上佔優。&#13;<br> 但不得不提的，是小馬作客三場敗仗中，其中一場就是敗給湖人，該仗小馬一度領先三十分，竟噩夢地反輸兩分；素知湖人與快艇共用史達普斯中心球場，小馬再臨「凶地」，球員或受心理影響表現。</spanclass></p></body></html>