<html><header><meta charset="utf-8"><title>睇完樓鬆一鬆&#13;<br>深井裕記　最老字號燒鵝</title></header><body><h1>睇完樓鬆一鬆&#13;<br>深井裕記　最老字號燒鵝</h1><p>去深井，必定要食燒鵝，講到老字號，裕記一定係首選，佢哋嘅燒鵝，由70年代初期賣到𠵱家！負責人華姐解釋，裕記前身只係深井橋下一間小舖，當中最撚手菜式，就係燒鵝！由於在70年代初，好多人都喜歡在假日時間，去深井附近釣魚同遊山玩水，而深井嘅燒鵝特別好味，就從呢啲釣魚客口中廣傳開去！呢度嘅燒鵝直到今日，仍然保持傳統炭爐燒烤，且幾十年都要持之以恒保持水準，就真係一啲都唔簡單！</p><p>裕記燒鵝飯店&#13;<br> 地址：深井深康路9號&#13;<br> 電話：24910105</p><p><spanclass><fontstyle>馬灣碼頭釣蟹竇  &#13;<br> 呢頭講完裕記憑釣魚客嘅口而出名，附近勁舊嘅馬灣碼頭，當然係出名嘅魚竇，聽好多釣友講，呢度入夜好多時都有鱸魚同鱆魚出沒，而呢度重有一樣出名多，就係蟹！好多魚客都投訴啲蟹成日食佢哋啲魚餌搞到釣唔到魚，不過有啲人直情喺岸邊釣蟹，聽講大者，可以有6、7吋咁大㗎！</fontstyle></spanclass></p><p><spanclass><fontstyle>碼頭沙灘拍拖勝地  &#13;<br> 馬灣碼頭除咗係魚竇同蟹竇之外，佢兩邊嘅沙灘原來亦都係拍拖勝地。&#13;<br> 好多情侶都好鍾意喺呢度對住青馬大橋睇日落，而且不時重見到有人喺度非法燒烤；觀景靚，嚟賞吓日落及月色的確無妨，不過清潔香港人人有責，嚟堆沙燒烤就唔多好啦！</fontstyle></spanclass></p><p><spanclass><fontstyle>勁滋補　古法龍缸煨湯  &#13;<br> 喺正深井青山公路口有間海韻酒家，佢哋最耍家嘅係外省菜中嘅古法龍缸煨湯。呢度湯款足有十幾款，當中最出名係川貝津梨煨唐排、鮑魚人參煨老雞同沙參玉竹煨水鴨等，滋潤、滋補完全悉隨尊便。</fontstyle></spanclass></p><p><br> &#13;<br> 海韻燒鵝海鮮酒家&#13;<br> 地址：深井青山公路38號海韻花園地下商場&#13;<br> 電話：24918183</p><p><spanclass><fontstyle>青山公路深井段  &#13;<br> A碧堤半島&#13;<br> B馬灣碼頭&#13;<br> C深井舊村&#13;<br> D裕記燒鵝飯店&#13;<br> E海韻燒鵝海鮮酒家&#13;<br> F嘉頓&#13;<br> G機場核心計劃展覽中心</fontstyle></spanclass></p></body></html>