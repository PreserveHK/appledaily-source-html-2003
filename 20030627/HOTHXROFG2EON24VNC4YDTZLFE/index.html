<html><header><meta charset="utf-8"><title>Eason寸霆鋒唔掂要硬谷</title></header><body><h1>Eason寸霆鋒唔掂要硬谷</h1><p>陳奕迅（Eason）昨日與Twins及Boy'Z等歌手到元朗為新卡拉OK店主持開幕禮，店內設有一層EEGzone，所有房間都由英皇歌手設計主題，並放置了他們的唱片，其中謝霆鋒及Eason各佔四間主題房，連Boy'Z及3T都有，獨欠陳冠希（Edison）。<br> &#13;<br> <spanclass>為打機不和 &#13;<br> 早前有傳陳冠希遭英皇雪藏，昨日其所屬MusicPlus負責人甘菁菁在電話中說：「呢樣嘢係經理人公司接，Edison經理人約都唔係英皇嘅，我哋唔可以幫佢接呢啲嘢，會有牴觸。」&#13;<br> 而Eason昨日接受訪問時則表示續約問題尚在傾談中，對於有消息指他不滿公司宣傳重點放在霆鋒身上，Eason則說：「咁都正常，賣得唔好要谷行啲，都應該，佢年幾前都去蒙地卡羅攞過銷量獎，人有起跌高低，𠵱家市道唔好。」提到與霆鋒不和的傳言，Eason說：「我哋只會為打機不和，佢一次出口術贏咗我，搞到我好㷫。」&#13;<br> 採訪：胡比　攝影：何國豪</spanclass></p></body></html>