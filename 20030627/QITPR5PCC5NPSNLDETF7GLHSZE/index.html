<html><header><meta charset="utf-8"><title>坐過山車顯勇者無懼<br>餅女向Aunties下戰書比舞</title></header><body><h1>坐過山車顯勇者無懼<br>餅女向Aunties下戰書比舞</h1><p>MiniCookies三位成員Stephy、Theresa和Miki日前大玩室內過山車和旋轉木馬，三餅搏命狂嗌，非常盡興。MiniCookies表示歡迎騎呢組合Aunties闖樂壇，還希望與對方比拼舞藝。</p><p>三餅Stephy、Theresa和Miki日前往西九龍中心的奇趣天地，大玩室內過山車和旋轉木馬。三餅玩過山車時，忍不住放聲大叫，當中以Stephy最膽生毛，神色自若，其間還高舉勝利手勢。而Miki就嗌到拆天，她「落車」後更笑問兩餅：「頭先我好似嗌得好大聲啊呵？」<br> &#13;<br> <spanclass>聞讚賞呼感動 &#13;<br> 年紀輕輕的三餅是玩得之人，對於憑模仿她們而出位的騎呢男子組合Aunties即將出碟，三餅對此笑說：「好勁呀，佢哋扮我哋跳舞真係好似，唔係講笑呀，樂壇要佢哋衝擊吓！」&#13;<br> Aunties曾透露愛Cookies的原因，是覺得她們為樂壇帶來生氣，三餅聞言即說：「好感動呀，其實我哋以前見過Aunties，佢哋自己做MV，好認真，好有熱誠同衝勁。我哋完全唔介意同佢哋合作，重希望可以同佢哋一齊跳舞㖭。」<br> &#13;<br> <spanclass>餅女各自獨唱 &#13;<br> MiniCookies轉簽黃柏高的經理人公司後，據知公司對四餅的表現甚感滿意，四餅個別的形象亦比以前鮮明。她們說：「公司對我哋好好，嚟緊啲工作都係畀公司幫我哋安排，我哋喺下個月出嗰張新歌加精選入面，重會每人有首獨唱歌㖭！」&#13;<br> 採訪：朱芷瑩　攝影：陳志嵐&#13;<br> 場地：西九龍中心奇趣天地&#13;<br> 化妝：Kris　髮型：Jimmy（Chin.G）&#13;<br> 服裝：AzonaAoz</spanclass></spanclass></p></body></html>