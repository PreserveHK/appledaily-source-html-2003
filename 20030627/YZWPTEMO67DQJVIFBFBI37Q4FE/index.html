<html><header><meta charset="utf-8"><title>齊捧俏嬌娃　時間夾得準<br>范姜睇戲　章小蕙起身</title></header><body><h1>齊捧俏嬌娃　時間夾得準<br>范姜睇戲　章小蕙起身</h1><p>鍾鎮濤的女友范姜與其前妻章小蕙，前晚不約而同現身《神探俏嬌娃2指環密令》首映禮，但二人同場卻未有相見。章小蕙在范姜入場後才到場，又於電影開場不久便匆匆離開，但她表示即使碰到范姜亦不會尷尬。</p><p>鍾鎮濤（阿B）的新歡范姜和舊愛章小蕙，與盧淑儀、張天愛、台灣天后李玟（CoCo）、名模蔣怡、樂基兒和Rosemary等，前晚齊往灣仔會展欣賞《神探俏嬌娃2指環密令》首映禮。<br> &#13;<br> <spanclass>開場即走趕稿 &#13;<br> 阿B現正身在北京拍劇，范姜前晚獨自到場，她進場不久後，記者即發現章小蕙現身，二人同場不相見，時間夾得十分準確。章小蕙在電影開場不久便先行離開，問她可有在場內見到范姜時，她說：「我真係見唔到佢，我要趕稿所以先走。如果見到佢咪打招呼囉！冇所謂。」問章小蕙為何不帶子女一起來看戲？她說：「我之前已經想帶佢哋睇《千機變》，但仔女呢排喺佢哋（指阿B與范姜）嗰邊，所以先冇帶嚟。」&#13;<br> 至於范姜被問到有關阿B遭台灣舞台劇方面指違約一事時，她說：「佢哋應該告唔到阿B，係想出風頭啫！阿B𠵱家重喺北京拍劇，佢下月五號會去紫禁城出席北京政府一個慶祝防炎成功嘅晚會。」<br> &#13;<br> <spanclass>芬蘭探「男友」 &#13;<br> 此外，穿上低胸到場的盧淑儀說：「史提芬史葛（StevenSeagal）遲啲會去芬蘭拍新戲《TheRescue》，重會逗留兩個月，我都會去一個星期探佢班，但就唔怕傳緋聞。」史提芬史葛可會在新片中為緋聞女友盧淑儀預留一角？盧淑儀說：「秘密，但佢會再開一套動作片，重叫我介紹香港嘅導演畀佢，程小東大家都識啦。」&#13;<br> 採訪：何永寧&#13;<br> 攝影：甄朝健</spanclass></spanclass></p></body></html>