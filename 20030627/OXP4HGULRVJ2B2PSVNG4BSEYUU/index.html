<html><header><meta charset="utf-8"><title>打機樂園：<br>《變形俠醫》借勢谷Game<br>綠色巨人躁狂症踩踩踩</title></header><body><h1>打機樂園：<br>《變形俠醫》借勢谷Game<br>綠色巨人躁狂症踩踩踩</h1><p>橫掃全球票房嘅MARVEL超級英雄《變形俠醫》，例牌咁借勢推出跨平台電子遊戲，PS2、XBOX、GAMECUBE甚至連PC版都有，遊戲玩法簡單，邊行邊走消滅敵人，最正係周街攞嘢攻擊，狂暴起嚟重可以跳起踩人，甚至連車都踩得爛，相信有冇躁狂病都玩得好High。&#13;<br>記者：徐影龍</p><p>遊戲同電影一樣，《變形俠醫》緊貼《EntertheMatrix》推出，機迷難免有所比較。由於故事性先天不及《Matrix》咁浩大及複雜，故《變》遊戲劇情並非跟足原著，以主線大橋再另行加插劇情及敵人，不及《Matrix》遊戲及電影關係咁密切。開發公司將心思花喺遊戲性及動作方面，真實背景下，人物以另類手法表達，採用一種偏近卡通式嘅貼圖，光影效果更為突出，尤其昏暗環境下好有壓逼感同氣氛，呢點值得一讚。&#13;<br> 遊戲基本上以爽快殺敵為賣點，一開始，已經講主角Bruce喺無意識狀態下，以綠色巨人跟軍方大戰一場。筆者玩XBOX版時，見人就「冧」見車就踩，重特登扭大重低音，享受嗰種「嘭嘭」聲嘅破壞快感，當發洩兼減壓絕對一流。</p><p><spanclass><fontstyle>綠色巨人恍如武林高手  &#13;<br> 《變》遊戲版故事冇睇頭，幸好遊戲性及動作彌補唔少分數。綠色巨人破壞力驚人，亦設定好多物件供玩家大肆蹂躪，所有地上物件如燈柱、油箱甚至大大架汽車等，都可隨手執起作武器，冇嘢執時索性跳起踩扁敵人，相當之搞笑。除一般打鬥外，每當綠色巨人受到一定程度攻擊後，憤怒計爆滿後會進入狂暴狀態，呢個時候攻擊力會大幅增加，兩三下手腳就搞掂嘍囉，最啱對付首領級敵人。睇番行版中文說明書，發覺Hulk唔同狀態下，加埋居然有成五十幾招，拍住《劍魂》一類嘅3D格鬥Game，為遊戲增添不少動作元素。</fontstyle></spanclass></p><p><spanclass><fontstyle>停不了的綠色熱潮  &#13;<br> 電影公司為推高聲勢，提供PC試玩版下載外，重同綠色飲品MountamDew合作，大玩《變形俠醫》ScreenSaver同Wallpaper，有齊PC及Mac版本，全部免費供下載。</fontstyle></spanclass></p><p><spanclass><fontstyle>桌面壁紙  &#13;<br> 兩大張Wallpaper，解像度夠高，Print出嚟欣賞都得，問題係大大隻飲品牌子喺度，吸引力大減。&#13;<br> &#13;<br> Desktop飾物下載：&#13;<br> <ahref http:>www.mountaindew.com/promotions/the_hulk/index.php?or=XBOX </ahref></fontstyle></spanclass></p><p><spanclass><fontstyle>自製ScreenSaver  &#13;<br> 多款相片及過場特效畀你揀，之後網頁自動轉為ScreenSaver檔案畀你下載。</fontstyle></spanclass></p><p><spanclass><fontstyle>打爆Desktop  &#13;<br> 趣味小玩意，以左、右掣作揮拳，將自己個Desktop一拳拳咁打爆，變態人士適宜扭大音量玩。</fontstyle></spanclass></p><p><spanclass><fontstyle>PC試玩版  &#13;<br> 收錄開頭大戰軍方坦克一段，內容唔算長，勝在有多段Movie及感受綠色巨人嘅狂暴攻擊。試玩版容量166MB，寬頻先好考慮Download。&#13;<br> &#13;<br> 試玩版下載網址：<ahref http:> gumclik.html?id=518&amp;p=5"TARGET="_blank"&gt;www.gamespot.com/cgi/&#13;<br> gumclik.html?id=518&amp;p=5 </ahref></fontstyle></spanclass></p><p>遊戲類型：動作&#13;<br> 對應機種：&#13;<br> XBOX&#13;<br> PS2&#13;<br> GABECUBE&#13;<br> Windows&#13;<br> 遊玩人數：1人&#13;<br> 開發商：Radical&#13;<br> &#13;<br> &#13;<br> <spanclass><fontstyle>《變形俠醫》大海報、明信片送畀你  &#13;<br> 今次香港XBOX預留多款精美《變形俠醫》印刷品畀《蘋果》讀者，包括25張電影大海報、25張遊戲海報及50張明信片等，只要手持今日本版，到灣仔東方188嘅DreamStore，就可免費獲得其中一款，想攞啱心水就要早啲喇，數量有限，送完即止。&#13;<br> &#13;<br> DreamStore&#13;<br> 地址：灣仔東方188商場二樓256號舖&#13;<br> 電話：25753285</fontstyle></spanclass></p></body></html>