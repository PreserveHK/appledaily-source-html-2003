<html><header><meta charset="utf-8"><title>新車速報：<br>福士Bora1.8TRS有型又跑得</title></header><body><h1>新車速報：<br>福士Bora1.8TRS有型又跑得</h1><p>福士代理早前以兩台自然吸氣嘅2.0及2.3公升偈，作為Bora車系嘅主力，未見有好大成效；直至近期代理一改策略，引入跟奧迪A4同出一轍嘅一台1.8公升直4Turbo偈，雖然馬力不過150匹，惟低轉1750rpm經已造出至高21.4kgm峯值扭力，令起跑加速表現更強外，代理重加送一套全車包圍，令新版Bora更具號召力。而佢哋重跟本地有名嘅改裝車商，炮製一款Bora1.8TRS特別版，200匹輸出絕能令聲勢變得更響亮呢！&#13;<br>&#13;<br>記者、攝影：陳偉林　mageGirl：Wendy&#13;<br>逢星期一至日出版</p><p><spanclass><fontstyle>GT包圍奪目見號召力  &#13;<br> 新版Bora嘅引入可謂一反傳統，除改配一台更具爆炸力嘅引擎外，代理重肯多花心思，替新車加入一套富號召力又見動感嘅GT包圍，予人有感更切合新版1.8T嘅身份之餘，以高規格鋪排嘅座艙設計，前後兩排皮椅剪裁貼身見承托感，難得對比起一眾同級車款，重有唔錯空間感㗎！</fontstyle></spanclass></p><p><br> &#13;<br> <spanclass><fontstyle>200匹反應強而有力  &#13;<br> 新車有齊電窗、電鏡及天窗外，不可或缺嘅原廠音響及恒溫冷氣，還有前後共8個安全氣袋連充氣簾幕，配套可謂一絲不苟。再者，提升版有200匹嘅RS之號，測試反應敏銳有勁，而強化底盤結構後，帶出高循迹力至餘，原車輔有主動式ESP、TCS同EDL系統，加上四輪碟式制動連ABS及EBD裝置，同級車中保護力可謂冠絕同儕呢！</fontstyle></spanclass></p><p><spanclass><fontstyle>記者試後簡評  &#13;<br> 代理安排一部由原來Bora1.8TGT，升格為Bora1.8TRS（馬力200匹）特別版給傳媒測試，感覺引擎頭、中段表現更進取，而四輪改換Racing絞牙避震連彈弓，馬步變得穩紮富支持力，加上代理多送一套全車包圍，令外觀變得更具房跑車意識。</fontstyle></spanclass></p><p><spanclass><fontstyle>靚女Wendy又點睇部車？  &#13;<br> 全車加咗套包圍有型吸引外，車廂重好闊落又見寧靜，尤其係剪裁貼身嘅皮椅，重畀到人有充足承托感㖭！</fontstyle></spanclass></p><p><spanclass><fontstyle>歐洲車改裝專家Tony有話講  &#13;<br> 福士代理新近引入嘅Bora1.8T型號，一台1.8升Turbo偈早已廣泛應用於福士及奧迪車系之中，發展既成熟又具改裝潛力，僅需改換電腦晶片及程式，便可將引擎輸出調高至200匹上落，又毋須投放大量人力物力強化引擎部件。惟提升性能之餘，亦需強化底盤與之配合，而用上絞牙避震及Racing彈弓，勝在兼容性高，可因應不同駕駛要求。</fontstyle></spanclass></p><p><center> <spanclass><fontstyle>Bora1.8TRS特別版改裝點滴  </fontstyle></spanclass></center> </p><p><br> &#13;<br> 1.整套碳纖維製造嘅入氣裝置，可提升生氣吸納量，又可以減低熱風影響引擎運轉。&#13;<br> 2.雙出式尾喉鋪排，引擎呼吸變得更暢順又見聲響雄渾。&#13;<br> 3.改換電腦晶片前，需重新輸入恰當嘅程式。&#13;<br> 4.加大碼17吋專用合金胎軨配搭，有助走彎時嘅對地抓着力。&#13;<br> 5.四輪改換絞牙避震同彈弓，可因應個人風格調校軟硬度。&#13;<br> 6.引擎室內加有塔頂Bar及高壓放氣嘩佬，有助強化底盤及引擎呼吸。</p><p><spanclass><fontstyle>福士Bora1.8TGT規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 傳動：5前速Tiptronic半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16&#13;<br> 尺碼：4682×1746×1498mm&#13;<br> 軸距：2703mm&#13;<br> 車重：1471kg&#13;<br> 0-100公里：10.8秒&#13;<br> 極速：208km/h&#13;<br> 平均耗油：9.7L/100km&#13;<br> 新車售價：$242,572&#13;<br> 車輛提供：合泰汽車（28828938）</fontstyle></spanclass></p><p><CENTER> ■新車用上一台發展成熟嘅1.8公升直4Turbo偈，由於低轉有高扭力輸出，令起跑加速變得強勁有力。</CENTER> </p></body></html>