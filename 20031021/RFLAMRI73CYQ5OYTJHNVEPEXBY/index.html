<html><header><meta charset="utf-8"><title>新車速報：<br>豐田全新車系Sienta七人MPV</title></header><body><h1>新車速報：<br>豐田全新車系Sienta七人MPV</h1><p>家庭車市場近年起咗唔少變化，普羅用家買車唔再局限於四門三廂式嘅傳統轎車設計，尤以擁有三排七座位嘅家庭式MPV亦漸受追捧，身為日本老大哥嘅豐田車廠，繼發展EchoVerso及CorollaVerso之後，早前更響東瀛本土推出真正七座位全新Sienta車系，而首部新車更剛啱火速運抵香港㖭！想睇吓部車有幾正？就真係唔好錯過今日嘅介紹喇！&#13;<br>&#13;<br>記者、攝影：陳偉林　&#13;<br>ImageGirl：Wendy</p><p>過往喺家庭車級別中，鮮有七座位車款供用家選擇，皆因尺碼限制好難做到稱心滿意嘅車廂空間；惟豐田響近年間，亦積極開拓呢個市場，兼且重有唔錯口碑同銷量，當中Spacio會係一個不折不扣嘅好例子。</p><p><spanclass><fontstyle>方匣子賣相別致吸引  &#13;<br> 然而，想要做到車廂夠寬敞，方匣子嘅車體輪廓總不可少；而Sienta本身重加有圓潤線條修飾，加上一副趣致面孔及一對大眼睛嘅車燈組合，既討好又不失時尚感。難得車身兩旁還有趟門設計，左邊重有全自動開關功能，用起上嚟方便又愜意㖭！</fontstyle></spanclass></p><p><spanclass><fontstyle>座艙寬敞多變好實用  &#13;<br> 打開車門，你不期然發現車廂空間好寬敞，尤其係尾排足可以坐上兩名成人外，原來後排重可以潛藏於中排座席下，以騰出更大嘅尾廂空間。再者，中、後排更可配搭成卧鋪，加上中置車頂嘅天窗，重予人一份舒泰嘅閒適感㗎！其次，車內還有齊冷氣、音響同前後獨立照明，大可媲美一般轎車配搭呢！</fontstyle></spanclass></p><p><spanclass><fontstyle>1.5公升偈輸出平均有力  &#13;<br> 新車用上一台1.5公升直4偈，匹配SuperCVT無段變速自動波，反應及加速有力，又易於操控；而低地台低重心設計嘅底盤，加上四輪歐式懸掛組合，行車既平穩又暢順，完全沒有半點因車高而影響可靠性㗎！至於車身低腰線設計，重畀到你有遼闊嘅視野㖭！</fontstyle></spanclass></p><p><b> 記者評語&#13;<br> 雙趟門上落方便</b> &#13;<br> 中小型家庭MPV有興起之勢，呢部Sienta可算係給用家度身訂做嘅新車款；外形討好之餘，車廂三排七座位配搭尚算闊落，加上左右雙趟門組合，有利元素一應俱備，配合上豐田汽車向來嘅可靠性能，大賣機會指日可待。&#13;<br> &#13;<br> <b> Wendy評語&#13;<br> 座椅靈活多變夠實用</b> &#13;<br> 呢部全新豐田Sienta嘅造型既Cute又吸引，而且車廂空間重好闊落；最令人意想不到嘅，會係中、後排座椅重可以組合成卧鋪，又或者將尾排收摺起來，令尾廂空間變得更大更實用㖭！</p><p><spanclass><fontstyle>豐田Sienta1.5規格  &#13;<br> 引擎：1496cc直4DOHC&#13;<br> 馬力：110ps/6000rpm&#13;<br> 扭力：14.4kgm/4400rpm&#13;<br> 傳動：SuperCVT無段變速自動波，前輪驅動&#13;<br> 懸掛：（前）柱式獨立（後）拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：175/70R14ToyoJ36&#13;<br> 尺碼：4100×1695×1670mm&#13;<br> 軸距：2700mm；車重：1220kg&#13;<br> 平均耗油：19.0km/L&#13;<br> 新車售價：$164,700起&#13;<br> 車輛提供：富利堡汽車（28776700）</fontstyle></spanclass></p></body></html>