<html><header><meta charset="utf-8"><title>坐布吉潛艇縱橫四海</title></header><body><h1>坐布吉潛艇縱橫四海</h1><p><b>泰國</b>&#13;<br>泰國布吉島一向係香港人的熱門度假勝地，但可惜除咗陽光、海灘、餵魚之外，好耐都未出現過一啲新玩意。直至12月1號，全泰唯一一艘遊客潛艇終於出現！今次就由我帶大家坐上呢隻黃色潛艇縱橫四海！&#13;<br>&#13;<br>文、攝：胡慧冲</p><p><spanclass><fontstyle>48遊客一齊潛水  &#13;<br> 呢部全泰國唯一的潛艇名為「DeepStar48」，可下潛35米深。喺佢哋GMMr.Williams邀請之下，自己有幸成為第一個來自香港嘅下海傳媒。&#13;<br> 原來從佢哋office所在嘅碼頭出發，坐冷氣船到附近著名嘅MaitonIsland只需30分鐘，而呢艘搶眼嘅黃色潛艇就泊咗喺呢度。想進入潛艇好簡單，只要喺甲板上爬過條長梯就可以入到潛艇船艙。成隻潛艇總共可以坐48個人，兩旁的座位裝有電子螢幕同大窗口。潛艇開始下潛，一路落到海底感覺都好定。真係潛咗入水底都無人知！</fontstyle></spanclass></p><p><spanclass><fontstyle>陽光普照海底靚  &#13;<br> 船上嘅「肥熊船長」好Cute，部艇一路潛佢就一路全程講解。喺呢30分鐘嘅潛艇之旅入面，攞正牌的遊客好似我咁，除咗可以聽住音樂，歎住冷氣排排坐之外，重可以欣賞到神秘嘅海底世界，唔使濕身都可以近距離睇到珊瑚同可愛小魚。&#13;<br> 不過提醒大家，個海靚唔靚其實好睇天氣同陽光。好彩今日陽光普照，所以個海底都好靚。如果遇上落雨陰天就可能大打折扣，其實情況同玩水肺潛水差唔多，海面「翻雲覆雨」始終都會影響水底的陽光折射度。	</fontstyle></spanclass></p><p><spanclass><fontstyle>PhuketSubmarine  &#13;<br> 地址：64/423Moo7,RassadaHarbor,Anupas-Phuket-KarnRoad,Rassada,MuangPhuket&#13;<br> 電話：（66）76-253215&#13;<br> 網址：<ahref http:>www.phuketsubmarine.com &#13;<br> 收費：成人2,500銖、小童1,800銖；包專車專船接送。</ahref></fontstyle></spanclass></p><p><spanclass><fontstyle>遇上港人學潛水  &#13;<br> 布吉島附近有很多水清沙靚嘅小島，如果識水肺潛水嘅話，呢度會係一個天堂。又或者如果你去開布吉玩，順便想學埋潛水，我就建議你搵芭東海灘上嘅Dino。Dino係香港人，兼專業潛水教練，同聲同氣易溝通，有佢傍住，信心都大番啲。&#13;<br> &#13;<br> <spanclass><fontstyle>金龍潛水中心  &#13;<br> 地址：207/6Rat-U-Thit,SongRoiPeeRoad,PatongBeach&#13;<br> 電話：（66）76-346140&#13;<br> 網址：<ahref http:>www.dragondive.net &#13;<br> 收費：學潛水1日3,500銖包所有設備及接送；初級潛水牌3日課程9,500銖。</ahref></fontstyle></spanclass></fontstyle></spanclass></p><p><spanclass><fontstyle>豪歎日式海鮮  &#13;<br> Zen日本菜喺香港旅遊雜誌勁煲之下成為遊泰必吃之一，但香港的傳媒已經將曼谷分店講到爛。其實全泰國最大間嘅Zen，就正正位於布吉島嘅芭東海灘，而且佢哋嘅Menu亦同其他嘅唔同，當中包括至偉大嘅海鮮拼盤，食到我攤攤腰。&#13;<br> &#13;<br> <spanclass><fontstyle>Zen  &#13;<br> 地址：PatongBeachRoad,80ThaweewongRoad,T.Patong,A.Kathu,Phuket&#13;<br> 電話：（66）76-293053</fontstyle></spanclass></fontstyle></spanclass></p><p><spanclass><fontstyle>望海酒店三層泳池  &#13;<br> 芭東海灘旁的Novotel4星級酒店，每間房都有海景加大露台。最出位是三層式泳池，每層一個主題。浸住池、望住海，感覺與眾不同。交通方面，搭篤篤車5分鐘到芭東海灘。&#13;<br> &#13;<br> <spanclass><fontstyle>NovotelPhuketCoraliaResort  &#13;<br> 地址：282PhraBaramiRoad,KalimBeach,Patong&#13;<br> 電話：（66）76-342777&#13;<br> 網址：<ahref http:>www.novotelphuket.com </ahref></fontstyle></spanclass></fontstyle></spanclass></p><p><spanclass><fontstyle>出門提一提  &#13;<br> &#13;<br> <b> 簽證：</b> 持BNO及特區護照毋須簽證可留30日。查詢：25216481（泰國領事館）&#13;<br> &#13;<br> <b> 套餐：</b> 乘搭泰國航空往布吉，4日3夜住宿NovotelPhuketCoralia，12月31日前二人同行價每位$2,890。查詢：23668818（寶信旅運）&#13;<br> &#13;<br> <b> 網頁：</b> <ahref http:>www.thailandfans.com 泰友營&#13;<br> &#13;<br> <b> 貨幣：</b> 1港元約兌5泰銖&#13;<br> &#13;<br> 鳴謝：泰國政府旅遊局香港辦事處、寶信旅運&#13;<br> &#13;<br> </ahref></fontstyle></spanclass></p></body></html>