<html><header><meta charset="utf-8"><title>Smartclub會員提早過聖誕</title></header><body><h1>Smartclub會員提早過聖誕</h1><p>Smartclub自成立以來，會員人數與日俱增，而會方亦為一眾會員舉辦各項活動，不但讓大家可有聚頭機會，坐低傾吓車經之外，重可以增進大家嘅友誼㖭！而響日前，Smartclub就舉行咗一個聖誕派對，與會員提早慶祝聖誕節。&#13;<br> 當日多位SmartFans及座駕齊集喺啟德停車場，並由交通警員嘅引領下，浩浩蕩蕩出發前往尖沙嘴嘅會場，場面熱鬧之餘，重惹來不少途人注視呢！到達會場後派對正式開始，大會除安排飲品及食物讓會員大快朵頤外，更準備有獎問答遊戲，務求令各人滿載而歸；當日收穫最豐富嘅，莫過於SmartEverywhereProject嘅得勝者，皆因佢獨得雙人來回瑞士機票連酒店住宿嘛！若然大家有興趣加入Smartclub的話，可Click入以下網址睇吓噃！&#13;<br> &#13;<br> 網址：<ahref http:>www.smart-club.com.hk </ahref></p><p><spanclass><fontstyle>福士「衝上雲霄」活動日　好玩！  &#13;<br> 另外，大昌車主會亦於日前舉辦咗福士「衝上雲霄」活動日，招待咗百多位福士會員、車會代表及各大傳媒參與；當日一眾車輛齊集九龍灣福士中心，並由一部古董「甲蟲」帶領下，一同前往位於西貢嘅目的地，而出席嘅車輛除有各會員嘅座駕外，重有新款嘅福士Touareg、Beetle及Passat等等㖭！&#13;<br> 除此之外，有關方面更特別安排多部遙控飛機、直升機及滑翔機作花式表現外，更讓各會員親身操控，感受一下「衝上雲霄」嘅滋味；最後當然唔少得美味嘅食物，同埋設有豐富獎品嘅抽獎遊戲啦！如果大家有興趣參加大昌車主會日後舉辦嘅活動的話，不妨加入成為佢哋嘅會員，資料可於大昌車主會官方網頁上睇到。&#13;<br> &#13;<br> 網址：<ahref http:>www.dchmotorclub.com </ahref></fontstyle></spanclass></p></body></html>