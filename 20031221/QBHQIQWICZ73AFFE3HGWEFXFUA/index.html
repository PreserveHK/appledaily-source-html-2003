<html><header><meta charset="utf-8"><title>用車報告：<br>奧迪RS6用家報告個性獨特表現佳</title></header><body><h1>用車報告：<br>奧迪RS6用家報告個性獨特表現佳</h1><p>一個從未接觸過奧迪汽車嘅用家，為何一夜之間會成為奧迪嘅Fans呢？由首部擁有嘅S6，直至現今嘅RS6，David唔單止嚮往速度，還要求有一份踏實穩紮嘅安全性。看來David手上呢部奧迪RS6，外柔內剛嘅性格正合意思呢！&#13;<br>&#13;<br>記者、攝影：陳偉林</p><p><spanclass><fontstyle>RS6尊貴身份好吸引  &#13;<br> 由奧迪A6車系衍生出來高性能版本嘅RS6，全車大包圍，加上炯炯有神嘅Xenon大燈，還有雙出式跑車尾喉雄渾嘅咆哮聲響、四輪專用19吋跑車合金胎軨，以及予人低調嘅尾定翼組合，均給人有一份獨特感。</fontstyle></spanclass></p><p><br> &#13;<br> <spanclass><fontstyle>Recaro座椅坐得貼服  &#13;<br> 雖然未必係每個人都懂得欣賞，惟David卻認為座艙前後兩排Recaro座席，卻給他有充裕承托感同貼服性，置身於隔音寧靜嘅車廂中聆聽悠揚樂曲，更會係日常駕車嘅一大快事；一體式中控台連多功能電腦及屏幕，加上左右獨立恒溫冷氣等配備，重予人愜意舒適性呢！</fontstyle></spanclass></p><p><br> &#13;<br> <spanclass><fontstyle>4.2公升Bi-turbo偈輸出狠勁  &#13;<br> 呢部擁有高性能表現嘅奧迪RS6，高達450匹輸出，雖然未能響香港盡展所長，惟David認為每有需要加速，嗰份猛然而至嘅動力，卻教佢印象難忘，加上Quattro四驅嘅輔助，駕御呢部街道上嘅猛獸時，要變得隨心所欲㗎！</fontstyle></spanclass></p><p><br> &#13;<br> <spanclass><fontstyle>車主David點睇RS6  &#13;<br> 唔講唔知，昔日曾擁有其他德國品牌汽車作座駕嘅David，響一次機緣巧合下，喺英國乘坐過友人一部奧迪S8後，從此便跟奧迪結下不解緣；及後返香港不久，剛啱全新奧迪S6到港，便迅即成為David日常嘅座駕。</fontstyle></spanclass></p><p><spanclass><fontstyle>跟奧迪RS6馳騁公路  &#13;<br> 然而，David漸漸愛上恒式四驅嘅操控感，以及感覺奧迪車架結構，要較同級一眾德國車款來得出眾下，佢亦開始留意到RS6快將面世嘅消息；與此同時，David更大膽地向代理提出請求，想到德國奧迪車廠一開眼界。想不到真的如David所願，除咗給安排參觀奧迪車廠之餘，還有機會響德國無時速限制嘅公路上，率先測試全新RS6。及後，重順理成章購下限量生產嘅RS6，成為香港今日嘅代步座駕呢！</fontstyle></spanclass></p><p><b> 後話</b> &#13;<br> 向來喜愛踏實嘅David，之所以鍾情奧迪汽車，除一套Quattro四驅，David認為好切合香港路面需要，令駕駛變得安穩順暢之餘，David更認為奧迪車款設計，有着一份實而不華嘅本質，予人愈看愈有內涵㗎！</p><p><spanclass><fontstyle>奧迪RS6規格  &#13;<br> 引擎：4172ccV8DOHCBi-turbo&#13;<br> 馬力：450ps/5700-6400rpm&#13;<br> 扭力：57.1kgm/1950-5500rpm&#13;<br> 傳動：5前速Tiptronic半自動波，恒式四驅&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：255/35ZR19PirelliPZeroRosso&#13;<br> 尺碼：4858×1850×1425mm&#13;<br> 軸距：2759mm；車重：1840kg&#13;<br> 0-100公里：4.7秒；極速：250km/h&#13;<br> 平均耗油：14.6L/100km&#13;<br> 新車售價：$1,550,000&#13;<br> 查詢：合迪汽車（21538181）</fontstyle></spanclass></p></body></html>