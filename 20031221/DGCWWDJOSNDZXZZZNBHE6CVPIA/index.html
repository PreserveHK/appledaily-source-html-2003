<html><header><meta charset="utf-8"><title>潮流：<br>簡約型男設計師專訪montage新貨率先睇</title></header><body><h1>潮流：<br>簡約型男設計師專訪montage新貨率先睇</h1><p>人未到先聞樓梯響，型男日牌montage早前事先張揚登陸香港，專門店終於前日開幕，Fans們唔使再望到頸長。設計師豊田洋人親身到港巡視，更真人示範何謂簡約日本型男，教你點着拼貼時裝。登陸尖沙嘴的montage新店，裝置擺設跟足日本店，環境風格與時裝設計同出一轍，品味型男必定要到此一遊！&#13;<br>&#13;<br>記者：梁珮瑜　攝影：蔡鴻雯&#13;<br>模特兒：Jan</p><p><spanclass><fontstyle>大sell拼貼元素  &#13;<br> montage是法文安裝鑲嵌或蒙太奇的意思，而品牌創立人兼設計師ToyodaHiroto（豊田洋人），就闡釋montage（簡稱MTG）為一個拼貼、擁有不同元素的牌子。豊田本身是專門是設計男女便裝的設計師，於96年創立男裝品牌montage，由寄賣在其他店舖到開設自家專門店，MTG都深受日本男生的歡迎。而豊田至愛的設計師係MarcJacobs，愛其簡約兼襟興，與MTG的風格不約而同。</fontstyle></spanclass></p><p><spanclass><fontstyle>勁煲骷髏頭  &#13;<br> MTG愛用骷髏頭logo，今季更加勁玩。不單Crossover係主打，嚟緊春夏一樣大熱，繼續力捧skullandcrossbones。</fontstyle></spanclass></p><p><br> &#13;<br> <spanclass><fontstyle>最新交叉合作  &#13;<br> montage不時愛搞交叉合作Crossover，曾為電影設計Tee、與音樂人合作出唱片，而最新力作就係玩限量公仔，及推出特別版波鞋。日本潮流雜誌大力推介，難得香港新舖都有得賣，不過都係嗰句：數量有限，手快有手慢無。</fontstyle></spanclass></p><p><br> &#13;<br> <spanclass><fontstyle>04'春夏破舊校園Look  &#13;<br> 豊田:「montage的風格是Basic、Dailywear及易着易襯。我自己想着乜就做乜，再加入少許Fashion元素，就係montage。」而他更透露來季春夏系列，簡約中帶Vintage感，兼有Oldschool校園Feel。而其實在03'冬季系列中，亦隱約感覺到一點點校園感覺，再配合時裝元素，大熱潮流應有盡有。</fontstyle></spanclass></p><p><spanclass><fontstyle>設計師推介  &#13;<br> 豊田在冬季系列中至愛一系列格仔褲。「前幅係淨色牛仔布，後幅係格仔絨布，用兩種不同質料做成一條褲較特別。」絕對係品牌拼貼精神的代表作。$1,690</fontstyle></spanclass></p><p><br> &#13;<br> <spanclass><fontstyle>剌繡棒球褸  &#13;<br> 色丁料質棒球褸，繡上各式圖案好有校園Feel，加上係㗎仔秋冬大熱Item，買定一件，年年都啱着！$2,590</fontstyle></spanclass></p><p><br> &#13;<br> <spanclass><fontstyle>Vintage針織  &#13;<br> 印有MTGLogo的針織上衣，刻意製作的穿窿，營做破舊Vintage感覺。$1,350</fontstyle></spanclass></p><p><spanclass><fontstyle>店舖資料  &#13;<br> montage&#13;<br> （27362216）&#13;<br> 地址：尖沙嘴新港中心111-112號舖&#13;<br> 網址：<ahref http:>www.montage-tyo.com/index.html </ahref></fontstyle></spanclass></p></body></html>