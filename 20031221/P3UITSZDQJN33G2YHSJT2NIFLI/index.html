<html><header><meta charset="utf-8"><title>　　葉局長睇牙醫避記者 - 李八方</title></header><body><h1>　　葉局長睇牙醫避記者 - 李八方</h1><p>失業率啱啱有下跌趨勢，應該可以減輕一吓經濟發展及勞工局局長葉澍堃最頭痛嘅問題，點知另一頭佢又當住全世界面前話自己趕住要睇牙醫，唔通頭痛完變牙痛？&#13;<br> 大班記者噚日追住葉局長問延遲演出嘅「幻彩詠香江」激光滙演，佢一見記者圍埋身，已經好醒地笑笑口有言在先，話自己一陣要去睇牙，記者跟住係咁問佢滙演係咪難產，佢答嚟答去都唔認有問題，記者當然唔係咁滿意，點知問多兩問，葉局長又話自己趕住要去睇牙，雞咁腳溜走。&#13;<br> 照計如果唔係牙痛都唔會咁趕，俗語話牙痛慘過大病，要走記者都會諒解。不過事實係點，相信就好似「幻彩詠香江」延後嘅真相一樣，只有葉局長自己知。&#13;<br> （圖）葉澍堃笑容燦爛露出一口雪白牙齒，點睇都唔似有爛牙。&#13;<br> 成啓聰攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>