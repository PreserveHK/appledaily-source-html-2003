<html><header><meta charset="utf-8"><title>新車速報：<br>豐田AlphardHybrid新一代環保豪宅</title></header><body><h1>新車速報：<br>豐田AlphardHybrid新一代環保豪宅</h1><p>近年對汽車環保研究不遺餘力嘅日本豐田車廠，繼早前代理運嚟全新第2代Prius環保Hybrid轎車抵港後，原來近年城中炙手可熱嘅豐田Alphard豪華MPV，廠方亦推出環保Hybrid型號，新車唔止設備齊全又講究，每公里平均耗油量以廠方提供嘅17.2km/L推算，亦不過為$1.5而已，絕對稱得上係慳油呢！&#13;<br>&#13;<br>記者、攝影：陳偉林　ImageGirl：Irene&#13;<br>逢星期一至日出版</p><p><spanclass><fontstyle>賣相突出富魅力  &#13;<br> 呢部有別於同系嘅AlphardHybrid新車，廠方為截擊對手，除咗於車身兩邊及車尾，加有Hybrid字樣外，車頭一對Xenon大燈及鬼面罩組合，以及四輪16吋合金胎軨配搭，還有車尾高透光指揮燈及煞車燈，均較原有Alphard車系要來得醒目又有型㗎！</fontstyle></spanclass></p><p>■行車電腦除能顯示Hybrid引擎運作外，多媒體電腦重可以用作上網購物或SendE-mail。&#13;<br> &#13;<br> &#13;<br> <spanclass><fontstyle>設備講究坐得舒適  &#13;<br> 講到車廂鋪排，三排七座位設計嘅AlphardHybrid，既有雙電趟門配搭之餘，中排重有獨立手枕同腳墊；而原廠多功能行車電腦連AV系統，重備有前後雙屏幕組合，既可監控Hybrid引擎嘅正常運作，甚至乎免提式電話亦一應俱備㗎！當然少不了重有原廠前後恒溫冷氣、雙天窗、前後獨立照明及送風口，另外重有雙安全氣袋組合㖭！</fontstyle></spanclass></p><p>■車頭及車尾分別置有三具閉路電視，遇有阻礙一目了然。&#13;<br> &#13;<br> &#13;<br> <spanclass><fontstyle>Hybrid引擎環保易操作  &#13;<br> 當啟動引擎時，全新Hybrid系統嘅寧靜度，實教人難以置信，匹配上一套SuperCVT無段變速自動波，起跑加速敏捷有力，全沒有半點受車重達2010kg所負累似的；惟走彎時卻明顯察覺得到，因應30台Nickel-MetalHydride電池橫列車底有一定重量關係，四輪避震稍嫌欠缺一份柔韌同支持力，但以日常代步嘅用途去考慮，無疑呢部AlphardHybrid可謂予人稱職滿意之感呢！</fontstyle></spanclass></p><p><br> &#13;<br> <spanclass><fontstyle>記者話：最啱日常代步  &#13;<br> 新車以一台2.4公升自然吸氣偈，匹配兩台電動馬達，並以恒式四驅傳動，車重達2010kg；惟起跑加速寧靜有力，操控跟一般車輛無異，既慳油又見廢氣排放量少，好啱日常代步用；但四輪因車重影響，舒適有餘稍欠柔韌及支持力，略遜於傳統MPV設計。</fontstyle></spanclass></p><p><spanclass><fontstyle>Irene話：設備齊又夠豪  &#13;<br> 部車外形份量十足之餘，車廂設備豪華又講究，置身其中愜意又寧靜，既有前後高級AV系統連屏幕，而中間雙趟門設計，進出車廂重好方便㖭！</fontstyle></spanclass></p></body></html>