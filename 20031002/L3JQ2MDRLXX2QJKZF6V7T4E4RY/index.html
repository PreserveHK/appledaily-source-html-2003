<html><header><meta charset="utf-8"><title>女經紀依足指引　要求登記身份證<br>睇樓賊犯案後搶回資料</title></header><body><h1>女經紀依足指引　要求登記身份證<br>睇樓賊犯案後搶回資料</h1><p>【本報訊】兩名「睇樓賊」昨晨在深水埗伺機借「租樓」犯案，一名醒目女地產經紀帶領賊人睇樓時在單位外等候，賊人無機可乘轉而向另一名女地產經紀落手，成功劫得兩萬餘元財物，綑綁女事主後返回地產公司搶回個人登記資料逃去。警方利用登記資料簿上遺留下的字迹，掌握賊人資料已展開追緝。　記者：梁澤岡</p><p>昨晨十時許，兩名年約二、三十歲「睇樓賊」，到深水埗元州街一間地產公司，向一名女地產經紀表示想「租樓」，女地產經紀見對方為兩名男子已起戒心，曾要求附近另一間地產公司一名男經紀協助帶客睇樓，但對方因事忙未能幫忙。&#13;<br> 女地產經紀只得親自帶領兩人到一單位睇樓，但為安全計未有入屋，僅站在門口等候，兩名賊人疑見無機可乘，匆匆離開。<br> &#13;<br> <spanclass>持八吋長利刀 &#13;<br> 賊人隨即轉到附近青山道另一間地產公司落手，店內姓黃（五十三歲）女地產經紀依照安全指引，要求其中一名姓張男子登記身份證等個人資料後，帶領兩人到福榮街一單位睇樓。&#13;<br> 現場消息稱，兩人入屋後其中一人走入廁所，另一人四處張望形迹可疑，女事主頓起疑心正擬退出門外等候時，賊人隨即關上大門，另一人手持八吋長利刀從廁所衝出聲稱打劫。<br> &#13;<br> <spanclass>失財物二萬元 &#13;<br> 賊人劫去女事主身上總值一萬七千多元金飾、手機及兩張信用卡，拳打女事主迫她講出密碼但無功。女事主其後主動將放有三千八百元銀包交予賊人，以保手袋內另外三千餘元不失。&#13;<br> 賊人劫得兩萬餘元財物後，用膠紙綑綁女事主後，掠走地產公司鎖匙折返地產公司，撕走早前登記的個人資料，逃去無蹤。未幾女事主掙脫綑綁，趕回地產公司發覺賊人已逃去，立即報警。<br> &#13;<br> <spanclass>鉛筆掃出資料 &#13;<br> 警員趕至調查，利用鉛筆掃出女事主在登記資料簿上寫下賊人資料的字迹，掌握賊人資料已展開追緝。&#13;<br> 事件中女事主受輕傷，但拒絕入院治療。</spanclass></spanclass></spanclass></p></body></html>