<html><header><meta charset="utf-8"><title>寇鴻萍下月擺喜酒預埋前夫</title></header><body><h1>寇鴻萍下月擺喜酒預埋前夫</h1><p>寇鴻萍與梁廷鏘上月二十二日在英國註冊結婚後回港，前晚二人在銅鑼灣出席小飛俠手表派對。寇鴻萍表示下月會在港補擺結婚酒會，現正忙於籌備，並邀請其前夫唐基華參加。</p><p>名媛胡敏珊與Vivo時裝店前晚在銅鑼灣舉行「BeanAstroHero」慈善派對，請來時裝設計師鄭兆良和歌手楊千嬅、黃耀明等，設計小飛俠T恤義賣，為保護被遺棄動物協會籌款。&#13;<br> 前晚鄭兆良、其士太子女周蕙蕙、黃家諾和甘國亮等，出席派對捧胡敏珊場。&#13;<br> 寇鴻萍與夫婿梁廷鏘上月二十二日在英國註冊結婚，新婚回港兩人春風滿面，問寇鴻萍可習慣被稱呼為「梁太」，她說：「都重有人叫我寇小姐，我覺得寇小姐好啲，姓梁好普通，跟夫姓梁寇都唔好聽嘅。」&#13;<br> <br> <spanclass>斥欠醫德醫生 &#13;<br> 寇鴻萍表示正忙於籌備下月結婚酒會，她說：「請帖都未印好，我會請埋前夫（唐基華）同佢嘅屋企人，因為我哋一向都有聯絡，佢哋好支持我，唔會尷尬。」&#13;<br> 早前鄭裕玲遭整容醫生李宏邦踢爆曾整容，對此寇鴻萍說：「嗰個醫生我都識，係我前夫嘅親戚，我之前喺英國同嘟嘟通過兩次電話，佢冇講冇提呢件事，即係證明唔緊要啦。」&#13;<br> 對於嘟嘟否認整容，寇鴻萍說：「冇就冇所謂，有做過一定有人知。不過我覺得普通家庭醫生、皮膚醫生都唔應該講病人資料，呢啲係醫德嘛。」&#13;<br> <br> <spanclass>當祁文傑係狗 &#13;<br> 陳淑蘭則與前男友祁文傑拖手到場，舊情復熾傳聞疑幻疑真，但二人再次否認復合。問蘭子為何高調與祁文傑拖手？她竟說：「唔係好高調，好似拖狗咁啫，我同祁生好似屋企人咁，冇晒情慾感覺㗎喇，相士話我明年先有拖拍。」&#13;<br> 採訪：RitaLeung&#13;<br> 攝影：JerryYan</spanclass></spanclass></p></body></html>