<html><header><meta charset="utf-8"><title>一味窩輪：地產股靚買9857</title></header><body><h1>一味窩輪：地產股靚買9857</h1><p>上周五晚，美股掂當，港股上周五尾市又有勢，今朝大有機會向上。地產股可承接上周餘勢，做番齣好戲。&#13;<br> 賣樓股以新地（016）同恒地做主角，優先買佢哋Call輪。上周五，新地升1元，Call輪9799升8仙，收67仙，升幅13.6%，10月到期，溢價1.3%，槓桿率6.9倍；9857只升得2仙，升幅4.8%，收44仙，升得唔夠，年底到期，大把時間，溢價5%唔高，槓桿率10.5倍夠爆炸力，將可追回升幅。&#13;<br> 恒地可供選擇Call輪唔多，主角係9787，明年2月到期，上周五升16%，現價52仙，溢價1.7%，槓桿率4.9倍，溢價夠晒吸引，槓桿率略嫌不足。<br> &#13;<br> <spanclass>9660上望70仙 &#13;<br> 長實Call輪9829真係好抵，數據真靚，11月到期，輪價72仙，溢價得嗰1.9%，槓桿率則有7.1倍。想搏殺，始終係9764，9月到期，輪價34仙，溢價2.2%，槓桿率15.1倍。&#13;<br> 上周提過，個市若然上升，唔會冇太A（019）份，太A上周五升40仙，收36.20元。太ACall輪，又係冇得點揀，亦即係好易揀，就得隻9660，明年1月到期，壽命夠長，輪價41.5仙，槓桿率8.7倍有爆炸力度，溢價5.1%唔貴，正股上番上月37元好易，再望4字頭，隻9660分分鐘上破70仙，肥過肥仔水。&#13;<br> 章盛</spanclass></p></body></html>