<html><header><meta charset="utf-8"><title>用后冠誘佳麗大戰三百回合<br>白韻琴爆電視台高層淫史</title></header><body><h1>用后冠誘佳麗大戰三百回合<br>白韻琴爆電視台高層淫史</h1><p>近期圈中人對樂壇貪污案議論紛紛，白韻琴昨日透露當年曾有電視台高層向候選佳麗暗示，若肯陪高層睡覺，就可以獲得冠軍。白韻琴更表示見過不少娛樂圈貪污事件，她認為在娛樂圈想紅，就一定要「瞓身」。</p><p>謝偉俊（阿Paul）昨日出席元朗八鄉原居民村長選舉諮詢大會，阿Paul是八鄉原居民，他前來解答居民的問題，身為女友的白韻琴自然陪同男友出席。&#13;<br> 白韻琴主動提及最近樂壇貪污案，並大爆當年曾有電視台高層淫魔要求選美的女孩「陪瞓」。<br> &#13;<br> <spanclass>「天下烏鴉一樣黑」 &#13;<br> 白韻琴說：「嗰陣時已經有啦，都唔係秘密，天下烏鴉一樣黑，睇吓貪得多定貪得少啫。出賣肉體都係其中嘅一部份，不過金錢先係最多嘅。」&#13;<br> 白韻琴續道：「我舉一個例，當時有個電視台高層，同一個選美嘅女仔講，話發夢同個女仔大戰三百個回合，共赴巫山，然後個女仔就做咗冠軍，佢咁講，即係暗示個女仔肯就可以做冠軍，後來個女仔同我講咗呢件事。」&#13;<br> 其實當年電視台有很多類似的傳聞，其中更有傳一名高層用辦公室作陽台，事件被揭發後，該高層在壓力下離職。而鄭裕玲早前接受訪問時，亦透露以前曾有電視台高層要求她出席飯局應酬，結果被她拒絕。<br> &#13;<br> <spanclass>「想瞓身都冇人要」 &#13;<br> 白韻琴說：「呢啲嘢見唔少、聽唔少啦，不嬲都係咁玩啦，係唔公平，但又可以話係公平，有錢咪公平咯。𠵱家做娛樂圈要紅，要雙瞓，瞓身搵錢，瞓身做嘢，最緊要瞓身，即係陪人瞓覺同人上床，我𠵱家咁老又冇嘢做，想瞓身都冇人要啦。」&#13;<br> 白韻琴認為傳媒受賄應判重一點，她說：「傳媒人除咗要對公司負責，亦要向大眾負責，而賄賂人嘅，除咗要有本事，自己都要承受啲風險㗎啦。」&#13;<br> 採訪、攝影：汪正文</spanclass></spanclass></p></body></html>