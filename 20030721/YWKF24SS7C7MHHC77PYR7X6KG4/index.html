<html><header><meta charset="utf-8"><title>手機小圈子</title></header><body><h1>手機小圈子</h1><p><spanclass><fontstyle>Nokia7250i再玩影相&#13;<br>Nokia一早已經放晒聲氣話會出7250嘅升級版7250i，上星期終於喺場度出現，淨睇外形唔細心都發覺唔到有乜唔同，只係個「0」掣多咗個一按即上網嘅Icon仔。新版本繼續玩影相，但就多咗圖片加框同夜間拍攝模式，以及來電大頭相，新意就講唔上，只係同𠵱家嘅影相手機平起平坐，想搵影相手機都可以考慮吓。&#13;<br>查詢：23987320&#13;<br>（鉑匯科技）</fontstyle></spanclass></p><p><spanclass><fontstyle>西門子M55專𠝹年輕人  &#13;<br> 西門子繼SL55賣到斷晒市之後，日前又有新機出場，今次嘅M55唔再玩推蓋，不過外形依舊搶眼，三尖八角兼且橙色KeyPad，唔買都會望多兩眼。功能專為年輕人而設，大玩鈴聲自創，16和弦任你點玩都得。4,096彩芒、MMS、Java及Wap等就更加唔少得，如果唔係邊夠年輕人玩。開價$1,420都絕對負擔得起。	&#13;<br> 查詢：23912291&#13;<br> （港衞手提電話專門店）</fontstyle></spanclass></p><p><spanclass><fontstyle>買T100送電動牙刷  &#13;<br> 早幾日羅新基行過手機場見到買SonyEricssonT100就送電動牙刷，初頭重以為自己睇錯，買手機都會有牙刷送？的確特別。羅新基玩過支牙刷都唔錯，𠵱家T100都係賣緊6百零蚊，出街淨係買支電動牙刷都要百零蚊，計落條數都幾抵玩。不過話時話手機同牙刷似乎好似冇乜嘢關係，唔通刷完牙講電話會冇咁易壞？&#13;<br> &#13;<br> 文：羅新基</fontstyle></spanclass></p></body></html>