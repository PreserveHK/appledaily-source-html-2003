<html><header><meta charset="utf-8"><title>美奈子最愛四腳爬爬</title></header><body><h1>美奈子最愛四腳爬爬</h1><p>十九歲嘅日本水着女星小向美奈子，呢排忙緊宣傳新片《Chain》同個人DVD《STEPS》，身材肥肥哋嘅美奈子原來好鍾意睇一啲有關蛇蟲鼠蟻嘅書。&#13;<br> 美奈子屋企大約有三十本專門研究昆蟲同爬蟲類動物嘅百科全書，佢日前喺日本嘅訪問話：「關於爬蟲類嘅嘢，我一定答到你！」佢又試過養龍蝦同墨魚，不過佢最想養嘅係恐龍喎！</p></body></html>