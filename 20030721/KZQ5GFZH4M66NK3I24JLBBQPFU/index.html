<html><header><meta charset="utf-8"><title>「結婚唔送禮　唔通送兩梳蕉？」<br>城城燈贈何麗全被翻舊帳</title></header><body><h1>「結婚唔送禮　唔通送兩梳蕉？」<br>城城燈贈何麗全被翻舊帳</h1><p>操生殺大權的電視台監製，或是有勢力的電台DJ，容易成為藝人奉承對象，早年曾向無綫非戲劇分部助理總監何麗全送燈作賀禮的郭富城，便在這個敏感時期遭翻舊帳。</p><p>郭富城昨日以「閱讀暑假天大使」身份，與教育統籌委員會主席王䓪鳴等嘉賓出席在銅鑼灣舉行的「千人晨讀——閱讀暑假天啟動禮」活動，對於近日有唱片高層和電視台職員因涉樂壇貪污案而被捕，身為歌手的城城表示十分關注，但不會去評論事件，只希望能盡早雨過天青，有一個健康的樂壇。<br> &#13;<br> <spanclass>未致電何麗全 &#13;<br> 曾經奪取無綫《勁歌金曲》最受歡迎男歌星獎的城城，被問到有否聯絡過遭拘捕的無綫非戲劇分部助理總監何麗全時，他說：「冇打電話畀何麗全，喺無綫咁耐，大小騷都有合作，當然都好關心，但其他事就唔方便去評論，只希望唔開心嘅事快啲過。」&#13;<br> 早年何麗全結婚時，城城曾送過一盞燈作賀禮，他會否擔心因此再招人話柄？城城無奈地說：「結婚唔送禮都唔知可以送乜，好簡單嘅送燈都有問題，就真係唔知可以送乜，咁都唔正當，唔通真係要送兩梳蕉。」<br> &#13;<br> <spanclass>做好自己本份 &#13;<br> 對於張學友早前表示樂壇存在黑幕，城城說：「我只係要唱好歌，喺舞台上做好自己一面，同電子傳媒建立工作之間嘅關係，其他事無謂太複雜，我自己比較單純，只知要做好自己舞台表演。」	&#13;<br> 採訪、攝影：魯萍</spanclass></spanclass></p></body></html>