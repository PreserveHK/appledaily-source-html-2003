<html><header><meta charset="utf-8"><title>強化裝備Mazda6A-SpecEdition</title></header><body><h1>強化裝備Mazda6A-SpecEdition</h1><p>萬事得Mazda6備受車迷追捧，而代理最近為吸引用家，更特別為其引入Mazdaspeed配件，並炮製出A-SpecEdition，實行將之化身成高性能跑車；究竟有幾吸引？大家不如一齊嚟睇睇。&#13;<br>記者：陳子飛　&#13;<br>攝影：梁細權　&#13;<br>ImageGirl：Wendy（CoolFactory）&#13;<br>車輛提供：萬事得汽車（28931112）</p><p><spanclass><fontstyle>加裝包圍型到盡  &#13;<br> 論外觀，呢兩部萬事得Mazda6A-SpecEdition特別版，皆加裝有全車Mazdaspeed跑車包圍，當中包括有車頭泵把連整流器、車身兩側裙腳、車尾定翼及整流器，響一套同屬Mazdaspeed出品嘅18吋跑車合金胎軨襯托下，一份跑車韻味油然而生，實在叫人難以抗拒呢份誘惑呢！&#13;<br> </fontstyle></spanclass></p><p><spanclass><fontstyle>車廂闊落　設備齊全  &#13;<br> 至於車廂配搭方面，則與原有型號相同，無論係四門抑或係SportsWagon型號，都可給予車上乘客有充裕嘅乘坐空間，加上前後兩排承托力十足嘅真皮座椅，坐落倍見貼服舒適呢！設備配搭亦見齊全，除電窗、電鏡等等外，重備有高級音響及原廠恒溫冷氣，享受至愜意。</fontstyle></spanclass></p><p><spanclass><fontstyle>跑車懸掛表現佳  &#13;<br> 雖然呢兩部特別版新車，仍沿用一台2.3公升直4偈（176匹），但卻換裝上雙出式跑車尾喉組合；就連一套懸掛系統，亦改換上MazdaspeedA-Spec配搭，除換裝上跑車化吸震筒外，就連彈弓亦換上跑車化設計，更令離地距降低約20mm，匹配四輪18吋高性能輪胎組合，行車循迹性亦會因而提升不少呢！</fontstyle></spanclass></p><p><spanclass><fontstyle>Mazda6A-SpecEdition改裝菜單  &#13;<br> （註：所有配件售價皆未連稅）&#13;<br> <b> A-Spec包圍套件</b> &#13;<br> 1.	車頭泵把連整流器	$5,091&#13;<br> 2.	車身兩側裙腳	$3,002&#13;<br> 3.	車尾定翼	$2,144&#13;<br> 4.	車頭霧燈（一對）	$2,340&#13;<br> 5.	跑車化尾泵把	$2,600&#13;<br> 6.	車尾擾流器	$2,573&#13;<br> 全套另加人工：	$3,510&#13;<br> &#13;<br> <b> A-Spec懸掛系統</b> &#13;<br> 1.	跑車化彈弓	$1,983&#13;<br> 2.	右前輪吸震筒	$1,073&#13;<br> 3.	左前輪吸震筒	$1,073&#13;<br> 4.	後輪吸震筒（一對）	$1,929&#13;<br> 5.	雙出式跑車尾喉	$5,252&#13;<br> 6.	塔頂Bar	$1,555&#13;<br> 全套另加人工：	$1,778&#13;<br> &#13;<br> <b> 輪胎組合</b> &#13;<br> 1.	18吋跑車合金軨連&#13;<br> 	225/40ZR18輪胎（一套）	$17,600&#13;<br> 2.	胎軨螺絲	$361&#13;<br> 3.	胎軨中心蓋（一套）	$915&#13;<br> 全套另加人工：	$548</fontstyle></spanclass></p></body></html>