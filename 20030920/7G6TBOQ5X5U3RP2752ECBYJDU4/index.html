<html><header><meta charset="utf-8"><title>深圳</title></header><body><h1>深圳</h1><p><spanclass><fontstyle>正嘢食  &#13;<br> <spanclass><fontstyle>豫園新出兩款秋菜  &#13;<br> 豫園喺香港就食得多，返到深圳都重去？無錯，因為深圳豫園有幾款啱晒𠵱家食嘅季節性菜式，玫瑰水晶蝦仁（88人民幣）和毛蟹炒年糕（78人民幣），兩款菜式都係由揚州名廚精心炮製，手工精緻，菜式絕無膽固醇，清新健康，啱晒注重健康生活嘅香港人。&#13;<br> &#13;<br> 地址：深圳市福田區深南中路中信城市廣場4樓411號舖&#13;<br> 電話：（86）25943228&#13;<br> 營業時間：11:00am-10:30pm</fontstyle></spanclass></fontstyle></spanclass></p><p><spanclass><fontstyle>130種日食　158蚊任食  &#13;<br> 喺深圳搵好嘢食都要識「窿路」，想品嘗平價嘅日本刺身，唔一定要跑到福田區，深圳火車站附近都同樣可以搵到！呢間喺和平路嘅日本料理喺正富臨大酒店裏面，晚市自助餐158人民幣，午市都係108人民幣，超過130種日本食品任揀，重送埋生蠔同海膽刺身。牛油金菇卷同埋雜錦天婦羅都係呢度最多人order的菜式。&#13;<br> &#13;<br> 地址：深圳市和平路1085號富臨大酒店1樓&#13;<br> 電話：（86）25586333-8116&#13;<br> 營業時間：11:30am-3:00pm,5:30pm-11:00pm</fontstyle></spanclass></p><p><spanclass><fontstyle>Shop得In  &#13;<br> <spanclass><fontstyle>兩用T恤　8折  &#13;<br> 去到深圳一定要行吓東門一帶，呢度潮流商店林立，時興玩意可在此中尋。原來𠵱家T恤唔單止可以用嚟穿上身，亦可以作裝飾之用。着嘅時候就拎出嚟，唔着嘅時候就收番埋個樽入面，得意趣怪，原價165人民幣，𠵱家8折益讀者，賣140人民幣，重唔快快入貨?!	&#13;<br> &#13;<br> 地址：東門中威廣場360舖&#13;<br> 電話：（86）13077897006&#13;<br> 營業時間：11:00am-9:00pm</fontstyle></spanclass></fontstyle></spanclass></p><p><spanclass><fontstyle>兩款新Qoo深圳率先登場  &#13;<br> 新一代飲料Qoo在香港可謂大行其道，但其實在深圳亦不遑多讓。最近Qoo在深圳推出了兩款喺香港都重未有得買嘅新口味，分別為蜂蜜檸檬混合果汁（左上）及葡萄汁（右上），售價2.3人民幣，各百佳超市有售，有膽的話可以抬兩箱拎番落嚟香港。&#13;<br> &#13;<br> 百佳超級廣場&#13;<br> 地址：東門太陽廣陽地庫全層&#13;<br> 營業時間：10:00am-10:00pm（周一至周四）、10:00am-10:30pm（周五至周日）</fontstyle></spanclass></p></body></html>