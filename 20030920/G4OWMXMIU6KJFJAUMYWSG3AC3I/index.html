<html><header><meta charset="utf-8"><title>瑪麗嘉兒未衰得晒</title></header><body><h1>瑪麗嘉兒未衰得晒</h1><p>過氣天后瑪麗嘉兒（MariahCarey）前日巡迴演唱去到紐約。雖然外間人人都知道瑪麗不濟，但今次嘅紐約搞手同瑪麗有交情，據講佢重好揼本起咗個全部都係用蝴蝶嚟做嘅布景。另外，雖然瑪麗人氣大不如前，不過爛船都有三斤釘，佢早排同班friend食嘢時俾個男人撩，之後個男人重送咗樽港幣二千蚊嘅酒畀佢，搞到瑪麗冧到暈。</p></body></html>