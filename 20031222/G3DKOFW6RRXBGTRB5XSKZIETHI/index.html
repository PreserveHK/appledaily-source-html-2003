<html><header><meta charset="utf-8"><title>BenQ04產品晒冷鏡面手機睇動畫</title></header><body><h1>BenQ04產品晒冷鏡面手機睇動畫</h1><p>BenQ登陸香港唔係好耐，不過旗下產品就非常多元化，而臨近年尾，BenQ亦都一於提前晒冷，喺今個月20-28號會展舉行嘅冬季購物會就猛晒04年「波凸」。當中以全黑鏡面手機S660C最為搶眼，鏡面加埋細機身設計，直頭專為女士而設。話明晒冷，同場更有新款數碼相機、Notebook及DVD機，今日一於就為大家搶先報道！&#13;<br>&#13;<br>記者：劉耀祥　攝影：陳陶鈞</p><p><spanclass><fontstyle>S660CProfile  &#13;<br> 制式：GSM900/1800/1900三頻&#13;<br> 顯示器：&#13;<br> 外：OLED單色&#13;<br> 內：65,536色/128x128像素&#13;<br> 功能：40和弦、JAVA、EMS、GPRS&#13;<br> 備用時間：100-110小時&#13;<br> 通話時間：2-2.5小時&#13;<br> 體積：80.5×44×21mm&#13;<br> 重量：75g</fontstyle></spanclass></p><p><spanclass><fontstyle>黑鏡內藏OLED  &#13;<br> BenQ之前都有在港推出過幾款手機，不過摺機都係第一次。S660C體積屬輕巧之列，75g袋落褲袋都唔會「墜」住。全機最搶眼係個相當型仔嘅全黑鏡面，黑鏡部份可以當鏡仔用，而且唔單止係一塊鏡咁簡單，黑鏡之下內藏OLED顯示器，可以顯示電池及時間等基本資料，重有過場動畫睇。雖然外形以黑色為主，但係內槓就反而以白色為主，設計上都相當大路，對用慣日韓手機的香港用家，肯定好快上手。</fontstyle></spanclass></p><p><spanclass><fontstyle>足球遊戲夠頂癮  &#13;<br> BenQ為明年歐洲國家盃嘅IT產品供應商，所以就連內置遊戲都離唔開足球，內置有兩個遊戲，其中一個就係足球遊戲，自己帶波左扭右扭相當過癮，雖然畫面細就細咗啲，不過頂住癮都唔錯。6萬5色彩芒唔單止可以打機，重可以玩埋EMS，S660C暫時未支援MMS，不過台灣方面據聞稍後可以Upgrade，香港就暫時未知有冇呢個服務。其他功能如40和弦、GPRS及JAVA等都有齊，符合港人要求。</fontstyle></spanclass></p><p><spanclass><fontstyle>同場加映  &#13;<br> &#13;<br> <spanclass><fontstyle>收音機DCS30  &#13;<br> S30有300萬像素、3倍光學及4倍數碼變焦，加埋扭得嘅屏幕算係唔錯。不過最令人有興趣就係DC內竟然有埋收音機同MP3播放功能，跟機重有耳筒送埋，一機搞掂晒！</fontstyle></spanclass></fontstyle></spanclass></p><p><br> &#13;<br> <spanclass><fontstyle>超薄Joybook6000  &#13;<br> 以輕巧為賣點嘅Joybook6000，乃Joybook系列最新成員，只有1.4kg及23.5mm厚，外形相當煞食。內涵則具有MobilePentium1.4GHz處理器、12.1吋16:10顯示器、40GB/60GB硬碟等，以SlimNotebook規格嚟講絕對合格。</fontstyle></spanclass></p><p><spanclass><fontstyle>手提DVD機RUBY  &#13;<br> 早前於台灣Comdex首度曝光之手提DVD機RUBY，今次亦於香港首次露面，最大特色乃備有CompactFlash插槽，用家可直接駁電視由CF播放影片，對流動用家相當啱用！</fontstyle></spanclass></p></body></html>