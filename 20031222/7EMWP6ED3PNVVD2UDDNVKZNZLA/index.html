<html><header><meta charset="utf-8"><title>精明消費：<br>名牌化妝品特賣$100交換禮物精選</title></header><body><h1>精明消費：<br>名牌化妝品特賣$100交換禮物精選</h1><p>重有幾日就係聖誕節，愈諗就愈擔心，梗係喇，公司落晒指令要買聖誕禮物玩抽獎，身邊成班朋友又話要交換禮物，諗到頭都大埋。好彩煩惱之際，發現一間化妝品公司搞減價，一大堆名牌化妝品，唔使$100都已經有交易，揀禮物之餘重可以趁機幫自己入貨補倉！&#13;<br>&#13;<br>記者：黃婉冰　攝影：楊錦文&#13;<br>ImageGirl：Irene</p><p><spanclass><fontstyle>護膚品夠得體  &#13;<br> <spanclass><fontstyle>BIOTHERM溫泉柔膚潔面奶200ml  &#13;<br> 天氣乾燥，洗完面有種繃緊乾爭爭感覺，不如試試BIOTHERM兩款溫泉柔膚潔面奶，粉綠色樽適合油性皮膚，可以高度保濕，深入清潔毛孔內壁污穢；而粉紅色樽則含有豐富微量元素、礦物鹽、保濕元素，適合中性皮膚使用，兩樽都同時具備落妝功效。&#13;<br> 特價$95　原價$160</fontstyle></spanclass></fontstyle></spanclass></p><p><spanclass><fontstyle>Neutrogena毛孔細緻啫喱面膜60g  &#13;<br> Neutrogena啫喱面膜，只需要五分鐘，就可以全面將毛孔收細，同時有保濕功效，最適合送畀無太多時間做「媽士」而又貪靚嘅大忙人。&#13;<br> 特價$65　原價$189.9</fontstyle></spanclass></p><p><spanclass><fontstyle>L'OREAL深層淨白按摩面膜5×10ml  &#13;<br> 唔好睇佢細細支，一支同時具備深層美白、保濕、去除死皮、防黑色素形成的功效，內含的角質柔珠可以去除面上暗啞老化細胞，一盒五支，抵買之選。&#13;<br> 特價$95　原價$199.9</fontstyle></spanclass></p><p><spanclass><fontstyle>幾蚊筍貨都有得揀  &#13;<br> <spanclass><fontstyle>資生堂Dignita迷你爽膚水、乳液套裝  &#13;<br> 一套有晒爽膚水同乳液，細細支最啱帶去旅行又或袋出街使用，但每人只限買3套，唔提喇，重唔即刻掃！&#13;<br> 特價$5　原價$10</fontstyle></spanclass></fontstyle></spanclass></p><p><spanclass><fontstyle>KOSE尿素藥效&#13;<br> 潤手霜  &#13;<br> 唔想見到自己對手繼續龜裂，最好買定支HandCream放喺手袋，KOSE呢隻護手霜，含有藥用成份，具保濕滋潤、防止乾燥的功效。&#13;<br> 特價$8　原價$16</fontstyle></spanclass></p><p><spanclass><fontstyle>TONY&amp;TINA洗甲水  &#13;<br> 美國牌子TONY&amp;TINA，其洗甲水含有油劑成份，可以更徹底清潔之餘又可以強健指甲的堅硬度，有防黃功效。&#13;<br> 特價$9　原價$125</fontstyle></spanclass></p><p><spanclass><fontstyle>資生堂副線幾十蚊有交易  &#13;<br> <spanclass><fontstyle>濕粉底水份高  &#13;<br> 資生堂副線Proudia，連香港資生堂專櫃都未有得賣，全部貨品係老闆由日本購入。濕粉底水份較高，較貼面，啱晒冬天乾燥皮膚使用。&#13;<br> 特價$88　原價$300</fontstyle></spanclass></fontstyle></spanclass></p><p><spanclass><fontstyle>買粉條送打底霜  &#13;<br> 除濕粉底之外，另有粉條，價錢比濕粉底重平，每支再另送一支迷你裝前打底霜，一個價錢有兩支用，一支送畀人，一支自己用。&#13;<br> 特價$48　原價$300</fontstyle></spanclass></p><p><spanclass><fontstyle>$100以外大熱之選  &#13;<br> <spanclass><fontstyle>SK-II護膚精華75ml  &#13;<br> 護膚精華含酵素精華、天然保濕因子，有滋養保濕、改善粗糙肌膚作用，同時有延緩皺紋和軟化眼部油脂粒功效，對愛美女士來說果然係一支「神仙水」。&#13;<br> 特價$298　原價$420	</fontstyle></spanclass></fontstyle></spanclass></p><p><spanclass><fontstyle>GUCCIRush2EDT香水　75ml  &#13;<br> 外形有如錄影帶盒嘅女裝GUCCIRush2EDT，香味唔會過於濃烈，較Casual，平時出街或返工用都同樣適合。&#13;<br> 特價$158　原價$620</fontstyle></spanclass></p><p><spanclass><fontstyle>AnnaSuiSuiLove香水　75ml  &#13;<br> AnnaSui嘅SuiLove系列，蝴蝶形香水樽肯定令女仔愛不釋手，加上其清香優雅的氣味，較適合年輕女孩，送畀女朋友實掂。&#13;<br> 特價$150　原價$635</fontstyle></spanclass></p><p><spanclass><fontstyle>~H2O+海洋清潔啫喱169ml  &#13;<br> 覺得普通卸妝奶清潔得唔夠徹底，不如試試~H2O+海洋清潔啫喱，可去除及清洗殘留雜質，內含潤膚粒子，可以令肌膚更嫩滑，落完妝唔怕塊面變得又乾又繃緊，送畀OL朋友最啱使。&#13;<br> 特價$128　原價$220</fontstyle></spanclass></p><p><b> 開倉資料：</b> &#13;<br> 地點：觀塘開源道63號福昌工業大廈大堂、長沙灣青山道660號地下B舖&#13;<br> 日期：即日起至12月27日&#13;<br> 查詢電話：23579998、29593077&#13;<br> 營業時間：（星期一至五）10:30am-7:30pm；（星期六）10:30am-6:00pm；星期日休息。</p></body></html>