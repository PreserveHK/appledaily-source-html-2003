<html><header><meta charset="utf-8"><title>新車速報：<br>法拉利360ChallengeStradale街道戰神</title></header><body><h1>新車速報：<br>法拉利360ChallengeStradale街道戰神</h1><p>意大利法拉利（Ferrari）車廠旗下嘅360車系，受歡迎程度可謂不用多說，外形出眾之餘，兼且重有上佳操控同性能表現；惟廠方響FerrariChallengeInternationalChampionship，跟FIAGT車賽中所累積經驗下，決定替360研製出一款追求高性能表現嘅純悍跑車特別版——ChallengeStradale，全車大量用上Formula1賽車配件，加上車重給大幅下調達110kg，令表現更突出呢！&#13;<br>&#13;<br>記者、攝影：陳偉林</p><p>法拉利360自面世以來，一直被車迷視作Formula1跑車嘅化身，賣相出眾又見跑格鮮明，但講到強悍本色，又豈能跟360ChallengeStradale相提並論呢！&#13;<br> </p><p><spanclass><fontstyle>特別版包裝惡形惡相  &#13;<br> 單係外觀上，除車頭泵把兩旁加有Racing化嘅整流設計外，一對全新高聚焦Xenon頭燈、碳纖維製嘅門邊電鏡，還有車尾面板嘅網狀構造，以及車底加設大型擾流器，加埋四輪專用19吋跑車合金胎軨組合，經已教人刮目相看㗎！&#13;<br> </fontstyle></spanclass></p><p><br> &#13;<br> <spanclass><fontstyle>車廂營造有跑車格局  &#13;<br> 整個座艙四周，用上大量碳纖維鑲嵌，就連引擎艙亦一樣，兼且重以高明透度膠片，替代原有玻璃揭背㖭！然而，筆者最欣賞嘅係一對同屬碳纖維模做嘅跑車桶椅，除帶來貼身富承托感外，還有標準化嘅高級CD音響同恒溫冷氣；另外，較少見嘅會係乘客席前方，重備有合金腳踏同滅火筒㗎！&#13;<br> </fontstyle></spanclass></p><p><br> &#13;<br> <spanclass><fontstyle>強化引擎底盤截然兩樣  &#13;<br> 呢部360ChallengeStradale，沿用一台3.6公升V8偈，惟經過重新調校後，馬力由原來400匹急升至425匹咁多；再者，一套取材自F1嘅6前速半自動波箱，重附帶有Sport同Race模式選擇，當中四輪吸震筒同ASR裝置，重會因應需要調節軟硬度，同埋介入程式，給駕駛者享受到唔同嘅操控之餘，以CarbonCompositeMaterial鑄造嘅制動碟，匹配由Brembo製嘅煞車器，重有耐高熱同可靠安全嘅制動反應呢！再者，四輪鈦合金製彈簧圈，重有加粗後嘅車尾扭力桿，都有強化操控嘅幫助。</fontstyle></spanclass></p><p>■三幅式跑車軚環兩旁，分置有Down同Up推桿，以作轉檔用途。</p><p><br> &#13;<br> <spanclass><fontstyle>法拉利360ChallengeStradale規格  &#13;<br> 引擎：3586ccV8DOHC&#13;<br> 馬力：425ps/8500rpm&#13;<br> 扭力：38.0kgm/4750rpm&#13;<br> 傳動：6前速F1半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟&#13;<br> 輪胎：	（前）225/35ZR19PirelliPZeroCorsa&#13;<br> 	（後）285/35ZR19PirelliPZeroCorsa&#13;<br> 尺碼：4477×1922×1199mm&#13;<br> 軸距：2600mm；車重：1180kg&#13;<br> 0-100公里：4.1秒；極速：300km/h&#13;<br> 新車售價：$3,180,000&#13;<br> 車輛提供：勵駿汽車（23650269）</fontstyle></spanclass></p><p><b> 記者評語偷輕車重表現強得多</b> &#13;<br> 呢部全車給偷輕110kg嘅360特別版，引擎經重新調校後，馬力輸出增多25匹之餘，懸掛及制動器同樣有強化改動，明顯起跑加速表現狠勁外，重有出眾嘅操控同循迹反應，而雙模式嘅傳動改變，連帶四輪吸震筒亦有不同軟硬度，簡直係F1跑車嘅街版化身。</p></body></html>