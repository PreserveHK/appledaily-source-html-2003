<html><header><meta charset="utf-8"><title>VK500加鏡趕聖誕檔</title></header><body><h1>VK500加鏡趕聖誕檔</h1><p>以一部VK300賣到成行成市嘅VKMobile，早前網上已流傳會有加強版VK500，果然話咁快就喺香港現身，趕得切聖誕前同大家見面。同之前VK300相比，VK500最大分別就係多個30萬像素影相鏡頭，最開心就係機身體積依然Keep到同VK300一樣咁細部。&#13;<br>唔單止機身細細吸引女用家，VK500亦內置多款得意相框，簡直就係新一代「女殺手」，除咗多個鏡頭之外，VK500亦都將外芒升級，內外芒都用上65,000色彩芒，不過就未可以用外芒影相，雖然有啲可惜，但係VK500就內置番全智賢Wallpaper補數，用嚟做外芒Wallpaper就醒神得多。VK500價錢暫時未知，不過就預計$4,000以下，挾最細影相手機之名相信都有一定吸引力。&#13;<br>&#13;<br>記者、攝影：劉耀祥</p><p><br> &#13;<br> <spanclass><fontstyle>Profile  &#13;<br> 制式：GSM900/1800雙頻&#13;<br> 顯示器：&#13;<br> 外：65,536色/CSTN/96×64解像度&#13;<br> 內：65,536色/TFT/128×160解像度&#13;<br> 鏡頭：30萬像素&#13;<br> 功能：GPRS、WAP、JAVA、EMS、40和弦&#13;<br> 備用時間：60-100小時&#13;<br> 通話時間：2小時	體積：81.5×42.5×21.5mm&#13;<br> 重量：80g	推出日期：12月尾&#13;<br> 查詢電話：31040018（TCT）</fontstyle></spanclass></p></body></html>