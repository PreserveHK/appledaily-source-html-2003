<html><header><meta charset="utf-8"><title>拉麵：<br>中國拉麵四式蘭州爽滑山東煙韌</title></header><body><h1>拉麵：<br>中國拉麵四式蘭州爽滑山東煙韌</h1><p>印象中，從未現場見過日本拉麵的做法，原來他們覺得做麵過程混合不少秘技，一拉一放都是機密檔案，就算問句：「要拉幾耐？」只答：「一陣啦！」相反，最原始的中國拉麵就時常作公開表演，更視為一門藝術，公之於世，看到拍爛手掌，才叫正宗；再加一個賣點，就是即拉即食，新鮮無比！</p><p><b> 第一式</b> &#13;<br> <spanclass><fontstyle>蘭州拉麵即叫即拉上枱  &#13;<br> 半開放式的廚房，負責拉麵的金毛仔郭師傅一搓一拉，粉糰不消一分鐘，已變成一條條粗幼相若的麵條，難怪好多食客都懷疑麵條是機製，因為拉出來的麵條實在太「整齊」，就算見到師傅不停手拉，都以為只是表演而已。&#13;<br> 麵條食落特別爽滑，質感有別於北京拉麵，大廚吳師傅說，蘭州拉麵的麵粉是即開即搓，北京拉麵則要經過發酵，所以麵粉要隔日才可搓成麵條。</fontstyle></spanclass></p><p><spanclass><fontstyle>五香牛肉拉麵$25  &#13;<br> 招牌拉麵，牛肉香滑，經過滷水料漿過，入味得來香滑。</fontstyle></spanclass></p><p><spanclass><fontstyle>四川擔擔麵$25  &#13;<br> 這是店裏另一款招牌麵，四川麵的麵條和湯底跟蘭州拉麵差不多，但就加入了麻醬、花生醬，香味十足，加上自己用辣椒粉炸的辣椒油和自家製的浙醋，以酸辣減少揦喉感覺，與別不同。</fontstyle></spanclass></p><p>食客鄭小姐：「麵條很幼，以為係機製，比上海湯麵好食。」&#13;<br> 食客陳先生：「麵條好韌，湯的味道幾夠濃，幾好味。」&#13;<br> &#13;<br> 又一店&#13;<br> 電話：28873281&#13;<br> 地址：天后銀幕街16號地庫&#13;<br> 營業時間：上午11時至晚上11時半</p><p><b> 第二式</b> &#13;<br> <spanclass><fontstyle>山東拉麵浸極都唔腍  &#13;<br> 山東人身體壯健，力大無窮，就連做拉麵都以大力見稱。正宗山東拉麵，先將麵粉混合水，再用力舉起石柱，將麵粉舂成麵糰，然後放在地上，讓空氣進入麵糰，變得更韌，經自然發酵後，第二天才拉出麵條來。這做法可保證麵條就算浸湯十五分鐘或以上，還有彈性，更沒有發脹及變腍的異樣。山東人力大，胃口更大，每碗麵斤両十足，麵多餡又多，但煮法只得上湯一種。</fontstyle></spanclass></p><p>傳統山東菜肉餃，皮薄透明度高，餡料以蔬菜為主，豬肉切得細小，又能感受肉香，每碗有五粒，好飽！東坡肉肥瘦適中，肥油不會奪口而出，三塊肉一碗更加飽。</p><p><spanclass><fontstyle>鐵觀音去油　豬頸肉麵$20  &#13;<br> 綠茶有祛油脂的功效，烚豬頸肉時放入鐵觀音茶葉，吃落不肥又爽口。</fontstyle></spanclass></p><p>食客凌先生：「我食得慢，麵浸得耐都唔腍身，配料酸菜不錯，雞骨湯底清甜，幾開胃。」&#13;<br> &#13;<br> 麵棧&#13;<br> 電話：24120513&#13;<br> 地址：荃灣路德圍6號A1&#13;<br> 營業時間：上午11時至晚上11時</p><p><b> 第三式</b> &#13;<br> <spanclass><fontstyle>北京拉麵麵質鬆化又開胃  &#13;<br> 入京後的魯菜，首要招待達官貴人，做法要花巧，顏色要鮮豔，配料要多，更帶有濃烈的酸辣味道。我們能吃到的北京拉麵，與山東麵最不同之處是待粉糰發酵後，在拉麵過程中，再加入鹼水，令麵質鬆化，食落容易消化及開胃。煮熟後，麵條會呈鮮黃色。而煮法有三，上湯砂鍋、炒及冷麵上。</fontstyle></spanclass></p><p>川魯麵清甜，雞湯加麵豉醬，有少許大蒜味，有木耳、雲耳、海參及蝦仁；雞絲冷伴麵清淡，無油，伴以麻醬撈勻而吃，品嘗拉麵鮮味；而炒拉麵味濃，小辣，有蝦、魷魚、韭菜及肉絲。</p><p>翡翠軒&#13;<br> 電話：25269836&#13;<br> 地址：中環麥當奴道1號女青年會地下&#13;<br> 營業時間：上午7時半至晚上11時&#13;<br> &#13;<br> <b> 第四式</b> &#13;<br> <spanclass><fontstyle>台灣拉麵四両煮熟變半斤  &#13;<br> 這裏賣的麵條是老闆請香港廠商照台灣傳統麵條仿製而成，而其他餸菜配料全由台灣直接入口。每碗台灣麵的份量都是四両，不要看小這四両，煮後就好像多了一倍，怕「吃不消」的話，來一碗小食台南擔仔麵，相信對女士們來說就剛剛好。</fontstyle></spanclass></p><p><spanclass><fontstyle>台南擔仔麵$18  &#13;<br> 麵條比台灣麵所用的較幼，份量亦較細。同樣以台灣醬油調校味道，但就再加入大量蒜茸和少許雞湯混入醬油之內，味濃得來亦十分香口。</fontstyle></spanclass></p><p>食客阿詩：「呢度嘅台灣麵好煙韌，最鍾意食牛腩麵。」&#13;<br> &#13;<br> 台灣麵&#13;<br> 電話：28335757&#13;<br> 地址：銅鑼灣景隆街19號地下&#13;<br> 營業時間：中午12時至凌晨1時</p></body></html>