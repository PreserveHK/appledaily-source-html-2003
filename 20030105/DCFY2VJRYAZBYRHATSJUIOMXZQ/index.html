<html><header><meta charset="utf-8"><title>拉麵之最勁大碗麵掙飽四個人</title></header><body><h1>拉麵之最勁大碗麵掙飽四個人</h1><p>一碗日本拉麵，對嘴刁一族來說，單調平凡無深度又怎能滿足？無論味道、份量、選擇、餸料都要變變變，創意十足，變成一碗碗充滿香港自家獨有的地道日本拉麵。經我幾日密集式「飽覽」各家各門數十碗拉麵後，嚴選七款拉麵之最。無論你是大胃王、雀仔胃、嗜辣狂，還是要食得刁鑽，看罷當然非吃不可！</p><p><spanclass><fontstyle>四個人一齊食$198  &#13;<br> 碗闊37厘米、麵有八個、配料有蟹柳、昆布、叉燒、魚蛋、雞柳等十款，如你想挑戰大胃王，或者想食完立即肥二十磅，不妨一試。這個名「海陸空拉麵」的巨型拉麵，通常都要四至六個一齊食至食得晒。(b)</fontstyle></spanclass></p><p><spanclass><fontstyle>$10碗麵爭住食  &#13;<br> 一碗拉麵卡路里有430，要減肥又點能食得安樂。為照顧一班饞嘴又怕肥的食客，便出現了的骰拉麵，只賣十蚊，份量確比正價（$45，圖上）少近一半，但絕無偷工減料，有豬頸肉、炸蝦、鰻魚、雞扒、餃子等十款選擇，每碗有半個麵。如此抵食，威水史當然一大籮，試過一晚門外有近百人，由七點等到九點都要食；最好賣一晚賣成300碗；更有個客一次連食六碗，埋單只是六十蚊，捧住個肚走。（每晚6時至11時供應）（a）</fontstyle></spanclass></p><p><spanclass><fontstyle>海膽拉麵$48  &#13;<br> 去年9月剛開張的海膽專門店，以平賣貴價海膽為賣點，更有甚少的熟食海膽拉麵，以鱲魚為主加上生海膽一齊煮成的湯底，入口好似阿媽煲的魚湯，一碗麵有齊生熟海膽兩款，生的似吃雪榚般軟甜；熟的色澤淡黃亦不減鮮味，老闆李生話，由11月至4月的日本海膽是最靚的，其他日子，就用韓國和加拿大的海膽。(e)</fontstyle></spanclass></p><p><spanclass><fontstyle>$165玩冰火龍蝦  &#13;<br> 日本菜，$165最多可吃四塊魚生；但論一碗拉麵，就算貴！貴喺邊，就是來自澳洲，每日限量發售的龍蝦，每碗有約四件龍蝦肉，計落與海鮮檔食龍蝦價錢差唔多。龍蝦不可全熟吃，燒至七成熟，內裏還帶點生味，放在冰上涼一陣，再蘸少許黑醋，入口腍身彈牙不覺生，即時再吃多箸拉麵，口腔迴盪冰火感覺。(c)</fontstyle></spanclass></p><p><spanclass><fontstyle>馬肉冬日可壯陽$155  &#13;<br> 日本九州人稱馬肉為「櫻花」，切片後接觸空氣，色澤變成櫻花的桃紅色，多以刺身吃，因不懂怎樣煮，才可保存肉味又不韌。馬肉從發源地熊本來港後，將膊頭肉切成半厘米一塊，加鹽燒至六成熟，伴麵熱騰騰入口，冬日食肥美的馬肉，可暖身又有壯陽功效。(c)&#13;<br> &#13;<br> <spanclass><fontstyle>河豚入口淡如水$95  &#13;<br> 每年十二月至二月都是日本下關的河豚盛產時分，肉經冰凍的海水浸過後，又白又滑。切頭、內臟及起骨後，原條燒熟，味道雖淡，但頗惹味。(c)&#13;<br> &#13;<br> <spanclass><fontstyle>魚安魚康魚肝$80  &#13;<br> 生吃太羶，入口又有渣，稍一加熱，散發魚肝汁，咬落爽口，夾埋脆脆的蝦片再蘸少許醋吃，吃下有幾分似刺身。(c)</fontstyle></spanclass></fontstyle></spanclass></fontstyle></spanclass></p><p><spanclass><fontstyle>拉麵自助餐  &#13;<br> 聽落食麵自助餐好似唔化算，畀你一個人可以食到幾多碗呀！原來每碗麵只得30-40克，不足五啖就食晒，小孩子一個鐘都食到七碗，計落都有賺。而且，拉麵餡有燒蝦、天婦羅、鱈場蟹、牛肉及叉燒等十多款，還可選豬骨、冬菇、雞及魚湯底，隨你鍾意，點配搭都得！(d)&#13;<br> 供應時間：逢星期六中午12時至下午3時&#13;<br> 收費：成人$140、十二歲以下小童$100</fontstyle></spanclass></p><p><spanclass><fontstyle>辣到上腦地獄拉麵$40  &#13;<br> 真正的辣是：&#13;<br> 一：最容易入口，顏色一般不油膩，引君入甕；&#13;<br> 二：初食味道一般，還暗說：「咁都叫地獄！」&#13;<br> 三：食落不但沒有嗆胃情況，更愈食愈開胃，最後連辣湯都一滴不留；&#13;<br> 四：未埋單，胃部的辣味開始湧上喉嚨；埋完單，口腔的辣味破嘴而出；&#13;<br> 五：走人返屋企都唔使飲水，辣味如薄荷，慢慢浸透全身。&#13;<br> 以上所說，正是東南亞蝦味辣椒粉的特色。老闆黃仔話，在東南亞雜貨舖找到這種辣粉，才發現辣味能完全滲入身體，不論口、胃、皮膚都能有所感受，才為正宗。(c)</fontstyle></spanclass></p><p>a.日之旺&#13;<br> 電話：26689393&#13;<br> 地址：葵芳新都會廣場L1Shop181&#13;<br> 營業時間：中午12時至晚上11時&#13;<br> &#13;<br> b.友田日本料理&#13;<br> 電話：26871883&#13;<br> 地址：沙田正街309號希爾頓中心3樓1-2號舖&#13;<br> 營業時間：早上11時半至下午3時；晚上6時至11時。</p><p>c.黃仔味工房&#13;<br> 電話：24068048&#13;<br> 地址：荃灣荃威花園第二期9號地舖&#13;<br> 營業時間：中午12時至晚上11時半&#13;<br> &#13;<br> d.君悅酒店鹿悅&#13;<br> 電話：25881234ext.7088&#13;<br> 地址：灣仔港灣道1號&#13;<br> 營業時間：中午12時至下午3時；晚上6時至11時。&#13;<br> &#13;<br> e.膽粗粗&#13;<br> 電話：27663568&#13;<br> 地址：九龍黃埔新村德民街29號J1舖&#13;<br> 營業時間：中午12時至下午2時半；晚上6時至11時。</p></body></html>