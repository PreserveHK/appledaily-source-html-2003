<html><header><meta charset="utf-8"><title>董特首，你聽到嗎？<br>經濟搞不活夜總會萎縮</title></header><body><h1>董特首，你聽到嗎？<br>經濟搞不活夜總會萎縮</h1><p>曾經紙醉金迷、多少人夜夜在那燈紅酒綠的溫柔窩裏燒金，代表着聲色犬馬、車水馬龍繁榮經濟的中國城夜總會集團，在回歸過後由七間夜總會萎縮至一間，黯然失色的霓虹燈反映出來的，並非香港人不再沉緬夜生活，而是昔日的大豪客如今都無能為力了，連帶數以萬計相關行業人員生計也大受影響。<br> &#13;<br> <spanclass>7間夜場現剩1間 &#13;<br> 「有錢嘅唔係破咗產，就係冇心情使。」中國城夜總會執行董事伍廷光說，夜總會是銷金窩，是各行各業的有錢人雲集的地方，是經濟興衰的縮影區。夜總會消費昂貴，找一位小姐陪坐，動輒千元，經濟好景，人們賺到大錢才能負擔得來，「好景時，中國城晚晚爆棚，客人要喺電梯大堂等位，過百張枱都唔夠坐，旺到不堪，一晚閒閒地五、六百個客人，𠵱家一晚得嗰二百人，門堪羅雀。」&#13;<br> 中國城夜總會集團全盛時期擁有七間夜場，第一間是位於灣仔馬師道的中國皇宮，七十年代開業，然後於八三年在尖東創立中國城，繼而收購吉百利、新杜老誌、凱撒、東方舞廳和第一夜總會。九七年金融風暴來臨，東方舞廳率先倒閉，然後是凱撒，至去年年初，剩下中國城和新杜老誌。最後，新杜老誌兩年蝕過千萬，敵不過經濟不景，被迫結束。&#13;<br> 「以前啲客嚟玩都玩得開心啲，連單都唔睇就找數，𠵱家又話要送呢樣嗰樣，好多人嚟借酒消愁，飲醉嘅人都多啲，小小事都鬧啲侍應。」中國城集團全盛時期每年生意額可達四、五億元，如今剩下中國城一間，營業額跌至一、兩億，「但係我哋會繼續投資，點都保住中國城，義無反顧咁做好佢。」</spanclass></p><p><spanclass>政府缺乏財經精英 &#13;<br> 伍廷光的主觀決心是一回事，董建華治下的特區客觀環境又是另一回事。在伍廷光眼中，夜總會要復興，先要香港經濟復興，奈何這個政府總是復興乏術，「特區政府領導班子冇一個係財經精英分子，董建華班子好多都係政務官，對財經掌握唔好，政策猶豫不決。好似八萬五咁，無喇喇整個瘤出來，惡化咗自己又冇信心解決。」&#13;<br> 四十九歲的伍廷光二十年前入行，跟從兩位哥哥打理夜總會生意，由低做起。對他來說，夜總會是香港一個舉足輕重的行業，從業員數萬人，還有由此衍生的行業：的士司機、理髮店、美容、時裝、時鐘酒店、晚市食肆，生意額年年數以億計。<br> &#13;<br> <spanclass>「呢個政府冇得救」 &#13;<br> 金融風暴至今已經五年多，舞廳風雲至今卻最淡最靜：「咁多年最困難要算係呢個時期，九七、九八年爆發金融風暴，但係好多後遺症重未湧現，直至呢一、兩年，愈嚟愈多人捱唔住破產。」伍廷光歸咎於政府太過無能：「呢個政府根本冇得救，一籌莫展——四個字講晒。」&#13;<br> 記者：蔡元貴&#13;<br> （系列七之五）</spanclass></spanclass></p></body></html>