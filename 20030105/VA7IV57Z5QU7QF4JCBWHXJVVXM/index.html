<html><header><meta charset="utf-8"><title>衣履近街：<br>搜括全港冧價波鞋倉</title></header><body><h1>衣履近街：<br>搜括全港冧價波鞋倉</h1><p>時近季尾！想買新季度03波鞋，好多大行都話等過埋農曆新年先推貨，事關香港人貪靚愛新鮮，費事𠵱家推出，新年後又俾人話係舊貨；呢段時間好多鞋公司都會力谷02鞋款，而價錢當然係玩開倉，冧住嚟賣啦！今日帶大家行勻全港各大波鞋倉，教大家點執平貨！&#13;<br>&#13;<br>記者：朱崇德　攝影：朱崇德、陳盛辰</p><p><br> &#13;<br> <spanclass><fontstyle>HEAD　勁抄經典名鞋款  &#13;<br> HEAD呢個牌子都喺香港玩咗好多個年頭，佢之所以一直歷久不衰，好大程度係鞋款「夠型」！而且價錢又夠實際；好似今次佢哋精選嘅幾款冧價鞋，都係02冬剛新推的鞋款，當中注目度較高嘅係對灰色彈性布鞋（F2020-20）同米黃色嘅織面布鞋（F2018-02），採訪時好多現場鞋客都話佢勁有Nike風味！&#13;<br> 而多用途式運動鞋，好似對全黃嘅（F2026-02）同金魚黃、藍相間嘅（F2008-02），鞋身大部份都採用尼龍透氣設計，特別適合香港天氣；鞋款好似adidas同Reebok。</fontstyle></spanclass></p><p><CENTER> ■以上四款波鞋　原價$390　特價：$159</CENTER> </p><p><br> &#13;<br> <spanclass><fontstyle>大大步  &#13;<br> 地址：&#13;<br> 觀塘開源道79號鱷魚恤大廈地下A舖（31020466）&#13;<br> 元朗大棠道41-59號金朗大廈地下4號舖（24705540）</fontstyle></spanclass></p><p><spanclass><fontstyle>02年AirJordanXVIILow　跌至半價  &#13;<br> 呢個佐敦波鞋倉，主力攻一啲較新款式波鞋款，當中必買之作，首推02年款的AirJordanXVIILow，鞋價由$1,079直線下滑至$499，絕對係勁筍價。&#13;<br> 另外，重有「我懷舊」嘅SKECHERS賣，鞋款主力以Pathfinders-Frontrunner跑鞋居多，不過都有幾分板仔Feel，買嚟襯衫都幾好着。</fontstyle></spanclass></p><p><br> &#13;<br> <spanclass><fontstyle>TTSPORTS  &#13;<br> 地址：九龍佐敦道43號地下&#13;<br> （27705444）</fontstyle></spanclass></p><p><spanclass><fontstyle>PUMA新NewCat照冧  &#13;<br> PUMA喺02年都係玩懷舊款式，設計主流都係以一「剔」設計，不過唯一分辨新舊款嘅方法，就係睇佢個鞋底；新推款式全部都採用透明底設計，好似呢對NewCat，就係剛落場嘅新貨，鞋款顏色白、藍、銀三款，論Classic同易襯衫，當然係首選藍、白呢對啦！</fontstyle></spanclass></p><p><spanclass><fontstyle>SportsOutlet  &#13;<br> 地址：灣仔莊士敦道31號地下（28912997）</fontstyle></spanclass></p><p><spanclass><fontstyle>預報！  &#13;<br> <spanclass><fontstyle>11款名牌波鞋齊開倉  &#13;<br> 長沙灣一向都係開倉勝地，喺嚟緊嘅星期四（1月9日－1月26日），將會有一個名牌波鞋開倉集中營，包含牌子款式非常多，當中包括有Reebok、Puma、Skechers、RoyalElastics、Diesel、DKNY、Rockport、Surf-siders、Teva、Champion、Arena等11個不同牌子；預料價錢會冧得好厲害，基本減幅幾達半價！</fontstyle></spanclass></fontstyle></spanclass></p><p>地址：九龍荔枝角大南西街601至603號香港紗廠大廈I及II期2字樓（荔枝角地鐵站「B1」出口）（23106822）</p></body></html>