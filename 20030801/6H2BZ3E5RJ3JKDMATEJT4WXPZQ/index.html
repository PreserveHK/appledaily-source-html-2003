<html><header><meta charset="utf-8"><title>型事偵緝：<br>金三角入口大麻AllStar</title></header><body><h1>型事偵緝：<br>金三角入口大麻AllStar</h1><p>今個禮拜Sneakers界話題多多一定係Converse，近期爆了一系列由金三角生產的大麻AllStar，不過諸君唔使心慌！此大麻不同用來抽的大麻，而是大麻作布料的AllStar，乃泰國皇室成員監製的Handmade限量版。重有單堅料爆畀你知，「剔記」收購了Cons！預計未來將有一連串大動作發生！&#13;<br>記者：陳嘉文&#13;<br>攝影：陳盛臣&#13;<br>模特兒：NikitafromJamcast</p><p><spanclass><fontstyle>金三角人民　入正行唔使撈偏  &#13;<br> 03Cons重頭戲，首推與泰國皇室成員合作的限產大麻AllStar。話說泰國皇族像極英國皇室，冇權但具地位，冇權自然唔會欺壓人民，且泰皇與泰后發財立品，兩公婆更有數千個改善人民生活環境的大Project，諸如建醫院學校等計劃。除大興土木外，他們更關注金三角一帶種植罌粟的問題，然而當地人民就是靠種毒品維生，嚴阻只會斷人民米路。於是乎兩公婆度了條妙計，叫人民不要種罌粟，改種僅作衣料用途的大麻，並向政府申請業者免稅；同時更鼓勵當地廠商採用大麻布料作製品，待遇一律是免稅。結果人人有工開，更重要是入番正行唔使撈偏門。</fontstyle></spanclass></p><p><spanclass><fontstyle>100%Handmade  &#13;<br> 任你係JohnRichmond、APC、MarcJacob又或近年的JohnVarvatos合作版AllStar，似乎都不及泰國皇儲別注版認真，因為以上班時裝大帝只印上嘜頭就叫作Crossover，反之皇儲版AllStar的Pattern，每對均由人手編織，百分百Handmade！（各$279）（a）</fontstyle></spanclass></p><p><spanclass><fontstyle>特別新聞報告：「剔記」收購Cons！  &#13;<br> 波鞋界轟動消息一則，Cons已被「剔記」收購！不過行內人話Cons雖被收購，但其運作依然不變，屬真與假，大家可放長雙眼睇睇其未來動向。</fontstyle></spanclass></p><p><spanclass><fontstyle>「彩虹燈」變Cons「彩虹武器」  &#13;<br> 究竟遲吓AllStar會唔會有Air還是未知數，只知來年Cons將會推出彩虹版的Weapon，襯色似足「剔記」對「彩虹燈」；而頭炮搞Weapon又係咪因為粒星星同潮鞋「喜力燈」有關呢？</fontstyle></spanclass></p><p><spanclass><fontstyle>連鎖反應Stussy都關事  &#13;<br> 每逢暑假黃金檔期，布鞋例必上位！要數呢期至尊布鞋一定係龍頭Stussy版Pro-keds，不過話時話「剔記」收購Cons，可能對後者嚟講係好消息。皆因「剔記」一向與Stussy有合作關係，話唔定遲吓分分鐘有Stussy×Cons合作版推出。</fontstyle></spanclass></p><p><spanclass><fontstyle>速報！日版Cons玩嘢三式  &#13;<br> <spanclass><fontstyle>第1式　狂sell「反皮」AllStar  </fontstyle></spanclass></fontstyle></spanclass></p><p><spanclass><fontstyle>日版「反皮」系列AllStar（各$399）（a）  &#13;<br> 「反皮」系列共四隻Colour，賣點係鞋身內裏勁玩Patchwork啜核設計，擺明反起着至有型也！</fontstyle></spanclass></p><p><spanclass><fontstyle>第2式　真皮×帆布  </fontstyle></spanclass></p><p><spanclass><fontstyle>第3式　迷彩83T  </fontstyle></spanclass></p><p><b> 售賣點：</b> &#13;<br> (a)Converse專門店（25061233）銅鑼灣時代廣場6樓611-612舖&#13;<br> &#13;<br> (b)銅鑼灣崇光百貨3樓（28318561）&#13;<br> &#13;<br> (c)巨物集坊（23691628）尖沙嘴利時商場地下11號舖</p></body></html>