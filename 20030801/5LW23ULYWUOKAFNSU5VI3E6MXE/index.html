<html><header><meta charset="utf-8"><title>新車速報：<br>陪我周圍去福士Touareg</title></header><body><h1>新車速報：<br>陪我周圍去福士Touareg</h1><p>唔少車迷期待已久，加上跟保時捷Cayenne有血緣關係，近排響SUV界中人氣急升嘅福士Touareg，終於正式踏足香港。為首一部Touareg3.2V6型號，集齊動感與高級轎車設備於一身，既有全天候嘅Off-road個性，又具備等同豪華轎車嘅舒適性同悠閒一面，又難怪剛打入香港，便成為車迷嘅焦點所在，加上媲美同級對手嘅包裝同售價，確實有一定號召力㗎！&#13;<br>記者、攝影：陳偉林&#13;<br>ImageGirl：Cody</p><p><spanclass><fontstyle>剛勁造型魅力難擋  &#13;<br> 雖然近年嘅新車款，均以前衞概念同人性化作賣點，惟SUV車界中，Touareg一身肌肉感同剛勁美，仍為車迷所追捧及受落。皆因一身豪邁造型，加上一對炯炯有神嘅Bi-Xenon頭燈組合，匹配上高頭大馬嘅身型，才具備號召力嘛！</fontstyle></spanclass></p><p><spanclass><fontstyle>座艙鋪排媲美轎車設計  &#13;<br> 惟新款Touareg嘅座艙鋪排，卻以高級轎車作標準，兩排空間極之寬敞闊落外，重有齊前後獨立連送風嘅恒溫冷氣，又有6碟CD連10個揚聲器嘅高級音響，當然唔少得重有最新轎車裝備嘅KeylessAccess裝置，除方便啟動引擎外，還有個人化嘅預設模式選擇同六個安全氣袋連充氣簾幕呢！</fontstyle></spanclass></p><p><spanclass><fontstyle>嶄新電子裝備無懈可擊  &#13;<br> 屬入門版嘅Touareg3.2V6，並未有氣壓避震裝置，惟新款4XMotion恒式四驅系統，重有可隨意50:50嘅中央差速裝置，無論On-road同Off-road，均予人有平穩可靠嘅操控力。再者，6前速Tiptronic半自動波，轉檔順滑敏捷之餘，起跑加速亦全不費力氣，加上先進Hill-ClimbAssistant同下坡用嘅HillDecentAssistant系統，還有多項ESP、TCS、EDR主動裝置，匹配埋四輪碟煞、ABS連HBA嘅輔助，令Touareg更能切合全天候SUV嘅需要呢！</fontstyle></spanclass></p><p><spanclass><fontstyle>記者試車後有何評價？  &#13;<br> 市場上有唔少SUV，惟能夠On-road同Off-road兼備可謂寥寥可數；外形剛勁豪邁之餘，就算以高速On-road馳騁的話，仍見穩定循迹性高，相信頂級TouaregPremium版嘅氣壓懸掛結構，會有更佳操控演繹。</fontstyle></spanclass></p><p><spanclass><fontstyle>Cody又點睇部車？  &#13;<br> 部車造型好Man，想唔到車廂鋪排有豪華轎車級數，乘坐舒適又闊落，前後獨立送風連恒溫冷氣，響炎夏時重畀到你有透心涼意㖭！</fontstyle></spanclass></p><p><spanclass><fontstyle>福士Touareg3.2V6規格  &#13;<br> 引擎：3189ccV6DOHC&#13;<br> 馬力：220ps/5800rpm&#13;<br> 扭力：31.1kgm/3200rpm&#13;<br> 傳動：6前速Tiptronic半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：255/55R18BridgestoneTuranzaRE030&#13;<br> 尺碼：4754×1928×1726mm&#13;<br> 軸距：2855mm；車重：2214kg&#13;<br> 0-100公里：9.9秒；極速：197km/h&#13;<br> 新車售價：&#13;<br> $500,000（普通標準版）&#13;<br> $560,000（Premium版）&#13;<br> 車輛提供：合泰汽車（28828938）&#13;<br> 註：額外裝備價錢未連稅</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>寶馬X53.0i  &#13;<br> 簡評：一款On-road表現出眾嘅CitySUV表表者，貫徹寶馬傳統房跑車色彩，既豪邁又有型。&#13;<br> 引擎：2979cc直6DOHC&#13;<br> 馬力：231ps/5900rpm&#13;<br> 扭力：30.6kgm/3500rpm&#13;<br> 新車售價：$546,381&#13;<br> 查詢：寶馬香港（27145271）</fontstyle></spanclass></fontstyle></spanclass></p><p><spanclass><fontstyle>平治ML350  &#13;<br> 簡評：一早奠下CitySUV領導地位，至今仍能力拒層出不窮嘅新車款。&#13;<br> 引擎：3724ccV6DOHC&#13;<br> 馬力：234ps/5750rpm&#13;<br> 扭力：25.9kgm/3000rpm&#13;<br> 新車售價：$498,409&#13;<br> 查詢：仁孚行（28957288）</fontstyle></spanclass></p></body></html>