<html><header><meta charset="utf-8"><title>劉德華行超市！</title></header><body><h1>劉德華行超市！</h1><p>要睇名人蠟像唔一定要上山頂，由今日開始只要去崇光百貨超市，便可以見到劉德華蠟像，喺超市都可以見到華仔，重可以近距離接觸，感覺究竟如何？一於問問場內Fans，睇睇佢哋有乜意見。&#13;<br>&#13;<br>記者：區佩嫦&#13;<br>攝影：林栢鈞</p><p><b> 好似拍戲</b> &#13;<br> 李小姐（左）、Ewin（右）學生：「我第一眼以為劉德華落嚟拍戲呀，望真啲先知係蠟像，見到佢好驚訝！差少少想大叫，我本身好鍾意華仔，覺得佢好Pro，做事好認真！今次雖然只係見到佢嘅蠟像，但都好開心。」</p><p><b> 驚驚哋</b> &#13;<br> （左起）葦津（10歲）、勵婷（9歲）、善兒（9歲）、秉熙（10歲）：「見到佢有啲驚，個蠟像成個真人咁，係咪可以摸吓佢，好開心呀！不過佢個樣好似好惡咁，佢真人係咪咁惡？」</p></body></html>