<html><header><meta charset="utf-8"><title>一味窩輪：地產股強勢買9799</title></header><body><h1>一味窩輪：地產股強勢買9799</h1><p>孫公晏晝講政府房屋政策，有托市意味，地產股有反應，新世界（017）彈得最快，升幅5.4%，其餘新地（016）、長實（001）同恒地（012），分別升50仙、75仙同45仙。&#13;<br> 估計地產股繼續有運行，想搵錢，搵啲靚地產股Call輪埋手可也。新世界冇Call輪，估中新世界升都冇用；恒地（012）得隻9787可以諗吓，明年2月到期，輪價50仙，溢價1.3%，槓桿率5.1倍，條件唔錯，不過交投少啲。&#13;<br> 正路做法，係買新地Call輪9786同9799，兩隻條件差唔多，9799交投多啲，10月到期，輪價69仙，溢價1.3%，槓桿率6.7倍，數據好正。亦可搵長實Call輪埋手，搏殺格係9764，下月到期，輪價31.5仙，溢價1.8%，槓桿率16.3倍，想年期遠啲則揀9829，11月夠鐘，輪價72仙，溢價正到痹，得1.9%，槓桿率7.1倍。<br> &#13;<br> <spanclass>9765係發達輪 &#13;<br> 地產股有世界，拖起大市，和黃（013）唔係地產股，但都會得益，昨收51元，冇升跌，畀長實爬頭贏咗一格，遲早追番上去。&#13;<br> 和黃Call輪9765跌2仙，收31.5仙，正股冇跌佢跌更加抵炒，9月到期，溢價2.3%，槓桿率16.2倍，夠晒爆炸力，和黃上番55元，隻輪就算冇晒溢價，都可以見60仙，係發達輪也。&#13;<br> 章盛</spanclass></p></body></html>