<html><header><meta charset="utf-8"><title>宋慧喬掛住拍拖fans扯火</title></header><body><h1>宋慧喬掛住拍拖fans扯火</h1><p>宋慧喬同李秉憲呢對戀人有幾煙韌，唔使我羅拉再多講啦！雖然我都替佢哋開心，但佢哋成日掛住談情說愛，終於引起喬妹fans嘅不滿，從七月中開始，就有fans喺喬妹嘅網頁上集體示威，要求佢快啲開工，決定演出邊部新作品。好在喬妹都深明唔可以得罪米飯班主嘅道理，佢話會順應民意擇日開工喎。</p></body></html>