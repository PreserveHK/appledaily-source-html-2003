<html><header><meta charset="utf-8"><title>　　秋官下凡馬丁冇眼睇 - 李八方</title></header><body><h1>　　秋官下凡馬丁冇眼睇 - 李八方</h1><p>身為大狀嘅白鴿黨前主席李柱銘，一直都反對老董任人唯親，特別係委任親啲大大小小嘅諮詢委員會，個個都以「聽話」為最首要任命標準，結果王見秋就搞出個大頭佛。&#13;<br> 馬丁覺得最慘嘅，係香港人本來好尊敬啲司法人員，特別係法官，但「秋官」一出，法官形象就破壞不少。馬丁講咗個古仔畀八方聽：點解法官要戴假髮上庭？就係要盡量減少個人化，重視制度。咁當然法官一離開咗崗位，就係一個普通人，佢要講乜邊個都無法阻止。至於王見秋最近嘅言論，馬丁話肯定對平機會嘅形象有影響，「真係冇眼睇！」&#13;<br> 有人笑，秋官可能當法官太久了，下了凡間，卻不知原來咁煩，唔知秋官有冇後悔答應咗老董呢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>