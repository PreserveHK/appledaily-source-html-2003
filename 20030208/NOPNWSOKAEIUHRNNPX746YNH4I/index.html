<html><header><meta charset="utf-8"><title>諾士佛臺：<br>黃宇詩愛諾士佛臺熱鬧得嚟唔嘈</title></header><body><h1>諾士佛臺：<br>黃宇詩愛諾士佛臺熱鬧得嚟唔嘈</h1><p>諾士佛臺不但是晚飯地帶，有不少電影公司擇址於此。四年前，黃霑女兒黃宇詩從加拿大回港，常常來試鏡，之後，筋疲力盡，肚子餓，偏愛到ELCID飽餐一頓飲飲酒。&#13;<br>家住九龍的Ursule說：「諾士佛臺有熱鬧氣氛，但又不會喧嘩嘈吵；有各國不同美食，但價錢經濟化算。」要比較與蘭桂坊的不同，卻道：「約朋友食飯，從來無想過去蘭桂坊，那裏的Image就是飲酒HappyHour，真係要食飯，只會擇近屋企的諾士佛臺。」</p><p><b> 蒲后1黃宇詩</b> &#13;<br> 蒲歷：四年&#13;<br> 最喜愛餐廳：ELCID&#13;<br> 捧場原因：呢度餐廳選擇多，而且氣氛好，但又唔會好嘈好雜，最啱同朋友嚟食飯傾偈。</p><p><b> 蒲王王賢誌</b> &#13;<br> 蒲歷：三年，家住九龍，交通方便，不過無車位比較煩。&#13;<br> 最喜愛餐廳：Balalaika、IslandSeafood&#13;<br> 捧場原因：好鍾意去Vodka的雪酒窖，有現場遊戲，好有氣氛，份量大，Share食物好Warm，有中環高檔感覺，但環境清靜，常於這裏同朋友開生日Party。</p><p><b> 蒲后2Lobo</b> &#13;<br> 蒲歷：三年以上，得閒就來，除夕就來這裏CountDown，覺得以前得兩三間餐廳選擇不多，現在任何菜式都有，價錢適中，消費約二、三百元。&#13;<br> 最喜愛餐廳：IslandSeafood&#13;<br> 捧場原因：食海鮮最緊要新鮮，就一定要去間有信譽的餐廳，才食得安心。</p><p><spanclass><fontstyle>今天最新菜抵食細碟餐  &#13;<br> ELCID的餸菜份量，由11年前的標準西班牙大大碟開始，幾年前分割份量變得細碟的Tapas。今天開始，再一分為二，更加細碟。原因不是縮皮，他們發現，除非一大班Friend一齊入來，就可Share不同食物，如只得兩小口子，好多時只能Order兩個菜式，因為份量太大，很難再吃其他。所以就創出小吃份量的晚餐，一Set可嘗四款，再加免費的大大件麫包，不夠的話，再叫多幾Set，一晚就食到十多款，埋單同食兩碟大Pasta差不多。&#13;<br> &#13;<br> <b> 比Tapas更細碟的套餐&#13;<br> （$160/2位），共有三款選擇：</b> &#13;<br> 左：炸青口、蒜片蝦、扒粟子菇及茄汁肉丸&#13;<br> 中：菠菜芝士、香草田螺釀蘑菇、炸西洋貓魚及茄子&#13;<br> 下：炸蘑菇、火腿蘆笋、紅椒包及炸龍蝦仔</fontstyle></spanclass></p><p><b> ELCIDSpanishRestaurant</b> &#13;<br> 地址：諾士佛臺14號新諾士大廈地下&#13;<br> 電話：23121898</p><p><spanclass><fontstyle>俄國母女日做麫包2000個  &#13;<br> 媽媽Nailia來港兩年，隨後囡囡Katerina才到，她倆在俄羅斯開設麫包店，全店麫包都親自製造，日做二千個。媽媽說：「俄羅斯麫包就像中國人的雲吞，先要搓一層又薄又煙韌的麫包皮，再加入餡料，有三文魚、吞拿魚、薯仔、蘑菇等，但入口就要像Mousse般軟腍腍，不黐牙，就是傳統的俄羅斯麵包。」而Katerina來港一年多，當初都怕來到香港太熱又食物不適合，幸好都可以接受，雖然好忙，但有空就去尖沙嘴Shopping，有時就同媽媽合力創作新款麫包。&#13;<br> &#13;<br> <b> 家鄉海鮮批每日限量五個$145/件</b> &#13;<br> 製造一個海鮮批要幾小時，所以每日只做五個，賣完即止。麵包內有三文魚、食鰻魚、香草、飯、Pancake及黑楜椒，旁邊有蝦汁，肉多但入口真如吃慕絲般軟綿綿。</fontstyle></spanclass></p><p><b> 零下二十度酒窖Vodka$25-$38/Shot</b> &#13;<br> 俄羅斯盛產用薯仔釀成的Vodka，最好放在零下二十度的環境下，入口每啖都清純又有辣喉感覺，這個會變色的雪酒窖，放了世界上40多種不同牌子的Vodka，更有不同果汁味道選擇。你可以走入來接受嚴寒及烈酒的挑戰，好像Susanna及Paul，先向餐廳取件Fur，再企係度慢慢歎蜜瓜味Vodka。</p><p><b> Balalaika</b> &#13;<br> 地址：諾士佛臺10號2樓&#13;<br> 電話：23126222</p><p><spanclass><fontstyle>澳洲新西蘭生蠔海鮮  &#13;<br> 餐廳以藍色為主，細牆上藍綠色的小石磚，猶如一片片海浪，再望望白色的天花，加上柔和的燈光，口內啖啖鮮甜又Creamy的生蠔，如置身藍天碧海的澳洲海旁，邊吃邊幻想，另一番滋味在心頭。&#13;<br> &#13;<br> <b> 蠔吧$22-$70/隻</b> &#13;<br> 餐廳中央是一個開放式的蠔吧，有二十多種來自不同地域的生蠔，睇啱先叫開。</fontstyle></spanclass></p><p><b> 法國春雞$170（前）&#13;<br> 生海膽帶子沙律$120（後）</b> &#13;<br> 雞內藏有大蝦及摩利菌，再伴以濃郁香味的野菌汁Ceps，近期興食菇菌，女士們減肥必吃。&#13;<br> &#13;<br> <b> IslandSeafood&amp;OysterBar</b> &#13;<br> 地址：諾士佛臺10號地下&#13;<br> 電話：23126663</p></body></html>