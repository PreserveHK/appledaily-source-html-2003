<html><header><meta charset="utf-8"><title>　　緝毒總警司畫國畫怡情 - 李八方</title></header><body><h1>　　緝毒總警司畫國畫怡情 - 李八方</h1><p>警隊毒品調查科總警司葉流全精於對付毒販就眾所周知，但係原來葉Sir重識得畫國畫㖭。香港警察書畫學會由噚日起一連三日，喺大會堂舉行二十周年展覽會，展出二百二十七幅作品，並分為書法、硬筆書法、篆刻、國畫及西洋畫五個類別，而身為學會顧問嘅葉Sir就以一幅《河內一日遊》參展。&#13;<br> 葉Sir同八方講，幅畫係根據佢前年去越南河內公幹時影嘅一張相嚟畫，相入面一個越南少女騎住水牛嗰種純樸風味夠晒吸引。葉Sir謙稱，佢畫國畫嘅年資尚淺，除咗想消磨時間，重可以怡情養性喎。香港生活節奏緊張，唔搵樣嗜好放鬆吓又真係好辛苦嘅！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>