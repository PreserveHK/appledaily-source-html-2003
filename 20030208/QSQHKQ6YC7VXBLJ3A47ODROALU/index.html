<html><header><meta charset="utf-8"><title>　　馬丁埃及打橋牌 - 李八方</title></header><body><h1>　　馬丁埃及打橋牌 - 李八方</h1><p>民主黨同自由黨兩位前黨魁，終於遊完埃及返香港。馬丁、飛哥同老友詹德隆等人，帶埋老婆一行九人喺新正頭去咗埃及睇金字塔、遊尼羅河，都不知玩得幾開心。不過馬丁最開心唔係睇到靚風景，而係有得打橋牌。&#13;<br> 為乜要老遠跑到埃及打橋牌？馬丁話大家喺香港都唔得閒，難得聚埋玩番啲好耐冇玩嘅嘢，而當男人打橋牌時，眾老婆大人就去Shopping，各取所需。&#13;<br> 其實馬丁去埃及之前，都有擔心過美伊一旦開戰會有影響，點知去到先知呢場仗反而令佢哋玩得重過癮，事關遊客少咗，去旅遊點都冇咁多人，試過坐遊船有五十幾個人服侍二十三個遊客㖭。&#13;<br> ﹙圖﹚馬丁（右）同飛哥用幾十蚊買套埃及服裝嚟着。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>