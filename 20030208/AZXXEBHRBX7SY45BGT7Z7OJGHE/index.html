<html><header><meta charset="utf-8"><title>　　醫生掛「專業」揮春 - 李八方</title></header><body><h1>　　醫生掛「專業」揮春 - 李八方</h1><p>香港中文大學四十周年，醫學院同港台合作做咗個關於中年人身心健康嘅節目，叫做《活力四十》，由九月二號起喺無綫同亞視播出，話係醫學院送畀市民嘅禮物。噚日呢個節目搞咗個啟播儀式，其中一個環節係由各中大醫學教授掛揮春，八方發現呢班醫生原來甚為鬼馬。&#13;<br> 好似外科學系、喺節目中負責講前列腺問題嘅陳龍威醫生，就掛個「茅塞頓開」揮春，比喻真係夠晒鮮明；負責講心臟問題嘅內科及藥物治療學系胡錦生副教授就送大家一個「稱心滿意」，不過𠵱家急症室要收費，遲啲可能連藥物都要錢，未知市民以後睇醫生係咪真係稱心滿意嘞。&#13;<br> ﹙圖﹚中大精神科李德誠副教授掛上「輕輕鬆鬆」揮春。	王子俊攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>