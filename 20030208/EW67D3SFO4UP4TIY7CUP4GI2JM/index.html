<html><header><meta charset="utf-8"><title>新版平治CLKCabriolet日內瓦車展現真身</title></header><body><h1>新版平治CLKCabriolet日內瓦車展現真身</h1><p>響今屆日內瓦車展上，平治車廠將會展出全新CLKCabriolet開篷跑車；新車不但造型與現有CLKCoupe相近外，經改良嘅車廂布局及機械配搭，都令新車有更出色嘅表現。&#13;<br>全新CLKCabriolet造型與現有CLKCoupe相同，但就改用上電動軟篷頂組合，而且開關時間甚短，使用時可謂十分方便；至於車廂方面，由於車長及軸距較原有型號分別多出71mm及25mm，從而令車廂空間變得更見寬敞闊落，而車內更備有多個安全氣袋及側氣袋，加上堅固車架結構，從而更能保障乘客嘅安全呢！&#13;<br>機械配搭方面，廠方將會為用家提供有多台電油引擎供車迷選擇，當中CLK500Cabriolet所採用嘅一台引擎，馬力輸出高達306匹，比起舊有CLK430Cabriolet多出27匹馬力，表現可謂十分出色。有興趣嘅車迷，不妨拭目以待喇！</p></body></html>