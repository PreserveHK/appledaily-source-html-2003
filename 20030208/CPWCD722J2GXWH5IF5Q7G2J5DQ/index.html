<html><header><meta charset="utf-8"><title>山林道：<br>山葱開舖　阿嬌必到</title></header><body><h1>山林道：<br>山葱開舖　阿嬌必到</h1><p>一提起尖沙嘴嘅山林道，好多人都會馬上食指大動！因為呢度有明星常蒲嘅食肆同酒吧；不過近幾年來山林道一帶舖頭，都開始銳意轉型，除咗「食」呢瓣老本行外，還開拓潮流品味嘅Shopping街，而且好多都係全港獨一無二嘅特色貨。&#13;<br>&#13;<br>記者：朱崇德　&#13;<br>攝影：陳盛臣、朱崇德</p><p><spanclass><fontstyle>明星舖：陳山葱家品店  &#13;<br> 電視藝員陳山葱所開設的家品店「SimpleThings」，雲集咗東南亞、泰國、日本及世界各地嘅家居用品精選。&#13;<br> 「其實自己一直對家居用品都有特別喜好，有時做開電視台旅遊節目，都會順手帶幾件精品回來。」好似他最喜歡的這個掛鈎式白色蠟燭球，就是一次澳洲珀斯Downtown漁港的拍攝外景中，順手拈來的手信，全港只此一個；因為是全蠟製，所以上飛機時還要全程攬住，真係誠意、心意全爆燈！至於喜歡睇明星的，一定要多啲嚟，事關陳小春同三T都係呢度常客，得閒上嚟參觀吓，或者可以感受到明星級的家居品味！&#13;<br> &#13;<br> SimpleThings（27308263）&#13;<br> 地址：尖沙嘴山林道46-48號運通商場1樓11舖</fontstyle></spanclass></p><p><spanclass><fontstyle>明星蒲：阿嬌栢芝愛銀戒  &#13;<br> 想買「星級」銀器，一定要去SliverKing逛吓，呢度有一隻皇冠形純銀戒指，連Twins嘅阿嬌同張栢芝，都分別有一隻！另外，呢隻戒指最獨特之處，係由一隻心心戒指同一隻皇冠頭戒指組成，分拆戴又得，二合一嚟戴又得！</fontstyle></spanclass></p><p>至於老闆阿Ken至正推介，係一隻「二指鎖鏈形戒指」（$420），因為港台巨星周杰倫都戴過同一款戒指；至於佢心口戴住嘅十字架頸鏈，就同濱崎步所戴過嘅同款（$320）！</p><p>SliverKing（62863864）&#13;<br> 地址：尖沙嘴山林道46-48號運通商場1樓19舖</p><p><spanclass><fontstyle>印泰民族服店  &#13;<br> 一身民族服裝打扮嘅靚女YoYo（即曾任CTI電梯女郎嘅陳自瑤），與另外3個靚女朋友，8個月前喺山林道開咗一間專賣印度同泰國民族服飾嘅「隔離鄰舍」！&#13;<br> 呢度嘅貨品以服裝同首飾居多，不過一啲好有特色嘅咕𠱸同家居掛飾都可搵到，最重要係全部由印度、泰國自己進口，民族風味原汁原味之餘，香港其他地方都好難搵到！&#13;<br> &#13;<br> 隔離鄰舍（23020272）&#13;<br> 地址：尖沙嘴山林道39號地下</fontstyle></spanclass></p><p><spanclass><fontstyle>摩登夜冷　百貨兼理髮  &#13;<br> 摩登夜冷，家居小擺設、日用品、時裝、民族特色產品都搵到，不過最搞鬼都係舖內間咗一個數百呎的玻璃門小單位，而裏面竟然又有一間摩登理髮！&#13;<br> 老闆娘Eve講：「其實手法有啲似一間百貨公司，我會將舖內一些位置，間位給我的朋友經營生意，然後以抽佣金制，賺取經營成本。」&#13;<br> &#13;<br> 摩登夜冷（23148011）&#13;<br> 地址：尖沙嘴山林道37號地下</fontstyle></spanclass></p><p><spanclass><fontstyle>靚酒老店  &#13;<br> 論山林道最老牌大店，有30多年歷史嘅銀鈴洋酒，都可以算係位列首席！呢度最出名係酒嘅品種齊，而且特別多古酒同特別酒；論全舖鎮店之寶，係一支1908年嘅法國OTARD'S白蘭地，酒質重要比港人至愛嘅路易13重要古舊重要純厚！而且全港只此一支，絕對係無價名酒。&#13;<br> &#13;<br> 銀鈴洋酒（23666717）&#13;<br> 地址：尖沙嘴彌敦道178號</fontstyle></spanclass></p></body></html>