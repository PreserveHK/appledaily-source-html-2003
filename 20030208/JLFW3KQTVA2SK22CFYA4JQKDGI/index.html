<html><header><meta charset="utf-8"><title>　　王永平蘋果代利是 - 李八方</title></header><body><h1>　　王永平蘋果代利是 - 李八方</h1><p>噚日「人日」，大家見到面講句生日快樂之餘，又點會忘記𢭃利是？王永平同記者新春聚會，利是欠奉，不過就每人派咗一個又紅又大嘅靚蘋果，話係「每日一蘋果，醫生遠離我。」&#13;<br> 中環立法會亦好熱鬧，「恭喜發財」之聲此起彼落。有議員見到記者樂於派利是，有啲就急急腳掉頭走；最好笑係民建聯嘅曾鈺成，曾主席一出現就指住同記者傾緊偈嘅蔡素玉大叫：「我唔係畀咗叠利是你，叫你派畀佢哋咩？」講完自己就馬上走人。&#13;<br> 轉個頭曾主席又出現，今次佢見到張文光派緊利是，就好政治正確咁話，民主黨派緊，民建聯唔可以唔派喎，然後乖乖將利是奉上，直情好似中秋落區派月餅一樣！&#13;<br> 至於中聯辦主任高祀仁噚日去鄉議局團拜就不知幾好口，無論記者問乜，佢都係答「恭喜發財」，就好似跳線唱片一樣。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>