<html><header><meta charset="utf-8"><title>新車速報：<br>豐田Wish實用有型我鍾意</title></header><body><h1>新車速報：<br>豐田Wish實用有型我鍾意</h1><p>近年，豐田一系列RV同MPV熱賣受追捧，惟CorollaVerso同Picnic之間，卻缺乏一款能迎合年輕一代買家嘅多用途車。有見及此，早前廠方終決定以Corolla底盤為基礎，發展全新Wish七人MPV，賣相變得時尚有活力感外，重好有一份掀背轎車嘅灑脫味道；再者，三排多變又實用嘅組合，睇嚟今勻本田Stream終於有對手喇！&#13;<br>&#13;<br>記者：陳偉林　&#13;<br>攝影：陳偉強　&#13;<br>ImageGirl：Sylvia</p><p><spanclass><fontstyle>賣相吸引有房車Feel  &#13;<br> 若然你認為CorollaVerso細咗啲，但又嫌Picnic大咗些少，不切合日常代步的話，相信呢部全新豐田Wish一定合你意。皆因佢以Corolla車系為基礎，發展伸延而成，有着極低風阻Cd0.30嘅矮斜車首設計，匹配上炯炯有神嘅聚焦車燈，襯托上簡潔鬼面罩布局，既時尚又有型，感覺一如五門掀背Wagon㗎！</fontstyle></spanclass></p><p><spanclass><fontstyle>座椅多變活力十足  &#13;<br> 相信有興趣嘅車迷，會將目光放響Wish車廂空間方面，惟實際測試後，感覺三排座椅有一定闊落程度外，尾排潛藏式設計，重可以完全收摺，遇有時需要再將中排摺起，重令尾廂容量倍增呢！再者，前、中排更可以放平成卧鋪，好切合多用途車嘅身份㗎！</fontstyle></spanclass></p><p><spanclass><fontstyle>1.8公升VVT-i偈媲美對手  &#13;<br> 新款Wish以一台1.8公升直4DOHC偈作主打，雖然數據看來未及對手嘅2.0公升型號，惟起跑加速反應，卻有着Corolla嘅特色，衝勁十足又見有爆炸力，匹配4前速自動波箱，轉檔反應敏捷暢順。其次，Wish本身低重心結構，搭上歐式前輪柱式獨立，後輪扭力連桿組合，竟有意想不到嘅高循迹性演繹，而四輪另備有ABS連EBD裝置，制動反應亦見收放自如㖭！</fontstyle></spanclass></p><p><spanclass><fontstyle>豐田Wish1.8規格  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：195/65R15BridgestoneB390&#13;<br> 尺碼：4550×1695×1590mm&#13;<br> 軸距：2750mm&#13;<br> 車重：1300kg&#13;<br> 平均耗油：14.4km/L&#13;<br> 新車售價：約港幣15萬起&#13;<br> 車輛提供：富利堡汽車（23330747）</fontstyle></spanclass></p><p><spanclass><fontstyle>靚女Sylvia點睇部車  &#13;<br> 呢部七人MPV造型吸引又時尚，好有一份活力感之餘，剛柔並蓄嘅個性，重好啱年輕男女嘅心水；車廂空間寬闊上落容易，跟一般房車無疑，而行車表現亦見衝勁有力呢！</fontstyle></spanclass></p><p><spanclass><fontstyle> &#13;<br> <b> ElegantSportsVersion</b> &#13;<br> 全車有齊包圍、裙腳同尾翼外，鬼面罩、門邊電鏡及車尾牌外框等等，配襯電鍍色至In又吸引。</fontstyle></spanclass></p><p><b> CustomizeSportsVersion</b> &#13;<br> 全車包圍見辣味外，重有TRD度身訂做嘅Racing彈弓跟吸震筒、100mm大口徑尾鼓、附方向指揮燈嘅門邊鏡同白尾燈組合，倍見趨時。</p><p><spanclass><fontstyle>同級對手比較  &#13;<br> <b> 本田Stream2.0</b> &#13;<br> 引擎：1998cc直4DOHC&#13;<br> 馬力：156ps/6500rpm&#13;<br> 扭力：19.4kgm/4000rpm&#13;<br> 尺碼：4550×1695×1590mm&#13;<br> 軸距：2720mm&#13;<br> 車重：1470kg&#13;<br> 新車售價：$185,000&#13;<br> 查詢：合群汽車（28278622）</fontstyle></spanclass></p></body></html>