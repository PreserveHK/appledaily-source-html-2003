<html><header><meta charset="utf-8"><title>　　許仕仁退休夢押後 - 李八方</title></header><body><h1>　　許仕仁退休夢押後 - 李八方</h1><p>一九四八年二月八日，有一個好聰明嘅BB仔出世，讀書年年考第一，入港大，然後做官，差少少就做咗財政司，佢就係許仕仁。&#13;<br> 肥佬許今日生日，八方祝佢心想事成；不過，佢想五十五歲退休，離開官場專心去養馬聽歌劇嘅心願，恐怕冇法子實現。皆因強積金管理局打鑼都搵唔到人接替佢做行政總裁，佢惟有捱義氣再坐一陣。至於點解人才難求？八方遲吓再話畀大家知。&#13;<br> 肥佬許雖然暫時要繼續返工，但並冇唔開心。八方初三喺沙田馬場見到佢，佢着住黑色大棉衲，四萬咁口，啲福氣直情全身散發。叫佢影相，佢就攬住葉澍堃，扭計唔肯影。真係無官一身輕。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>