<html><header><meta charset="utf-8"><title>精明消費：<br>西田購物日低至2折明日即掃</title></header><body><h1>精明消費：<br>西田購物日低至2折明日即掃</h1><p>日本大型百貨公司西田年中不時會有減價，但最勁一次，首推11月優惠日，全店由大型家具、電器用品、入廚用具、床上套裝以至衫褲鞋襪及小朋友玩具都會大規模冧價，引得一班精明消費者乖乖付款開心走人，一站式方便快捷嘅掃貨好時機就喺聽日，各位今晚記住早啲抖，儲足精神明日搏殺！&#13;<br>&#13;<br>記者：張銘恩　攝影：梁細權&#13;<br>模特兒：Chole（RichStrategy）</p><p><b> 勁筍床上用品套裝</b> &#13;<br> 今次減價，床上用品最超值，平平哋製造一個得體優雅的寢室又得，將之變成夢幻式童話世界亦得，各類健康被、羽絨被、茄士咩羊絨被等高質素低價格床上用品，必掃。&#13;<br> &#13;<br> <spanclass><fontstyle>粉藍色WinniethePooh&#13;<br> 套裝睡衣連背心外套  &#13;<br> 原價$219　特價$138&#13;<br> <spanclass><fontstyle>倉鼠俱樂部立體大咕𠱸  &#13;<br> 原價$199　特價$69&#13;<br> <spanclass><fontstyle>S.B.Polo雙人床上用品  &#13;<br> 美國牌子，包括90%羽絨被、全棉床笠、枕袋、被袋以及太空綿零壓睡枕兩個，一千蚊有找，就可以過個全新暖笠笠的浪漫冬日。&#13;<br> 原價$4,580　特價$999（限量80套）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>迪士尼夜光系列  &#13;<br> 原價$937&#13;<br> 特價$299（限量100套）&#13;<br> 具最新夜間螢光印刷效果，單人全棉床上用品包括床笠、枕袋、活動多用被連被芯，買套返屋企，話唔定晚晚瞓覺會夢入仙境。</fontstyle></spanclass></p><p><spanclass><fontstyle>香薰透氣枕  &#13;<br> 原價$498&#13;<br> 特價$199（限量150套）&#13;<br> 睡康寧透氣功能枕，具輕微香薰治療功效，淡淡清香令人更安詳地進入夢鄉。</fontstyle></spanclass></p><p><b> 大型家具平得多</b> &#13;<br> 想慳得多，買大件頭貴價家具當然就最着數，梳化、書櫃都超抵，另外洗衣機、雪櫃同Plasma等大型電器一律勁減，想換家具？好把握機會喇。&#13;<br> &#13;<br> <spanclass><fontstyle>梳化舒服到彈起  &#13;<br> 原價$6,280特價$2,999（限量30張）&#13;<br> 真皮三座位梳化，可隨意彈起墊腳位，而且有可調校頭位角度設計，想點瞓就點瞓，重有20隻顏色任你揀。</fontstyle></spanclass></p><p><spanclass><fontstyle>暖爐  &#13;<br> 原價$799&#13;<br> 特價$399&#13;<br> 天氣忽冷忽熱，突如其來話凍就凍，都係買定個暖爐放喺屋企穩陣，Delonghi充油式暖爐，1500W，一般家庭最啱用。</fontstyle></spanclass></p><p><spanclass><fontstyle>三合一書房組合  &#13;<br> 原價$2,758&#13;<br> 特價$999（限量50套）&#13;<br> 超值書房組合，包括高身電腦枱（32吋闊×23吋深×72吋高）、玻璃門書櫃（24吋闊×12吋深×72吋高）、油壓升降轉椅，𠵱家一千蚊唔使，平時買個櫃都唔止喇。</fontstyle></spanclass></p><p><b> 小朋友都有着數</b> &#13;<br> <spanclass><fontstyle>米奇健康書包  &#13;<br> 原價$199　特價$59&#13;<br> 返學要帶咁多書，尼龍米奇書包特別輕身，幫小朋友負擔減到最低，背部有護脊軟墊，平得嚟無偷工減料㗎。</fontstyle></spanclass></p><p><spanclass><fontstyle>阿Pooh小毛毯  &#13;<br> 原價$168　特價$59&#13;<br> WinniethePooh最新嬰兒毛毯，37吋×26吋，軟綿綿畀BB瞓覺好舒服。</fontstyle></spanclass></p><p><spanclass><fontstyle>ChickeeDuck低至2折  &#13;<br> 名牌ChickeeDuck今次都有大量貨品減價，媽媽們請GetReady。&#13;<br> 米色有帽衞衣&#13;<br> 原價$219　特價$109.5&#13;<br> 粉紅間條Tee&#13;<br> 原價$189　特價$94.5</fontstyle></spanclass></p><p><b> 廚房用品最化算</b> &#13;<br> 百貨公司大減價，廚具用品當然逃唔過主婦們法眼，閒閒哋過千嘅廚具套裝，平就唔在講，最重要係有品質保證嘛。&#13;<br> &#13;<br> <spanclass><fontstyle>孖人牌廚房四寶  &#13;<br> 原價$834&#13;<br> 特價$398&#13;<br> 媽媽心目中嘅星級品牌，四寶包括7吋萬用刀、生果刀、廚剪及木砧板，半價買來有排用。</fontstyle></spanclass></p><p><spanclass><fontstyle>德國寶易潔廚具六件套裝  &#13;<br> 原價$2,409&#13;<br> 特價$888&#13;<br> 德國寶廚具，名牌有信心，易潔6件套裝有煲又有鑊，使用及清洗都咁方便，成套搬走意頭價$888，另外再會送你4件烹調用具及金屬枱墊㖭㗎。</fontstyle></spanclass></p><p><b> 出門必買裝備</b> &#13;<br> 旅行喼係每年西田減價嘅搶手貨，另外重有大量羽絨、多功能戶外風褸等等旅行必需裝備，有心旅行過聖誕，趁早入貨喇。&#13;<br> &#13;<br> <spanclass><fontstyle>AdVivum&#13;<br> 粉藍色90%羽絨中褸  &#13;<br> 原價$1,290&#13;<br> 特價$399&#13;<br> <spanclass><fontstyle>新秀麗&#13;<br> Oyster29吋旅行轆喼  &#13;<br> 原價$1,550&#13;<br> 特價$399（限量80個）&#13;<br> <spanclass><fontstyle>NewBalance&#13;<br> 320軍綠色波鞋  &#13;<br> 原價$400&#13;<br> 特價$199&#13;<br> 夠大又硬淨，有紅、黑、藍、綠等顏色，另送同色行李帶1條，搭飛機俾人點掟都唔驚；中褸收身設計，女仔着唔怕臃腫，加送同款羽絨手套，靚晒。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>Columbia&#13;<br> 多功能風褸  &#13;<br> 原價$1,499&#13;<br> 特價$799（限量100件）&#13;<br> 男裝Columbia二合一外套，外層為防水風褸，內層為保暖抓毛，夠潮又實用，旅行點都要有件傍身。</fontstyle></spanclass></p><p><spanclass><fontstyle>ELLE一套三件旅行軟喼  &#13;<br> 原價$1,480特價$599　&#13;<br> （限量80套，只於11月20日發售）&#13;<br> 包括29吋拉捍喼（有避震轆設計）、20吋手提喼及15吋旅行袋，切合不同出門需要，非常實用抵買，備紅、黑、藍顏色選擇。</fontstyle></spanclass></p><p><b> 無印罕有減價</b> &#13;<br> 今次減價連無印良品都有份！精選貨品會有約六折優惠，咁難得重唔爽手大量入貨？&#13;<br> &#13;<br> <spanclass><fontstyle>沐浴套裝  &#13;<br> 原價$178　特價$110&#13;<br> 內有洗頭水、護髮素、沐浴液、洗手液、潤手乳液及磨砂膠樽（用於補充裝），有用開當然係時候趁減價入貨，無用開都不妨趁平試吓。</fontstyle></spanclass></p><p><spanclass><fontstyle>印度棉寢室布藝  &#13;<br> 單人　原價$1,415　特價：$880&#13;<br> 雙人　原價$1,720　特價：$1,280&#13;<br> 質地軟熟滑手，顏色又清淡，有足「無印」優良傳統，無印迷應該都要有番套，包括有羽絨被、被袋、床笠及枕袋。</fontstyle></spanclass></p><p><b> 購物小貼士</b> &#13;<br> 1.不少勁筍貨品只會限量發售，大家志在必得的話最好於首日開放前排隊霸個靚位；若非如此，大家可選擇於當中下午或期後兩日才進塲舒舒服服地Shopping，但要留意某些貨品亦只會限日發售，避免「行大運」請先留意宣傳單張。&#13;<br> 2.信用卡優惠：凡於當日以恒生信用卡簽帳滿$1,500，即可換取西田百貨$50禮券一張（換完即止）；另外指定貨品更可獲額外95折，大家記住睇清楚。&#13;<br> 3.交通：優惠日期間特設免費巴士由西田開出，分別前往大圍、沙田、馬鞍山，街坊們唔使兩頭"騰"。&#13;<br> &#13;<br> <b> 西田購物日</b> &#13;<br> 日期：11月20至22日&#13;<br> 時間：9:00am至10:30pm（11月20日）&#13;<br> 　　　11:00am至10:30pm（11月21及22日）&#13;<br> 地點：沙田新城市廣場第三期&#13;<br> 電話：26941111</p></body></html>