<html><header><meta charset="utf-8"><title>買定Sanrio冬日用品好過冬</title></header><body><h1>買定Sanrio冬日用品好過冬</h1><p>眨吓眼又入冬，年年呢個時侯，毛毛用品開始空群而出，今年都唔例外，Sanrio就用多款Character毛毛公仔個人用品打頭陣，全部又靚又實用，絕對有姿勢有實際，攬住佢哋包你可以過一個暖笠笠嘅冬天。&#13;<br>&#13;<br>記者：黃婉冰</p><p><spanclass><fontstyle>HelloKitty枕頭攬住瞓  &#13;<br> 凍冰冰，最好攬住毛毛公仔瞓覺，呢隻瞇眼Kitty，可以當枕頭又可以當毛毛公仔攬住瞓，重有MyMelody、大口仔同馬騮仔選擇。</fontstyle></spanclass></p><p><spanclass><fontstyle>七彩頸巾隨時換公仔  &#13;<br> 頸巾係冬天必備Item，呢條七彩頸巾顏色夠Sharp，兼附送2個公仔畀你扣上頸巾，有CK鼠、MyMelody、HelloKitty任你揀。</fontstyle></spanclass></p><p><spanclass><fontstyle>毛毛拖鞋暖腳最啱  &#13;<br> 天寒地凍，毛毛拖鞋大派用場，好似呢款新到毛毛拖鞋，暖笠笠又Cutie，重有新幹線火車同HelloKitty，買番對着就唔怕會冷親腳趾喇。</fontstyle></spanclass></p><p><spanclass><fontstyle>睡衣掛袋睇得又用得  &#13;<br> 新出睡衣掛袋，拉開公仔件衫條拉鏈，就可以放套睡衣入去，公仔後面重有條繩畀你掛上牆，整整齊齊，以後唔使問阿媽套睡衣擺喺邊嘞。&#13;<br> &#13;<br> <b> SanrioGiftGate</b> &#13;<br> 地址：太古城UNY百貨公司地下&#13;<br> 電話：28843779</fontstyle></spanclass></p></body></html>