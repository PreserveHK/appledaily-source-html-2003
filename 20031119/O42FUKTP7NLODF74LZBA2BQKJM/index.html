<html><header><meta charset="utf-8"><title>飲食人誌：<br>㗎仔必吃過橋水餃打孖上</title></header><body><h1>飲食人誌：<br>㗎仔必吃過橋水餃打孖上</h1><p>用「鐵杵磨成針」這句成語來形容今輯故事主角溫志誠倒很貼切。他學識平庸，努力以赴學通廚藝一百零八招，一個人打理一間舖，由招呼客人、煮菜傳菜到買料收錢、執枱洗碗，全部一腳踢。其招牌過橋水餃和擔擔麵不止本地人愛戴，連遠在十萬八千里外的日本人也欣賞。現即送上日本遊客五款必吃。&#13;<br>&#13;<br>記者：馮達　攝影：黃子偉</p><p>開檔六年有多的「過橋水餃店」，舖頭細細，勝在五臟俱全，出品的麵食、小點和小菜，有客人吩咐才會落手炮製，樣樣新鮮出爐，從不賣隔夜貨。不止街坊愛幫襯，還有遠在萬里以外的日本人，也為一碟過橋水餃而風靡，專程搭飛機來吃。&#13;<br> &#13;<br> <spanclass><fontstyle>四川學藝  &#13;<br> 溫志誠二十多歲已走入廚房包點心，曾於上海菜館、京川菜館及四川菜館當點心師傅，最擅長是炮製包點，入行將近二十六個年頭。數年前決定將十多年的積蓄投資做麵檔，專賣點心和湯麵，更一個人北上到一間四川菜館學習了三個多月，完全掌握到四川的點心和湯麵的竅門。</fontstyle></spanclass></p><p><spanclass><fontstyle>日本雜誌報道  &#13;<br> 當時麵檔生意一般，直至99年被日本著名的飲食雜誌《屋台》嚴選為香港十大必吃食府，其獨創的改良擔擔麵和過橋水餃始備受外界欣賞。&#13;<br> 「當時有個日本飲食雜誌記者，佢一坐低就左點右點，樣樣食一半，食完埋單就走人，當初我都無為意，後尾佢帶埋個香港人做繙譯，表明來意想同我做訪問。」雜誌報道一出街，麵檔名聲不徑而走，每年五月中和十二月尾就有很多日本人到訪，每個日本人到來都會吃過橋餃子。</fontstyle></spanclass></p><p><spanclass><fontstyle>豬肉餃子  &#13;<br> 過橋水餃內有豬肉餡和秘製醬汁調和，滾熟後揮去水餃多餘水份，上碟跟一碟小小過橋汁蘸吃。溫師傅謂：「日本人一坐低便打孖上兩碟水餃，要跟兩大碗過橋汁，次次都點得乾汁。」其後溫師傅才明白他們最鍾意是用來點餃的過橋汁，貪其香辣兼備，就算食到滿頭大汗都豎起手指公讚不絕口。</fontstyle></spanclass></p><p><spanclass><fontstyle>上湯排骨擔擔麵  &#13;<br> 改良擔擔麵的湯底、麻油、花生醬與原裝的一樣，只加多了一小撮肉碎，溫生說：「呢個食法口感更豐富。」日本人對改良擔擔麵情有獨鍾，一般叫炸排骨伴吃。</fontstyle></spanclass></p><p><spanclass><fontstyle>辣子鳳翼  &#13;<br> 肥厚雞中翼配上豉油、蛋漿、糊椒粉、麻油、花雕酒、花椒粒共十多種香料醃足一日，熱油炸脆後，再加辣子汁炒香。啖啖香辣有鮮味，愈吃愈醒胃。辣子汁由辣油加蒜茸加乾葱加生抽調好再炒成。</fontstyle></spanclass></p><p><spanclass><fontstyle>炸鯪魚球  &#13;<br> 粒粒鯪魚球炸得金黃，外皮脆口，內裏煙韌，又不失鯪魚肉鮮味。炸鯪魚球跟薑絲醋汁或辣鹽蘸吃，味道各有千秋，滋味卻同樣。</fontstyle></spanclass></p><p><spanclass><fontstyle>豆沙鍋餅  &#13;<br> 鍋餅皮煎得香脆，自製豆沙餡甜而不膩。溫師傅謂，日本人每次來都會叫他將這塊用蛋漿溝成的鍋餅煎燶些，吃落才覺得滿意。&#13;<br> &#13;<br> <b> 過橋水餃店</b> &#13;<br> 地址：牛頭角道15至19號嘉和園36號地舖&#13;<br> 電話：27557238&#13;<br> 營業時間：11:00am-10:30pm（12:00nn-9:00pm設外賣時段）</fontstyle></spanclass></p></body></html>