<html><header><meta charset="utf-8"><title>新車速報：<br>SmartRoadsterRoadster-Coupe玩味十足</title></header><body><h1>新車速報：<br>SmartRoadsterRoadster-Coupe玩味十足</h1><p>一直主攻年輕車迷市場嘅Smart，自引入新一代配用698cc直3Turbo偈嘅SmartCoupe及Cabriolet後，最近又引入埋全新Roadster及Roadster-Coupe型號抵港；新車不但賣相獨特，性能及操控表現更有一份跑味，難怪佢會備受年輕車迷追捧啦！&#13;<br>&#13;<br>記者：李勤　攝影：陳偉林　ImageGirl：Nana（Imagine）</p><p>主要以年輕車迷為針對目標嘅Smart，自於多年前推出走迷你小車路線嘅SmartCoupe及Cabriolet後，一直憑着既Cute又吸引嘅賣相，而廣受車迷歡迎；隨後廠方又致力研製跑味十足嘅Roadster及Roadster-Coupe，佢哋不但外觀好有個性，跑車化嘅操控表現更叫人一試難忘。到最近，廠方更研製可乘載四名乘客嘅SmartForfour，相信日後Smart各個車系，會更為車迷所受落呢！</p><p><spanclass><fontstyle>開篷賣相型盡全場  &#13;<br> 當筆者揸住SmartRoadster及Roadster-Coupe前往拍攝場地時，到處都有途人對我哋行注目禮，從中可以睇到新車嘅造型，確實吸引到唔少車迷注意；講返部車，兩者皆以Roadster形象示人，但若要將兩者分辨出來，其實可從座艙後方有無玻璃硬頂中得知，有就係Roadster-Coupe、無就係Roadster。另外，若要將佢哋變成一部開篷車亦唔困難，Roadster版本只需輕按控制鍵，電動軟篷頂便會自動開啟，隨後再將兩旁嘅支架拆走，放進車頭嘅行李箱便可；而Roadster-Coupe則只需將硬頂分次序拆走便可，方便又容易，就算係弱質纖纖嘅女士們亦能應付自如。</fontstyle></spanclass></p><p><br> &#13;<br> <spanclass><fontstyle>車廂布局簡潔富跑意  &#13;<br> 或者大家都會與筆者一樣，覺得新車嘅車廂布局有似曾相識之感；皆因內裏嘅鋪排，都與走迷你CityCar路線嘅SmartCoupe及Cabriolet相近，同樣有一份令人難以抗拒嘅魅力。前座一雙跑車座椅擁有十足承托力之餘，中控台上更備有原廠冷氣及高級CD音響組合，用落既方便又容易，頂端更備有Turbo壓力表等配備㖭！就連安全設施亦見齊備，例如雙安全氣袋及側氣袋組合，從而為車上每位乘客，帶來多一份保障呢！</fontstyle></spanclass></p><p><br> &#13;<br> <spanclass><fontstyle>輸出操控表現皆不俗  &#13;<br> 與SmartCoupe及Cabriolet一樣，全新SmartRoadster及Roadster-Coupe都係以一台698cc直3Turbo引擎作核心，但輸出就要來得更強勁；與此同時，一套懸掛組合更經過廠方精心調校，加上車子本身嘅低重心設計，以及多套電子系統輔助，難怪新車可有不錯嘅循迹表現，就算途經路窄彎多嘅石澳道，亦能應付自如。另外值得一提嘅係，新車所採用嘅一套6前速Sequential半自動波箱，不但予人駕駛自動波車嘅方便外，駕駛者更可透過手動模式自行轉換波檔，因而增添多一份操控手波嘅駕駛樂趣。</fontstyle></spanclass></p><p><br> &#13;<br> <spanclass><fontstyle>記者評語：跑意十足有個性  &#13;<br> 剛於德國及日本東京車展露面嘅SmartRoadster&amp;Roadster-Coupe，頗具年輕活力感，跟原來走迷你CityCar路線嘅SmartCoupe，可謂截然兩樣，既有硬頂版嘅Roadster-Coupe，又有開篷嘅Roadster版本，絕對稱得上係玩味十足；惟超愈20萬嘅車價，確令不少有心人望而卻步。</fontstyle></spanclass></p><p><spanclass><fontstyle>Nana評語：賣相獨特布局吸引  &#13;<br> 單係賣相既Cute又趣致，車廂陳設簡潔得嚟又好有獨特個性，難得操控輕鬆容易，就連女士們都可以駕馭㖭！</fontstyle></spanclass></p><p><spanclass><fontstyle>SmartRoadster&amp;Roadster-Coupe規格  &#13;<br> 引擎：698cc直3SOHCTurbo&#13;<br> 馬力：82ps/5250rpm&#13;<br> 扭力：11.2kgm/2250-4500rpm&#13;<br> 傳動：6前速Sequential半自動波，後輪驅動&#13;<br> 懸掛：（前）麥花臣支柱（後）迪地安後軸&#13;<br> 制動：（前）透氣碟（後）鼓式（ABS）&#13;<br> 輪胎：185/55R15/205/50R15&#13;<br> 尺碼：3427×1615×1192mm&#13;<br> 軸距：2360mm&#13;<br> 車重：790kg/815kg&#13;<br> 0-100公里：10.9秒&#13;<br> 極速：175km/h	180km/h&#13;<br> 平均耗油：5.1L/100km&#13;<br> 新車售價：$218,800	/$228,800&#13;<br> 車輛提供：SmartHongKong（34288666）</fontstyle></spanclass></p></body></html>