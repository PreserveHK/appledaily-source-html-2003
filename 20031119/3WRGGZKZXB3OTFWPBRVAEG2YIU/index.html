<html><header><meta charset="utf-8"><title>麗莎反告前夫偷錢</title></header><body><h1>麗莎反告前夫偷錢</h1><p>麗莎明妮莉（LizaMinnelli）同分居丈夫大衞傑斯（DavidGest）嘅紛爭似乎沒完沒了，繼男方入稟法院告麗莎虐打後，早兩日麗莎反告大衞話佢喺佢哋段婚姻期間，偷咗佢唔少錢，兼且重喺公眾場合侮辱佢，所以麗莎向大衞索償至少二百萬美元（約一千五百六十萬港元）。不過大衞嘅律師當然否認，重話佢攞咗好多錢出嚟製作麗莎個騷㖭。依我羅拉睇，呢兩公婆嘅鬧劇重有排搞。</p></body></html>