<html><header><meta charset="utf-8"><title>COMDEX2003縮水IT展</title></header><body><h1>COMDEX2003縮水IT展</h1><p>曾經係IT界第一大Show嘅COMDEX經已開鑼，聲勢大不如前，場館佔地同參展商數量都大縮水，如SONY、Intel都不在參展之列，主辦者就話要搞個商業IT展，所以過往較有趣嘅新產品一律欠奉，重悶過香港ComputerExpo。&#13;<br>&#13;<br>記者：許福合</p><p><spanclass><fontstyle>首部Athlon64套裝機  &#13;<br> AMD粒64bit處理器Athlon64剛剛推出，大多數DIY玩家正觀望應否升級，HP就已經打算推出採用Athlon643200+嘅CompaqPresario8000Z套裝電腦，配合嘅硬件亦相當強勁，使用512MB記憶體、160GB硬碟，顯示就用GeForceFX5950Ultra，再配Audigy2音效卡，多媒體表現一流，預計年尾前推出。</fontstyle></spanclass></p><p><spanclass><fontstyle>nVIDIA過界搞PDA  &#13;<br> nVIDIA玩過界，連PDA都做埋？呢部MiTACMioPocketPC就使用nVIDIA嘅GeForceMegapixelHandheldMediaProcessor，並唔係常見嘅Xscale處理器，nVIDIA以顯示卡起家，唔知呢部Mio打機會唔會靚啲呢？</fontstyle></spanclass></p><p><spanclass><fontstyle>摺式鍵盤PPC  &#13;<br> 現時內置鍵盤嘅PocketPC唔多，暫時只得iPAQ部h4350，不過鍵盤太細，唔多好用，SierraWireless「Voq」就夠晒創意，具備一個摺叠式鍵盤，按鈕排位近似標準鍵盤，可以雙手操作，打一大篇文章都快捷得多。</fontstyle></spanclass></p><p><spanclass><fontstyle>過癮單手用鍵盤  &#13;<br> 請數一數呢個FrogPad按鈕，只有20個，其中更只有15個係英文字，但功能絕對比得上標準128鍵嘅鍵盤。原來經專家研究，日常英文中，有86%嘅英文輸入，只需使用其中15個英文字母，若要用埋剩餘字母只需按住Shift即可。FrogPad只有3×5吋，相當於一部Palm大小，會內置藍芽介面，廠商重話只要練習8~10個鐘，就可每分鐘打40個字㖭。&#13;<br> &#13;<br> 官方網址：<ahref http:> http://www.comdex.com/lasvegas2003/  </ahref></fontstyle></spanclass></p></body></html>