<html><header><meta charset="utf-8"><title>身子雖弱仍堅持工作　可敬<br>消瘦阿梅：我得番半邊聲</title></header><body><h1>身子雖弱仍堅持工作　可敬<br>消瘦阿梅：我得番半邊聲</h1><p>患上子宮頸癌的梅艷芳，昨晚抱恙出席無綫節目錄影，就現場所見，阿梅比前清減不少，而她亦坦承接受第二次療程後，現時只剩下半邊聲及經常失眠，體質也開始轉弱，不過阿梅揚言仍會堅持工作，專業精神的確可嘉。</p><p>梅艷芳自早前勇敢地公開患上子宮頸癌後，近期深居簡出，專心接受治療，推辭了上周演藝界訪京團和前晚的瀋陽慈善表演。不過梅艷芳昨晚卻抽空到將軍澳錄影無綫製作的節目《梅艷芳真心相聚》，該節目由鄭裕玲主持，嘉賓則有陳奕迅、許志安、梁家輝、梁漢文和蔡一智等。&#13;<br> 阿梅昨晚約十時在助手陪同下抵達將軍澳電視廣播城。一身黑服、化了濃妝的阿梅看起來比之前消瘦，但精神尚算不錯，阿梅一直由助手扶入化妝間，大批記者上前問她的身體狀況，她說：「自從呢排又有消息話我病重之後，好多記者打電話嚟問我，我𠵱家話畀大家聽，我重未死得。不過我做完第二次療程之後，身體係好弱，𠵱家胃口唔係咁好，只可以食流質食物。」<br> &#13;<br> <spanclass>醫生勸喻勿操勞 &#13;<br> 阿梅在接受第二次療程之後，經常失眠，又怕冷，昨晚她說話時亦有點口齒不清，阿梅解釋說：「做完第二個療程，抵抗力唔夠，我得番半邊聲講嘢，所以先會出現呢個情形。不過喺個唱同《十面埋伏》工作未完成前，我唔需要再做療程，等工作做好先啦！我至會再去做身體檢查。」&#13;<br> 阿梅續說：「醫生叫我唔好操勞，所以我先至冇去訪京團同瀋陽做慈善表演，我本來好想去做，但醫生好反對，加上我返上去，發生乜嘢事都冇人敢負責，最後我只好聽醫生勸告，等下次有機會，我一定再去瀋陽開慈善個唱。」</spanclass></p><p><spanclass>張藝謀不會易角 &#13;<br> 日前張藝謀曾寫信給阿梅，聲言《十》片絕對不會易角，阿梅對此表示：「張藝謀話會將我嘅戲改晒以文戲為主，集中喺四川同北京拍，導演咁支持我，所以我都希望能拍呢部戲。另外，我又希望喺下個月嘅香港演唱會舉行前，我把聲可以好番八、九成，主辦單位耀榮同MusicNation又想我多做宣傳，其實我覺得都做得唔少啦！」&#13;<br> 採訪：王連連　攝影：仇志德</spanclass></p></body></html>