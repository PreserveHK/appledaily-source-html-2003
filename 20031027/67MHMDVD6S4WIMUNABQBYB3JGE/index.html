<html><header><meta charset="utf-8"><title>葉璇狂電鎮宇：你係唔係想幫我除衫</title></header><body><h1>葉璇狂電鎮宇：你係唔係想幫我除衫</h1><p>吳鎮宇、葉璇因為拍攝《衝上雲霄》一度傳出緋聞，傳聞直指葉璇神女有心，而有婦之夫的鎮宇則襄王無夢，昨日葉璇刻意打扮性感出席《衝上雲霄》記招，其間向鎮宇大送秋波，更令傳聞加添幾分色彩。</p><p>無綫台慶劇《衝上雲霄》昨日在香港赤鱲角機場舉行記者招待會，出席的演員包括吳鎮宇、陳慧珊、馬德鐘、葉璇等。雖然葉璇姍姍來遲，不過因為她在天氣微涼的情況下仍穿上露臍tubetop赴會，所以抵達會場後便成為全場焦點。<br> &#13;<br> <spanclass>鎮宇借故避開 &#13;<br> 葉璇曾在拍攝《衝上雲霄》期間，一度與吳鎮宇傳出緋聞。昨日在記者會上，葉璇向鎮宇大送秋波。在大合照的時候，葉璇主動伸手攬鎮宇的腰，當鎮宇拿着咪講說話時，她更含情脈脈望着鎮宇，令在旁的人為之側目。相反鎮宇對葉璇顯得十分避忌，當葉璇主動跟他聊天時，鎮宇更借故避開葉璇。&#13;<br> 對於以tubetop示人，葉璇說：「我有帶褸，但係我跑過嚟，所以先除咗件褸。」見葉璇對鎮宇相當熱情，似乎二人非常稔熟，她說：「唔係啊！我都有同其他人講嘢，不過佢哋頭先想用香檳淋我，鎮宇重話如果我俾記者影到走光相，會幫我買晒佢。」<br> &#13;<br> <spanclass>「係唔係熱得滯」 &#13;<br> 當問到葉璇曾經跟鎮宇傳緋聞，她說：「好委屈，食呢隻死貓，你哋問吓鎮宇。」言語間葉璇不停提起鎮宇。&#13;<br> 葉璇又拉着在旁的鎮宇，怎料鎮宇竟然問葉璇：「你去邊度着咁少？係唔係熱得滯？」葉璇反駁說：「佢好衰，頭先想用香檳淋我，你（吳鎮宇）係唔係想幫我除咗件衫！成日蝦我，今日所有人都見晒！」此言一出，令到鎮宇亦嚇了一跳，事後鎮宇說：「交功課都唔好咁足，我同佢唔係咁熟，不過大家係鍾意同佢玩咋。」&#13;<br> 採訪：楊潔雯&#13;<br> 攝影：仇志德</spanclass></spanclass></p></body></html>