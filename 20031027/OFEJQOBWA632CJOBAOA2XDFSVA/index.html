<html><header><meta charset="utf-8"><title>消費BestBuy：先施大減價最低一折<br>擔定櫈仔明天搶貨</title></header><body><h1>消費BestBuy：先施大減價最低一折<br>擔定櫈仔明天搶貨</h1><p>等到頸都長埋嘅大型百貨公司開倉日終於殺到，先施由明天開始至下星期一(11月3日)，一連7日進行清倉大減價，所有家庭電器、家具用品、男女服裝、電子器材等都有得減，有啲貨品重低至兩折，「瘋狂大減價」期間每日均有數款精選貨品，平到好似半賣半送咁。由於呢啲精選貨品每人每日限買一款，一於總動員一家大細擔櫈仔排隊等入場勁掃啦！&#13;<br>&#13;<br>記者：何善華　攝影：楊錦文&#13;<br>Model：Jess(Imagine)</p><p><spanclass><fontstyle>買筍貨攻略篇  &#13;<br> 明日舉行的「瘋狂大減價」，先施百貨會於開店前15分鐘在門外派籌；但預計有不少市民會晨早去排隊等搶購，而且貨品數量有限，所以大家請留意以下內容，確保可以迅速將心水產品「據為己有」！&#13;<br> &#13;<br> <b> 小攻略大收穫</b> &#13;<br> 1.入場前可互相研究及商討「戰術」，如誰人負責搜括家電，誰人負責服裝用品。&#13;<br> 2.由於派籌數目與該天有多少數量的精選貨品相同，愈早排愈着數。&#13;<br> 3.每日精選貨品一人限買一件，宜一家大細入到場分頭行事，分批掃貨。&#13;<br> 4.已預期有不少市民通宵排隊等開門，不妨捱一晚夜在門外等候。&#13;<br> 5.10月28日每分店首100位顧客即日於店內購物可享九折優惠，最高限額10,000。(不適合於購買電器、每天精選貨品及指定專櫃)</fontstyle></spanclass></p><p><spanclass><fontstyle>搶購首選  &#13;<br> <spanclass><fontstyle>9秒9勁掃  &#13;<br> 精選貨品天天新款，價錢同款式都同樣吸引人，但由於貨品數量有限，大家一定要針對某件心水貨品去搶買，先至有機會重頭獎，滿載而歸咁返屋企。&#13;<br> &#13;<br> <spanclass><fontstyle>羽絨布藝三座位梳化  &#13;<br> 呢張梳化全場只得3件咁多，羽絨布質料喺街邊買平極有限，冬天將至係時候買番張暖暖梳化迎接寒冬吧。&#13;<br> 原價：$7,580&#13;<br> 特價：$2,658(三五折）&#13;<br> 數量：3件&#13;<br> (只限10月28日發售)&#13;<br> &#13;<br> </fontstyle></spanclass></fontstyle></spanclass></fontstyle></spanclass></p><p><spanclass><fontstyle>Panasonic數碼迷你HI-FI組合  &#13;<br> 我無打錯，你亦無睇錯！的確係600蚊唔使就有一套Panasonic的HI-FI組合，集CD、CD-R及CD-RW三種功能於一機，外形夠潮。&#13;<br> 原價：$1,380&#13;<br> 特價：$598(四三折）&#13;<br> 數量：6套	(只限11月3日發售)</fontstyle></spanclass></p><p><spanclass><fontstyle>PoloClub19吋手提拉桿  &#13;<br> 呢部手推喼可謂「半賣半送」，一折唔使，買到真係要嗱嗱聲執嘢去旅行。&#13;<br> 原價：$580&#13;<br> 特價：＄38　(低於一折）&#13;<br> 數量：售完即止&#13;<br> (只限10月28日發售)</fontstyle></spanclass></p><p><spanclass><fontstyle>再掃第二輪  &#13;<br> <spanclass><fontstyle>樂聲牌2-5人用西施電飯煲  &#13;<br> 電飯煲愈出愈多牌子，不過樂聲牌始終係電飯煲界的「開荒牛」，全場得8部！&#13;<br> 原價：$908&#13;<br> 特價：$198(二一折）&#13;<br> 數量：8部&#13;<br> (只限10月28日發售)&#13;<br> </fontstyle></spanclass></fontstyle></spanclass></p><p><spanclass><fontstyle>德國孖人牌套裝刀  &#13;<br> 孖人牌的廚房用具都係主婦們心中的名牌子，菜刀、小刀、切菜器及砧板「一應俱全」。&#13;<br> 原價：$1,318&#13;<br> 特價：$198(一五折）&#13;<br> 數量：10套&#13;<br> (只限10月28日發售)</fontstyle></spanclass></p><p><spanclass><fontstyle>Sony三百萬像素數碼相機  &#13;<br> 半價出售6部數碼相機，重要係Sony，3百萬像素平日夠用有餘！&#13;<br> 原價：$1,990&#13;<br> 特價：$998(五折）&#13;<br> 數量：6部&#13;<br> (只限11月2日發售)</fontstyle></spanclass></p><p><spanclass><fontstyle>英國Dimplex2500W充油式電暖爐  &#13;<br> 重有唔夠一個月就正式踏入冬季，屋企無部電暖爐又點可以過「白色聖誕」呀！全場只得11部，雖然有排隊唔一定買到，但無去掃貨就一定走寶。&#13;<br> 原價：$1,380&#13;<br> 特價：$398(二八折）&#13;<br> 數量：11部&#13;<br> (只限10月30日發售)</fontstyle></spanclass></p><p><spanclass><fontstyle>最後必掃  &#13;<br> <spanclass><fontstyle>Puma波鞋  &#13;<br> 唔同款式及顏色特價期間劃一收費98蚊，童叟無欺。&#13;<br> 原價：$449-$499&#13;<br> 特價：一律$98(一九折　）&#13;<br> 數量：56對&#13;<br> (只限10月29日發售)</fontstyle></spanclass></fontstyle></spanclass></p><p><spanclass><fontstyle>Meyer24cm易潔湯煲連蓋連&#13;<br> 24cm平底煎鍋套裝  &#13;<br> 美亞出品的廚房用具向來深受主婦歡迎，今時今日以賤價88蚊就有易潔湯煲及平底鍋，認真係師奶嘅「福氣」！&#13;<br> 原價：$328特價：$88(二六折）&#13;<br> 數量：售完即止&#13;<br> (只限10月30日發售)</fontstyle></spanclass></p><p><spanclass><fontstyle>Philco600轉&#13;<br> 洗衣機  &#13;<br> 意大利飛歌洗衣機，600轉速度，5公斤洗衣量，可洗羊毛及絲質衣物，就算出面的家電舖，最多都只係減到兩千多元咋&#13;<br> 原價：$3,498&#13;<br> 特價：$1,398(三九折）&#13;<br> 數量：8部&#13;<br> (只限10月30日發售）</fontstyle></spanclass></p><p><spanclass><fontstyle>其他減價貨品  &#13;<br> <spanclass><fontstyle>意大利Pregio女裝絨褸  &#13;<br> 女士們冬天冇件大褸點見人呀！Pregio女裝絨褸全場102件，唔想冇碼就快手啦。&#13;<br> 原價：$1,700&#13;<br> 特價：$690(四折）&#13;<br> 數量：102件</fontstyle></spanclass></fontstyle></spanclass></p><p><spanclass><fontstyle>美國Dunhill茄士咩混毛大褸  &#13;<br> Dunhill大褸要搶到手可能有點難度，因為全場限售9件，估計大減價一開始會晨咁早畀人掃晒；男士們請執生。&#13;<br> 原價：$5,995&#13;<br> 特價：$1,998(三三折）&#13;<br> 數量：9件</fontstyle></spanclass></p><p><spanclass><fontstyle>Datco4合1冷暖風機  &#13;<br> 全能遙控易折式暖風機，集負離子除塵、防臭、空氣淨化及冷暖風機四種功能於一身。&#13;<br> 原價：$1,698&#13;<br> 特價：$999(五八折）&#13;<br> 數量：售完即止</fontstyle></spanclass></p><p><spanclass><fontstyle>先施百貨三分店資料：  &#13;<br> <b> 中環</b> &#13;<br> 地址：中環德輔道中173號&#13;<br> 電話：25442688&#13;<br> 減價期間營業時間：9:30am-8:30pm&#13;<br> 排隊攻略：市民可於干諾道先施門外排隊&#13;<br> &#13;<br> <b> 旺角火車站</b> &#13;<br> 地址：旺角太子道西193號新世紀廣場L1&amp;2&#13;<br> 電話：23990688&#13;<br> 減價期間營業時間：10:30am-10:30pm&#13;<br> 排隊攻略：新世紀廣場於6:30am開門，市民沿地下的士站傍資生堂側的扶手電梯直上二樓，可於門口排隊&#13;<br> &#13;<br> <b> 深水埗</b> &#13;<br> 地址：深水埗欽州街37K西九龍中心L1-3&#13;<br> 電話：27086688&#13;<br> 減價期間營業時間：10:30am-10:30pm&#13;<br> 排隊攻略：西九龍中心於7:00am開門，市民須於地下的東海堂外排隊</fontstyle></spanclass></p></body></html>