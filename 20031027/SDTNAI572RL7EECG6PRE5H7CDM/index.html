<html><header><meta charset="utf-8"><title>　　彤叔畀面返鄉下 - 李八方</title></header><body><h1>　　彤叔畀面返鄉下 - 李八方</h1><p>廣東順德職業技術學院新校園首期工程噚日落成開幕，請到本港富豪新世界集團主席鄭裕彤同蜆壳集團創辦人翁祐等猛料鄉親成千人出席，真大面子。&#13;<br> 呢間學院係內地第一所縣級全日制普通高等院校，佔地一千八百多畝，總投資十三億人民幣，最多可容納一萬二千至一萬五千學生，目前已經有五千二百幾學生，間學院嘅設施聽落都好一流，唔怪得個順德區長周天明形容，間學院實現咗百多萬海內外順德人創辦自己大學嘅夢想。&#13;<br> （圖）鄭裕彤（左）參加新校園落成典禮，身邊嘅係廣東省委副書記歐廣源。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>