<html><header><meta charset="utf-8"><title>飲食人誌：<br>毓民拖牛出擊決戰九龍城&#13;<br></title></header><body><h1>飲食人誌：<br>毓民拖牛出擊決戰九龍城&#13;<br></h1><p>九龍城絕對係九龍區嘅搵食熱點，甚麼特色菜、甚麼名店，隨口都噏得出幾間，而且全部都晚晚爆滿排長龍。既然係飲食界嘅旺地，當然會不斷有新勢力冒起，今次介紹嘅新店就全部都有特色、有實力，足以抵擋一眾台柱食肆嘅圍攻。&#13;<br>&#13;<br>記者：馬慶武、陳慧敏&#13;<br>攝影：陳盛臣、梁細權</p><p><spanclass><fontstyle>公開兩公婆私房菜譜  &#13;<br> 毓民嘅牛肉麵店，餐牌上只有三款麵食加約十款小食，選擇唔多，「咁先更易控制及保持每款食物嘅質素；你去到茶餐廳，Menu上面有百幾款選擇，你咪食嚟食去都係最好味嗰幾款！」言下之意，毓民即係話全部菜式都咁好味啦？「係，全部都係我同太太嘅撚手家常菜，味味都係招牌菜。」就憑名嘴呢一句，已經係信心保證啦！&#13;<br> &#13;<br> <spanclass><fontstyle>日賣數百碗  &#13;<br> 開舖數星期，晚晚門口都有人等位，牛肉麵日賣數百碗，毓民當然開心，不過開心並唔係因為賺到錢：「呢啲舖頭仔發唔到達嘅，賺得幾多錢吖？我寫幾篇稿都賺得多過呢度一個月啦！開舖係因為我不安於現狀，要自我增值，成功感比賺錢緊要！」說起開舖原因，毓民答得「寸」，但真誠。而見到客人食得開心，一樣令毓民感到滿足：「啲食物好食，客人自然食得開心。咁佢哋又鍾意見到我，同我傾吓偈影吓相又更開心，咁我見到啲客開心，我又開心。」提提各位毓民Fans，佢每日4、5點做節目之前都會嚟食嘢，呢段時間嚟食嘢隨時可以同佢傾幾句。</fontstyle></spanclass></fontstyle></spanclass></p><p><b> 毓民私房牛肉麵</b> &#13;<br> 地址：九龍城福佬村道5-9號地下C舖&#13;<br> 電話：27182889&#13;<br> 營業時間：12:00nn-10:00pm</p><p><spanclass><fontstyle>食客兩句  </fontstyle></spanclass></p><p><spanclass><fontstyle>泰國新派創意菜  &#13;<br> 愛食泰國菜嘅Jeffrey深深體會，要喺九龍城呢個泰國菜集中地生存，就一定要喺泰國菜中加入新元素。所以「籽苗葉」除咗擁有一間高級西餐廳嘅格局之外，亦自創出多款獨一無二嘅新菜式，誓要衝擊九龍城一眾泰菜老大哥。新張期9月內全店重有7折優惠，優惠期重有個多星期，快試！</fontstyle></spanclass></p><p><b> 籽苗葉</b> &#13;<br> 地址：九龍城南角道16號&#13;<br> 電話：27166233&#13;<br> 營業時間：12:00nn-11:00pm</p><p><spanclass><fontstyle>食客兩句  </fontstyle></spanclass></p><p><spanclass><fontstyle>打邊爐竟然唔燥  &#13;<br> 那邊廂有名嘴牛肉麵，這邊廂則有資深護士Angel駐場，一代名書法家梁繼光先生撐腰，封為「神湯」的蒙古肥羊火鍋。這家九龍城新貴，高倡火鍋潤肺養顏延年益壽，對高血壓、失眠、糖尿者更有醫療功效，跟一般火鍋「每食必燥」完全相反。&#13;<br> &#13;<br> <spanclass><fontstyle>繼續做「羊肉煲護士」  &#13;<br> 當了十多年護士的Angel，因為工作關係，一直都好注意健康飲食，經常翻看藥膳書籍，自己研究，直至掌舵本地佛笑樓後，仍不離老本行，每次見到新客人，她和店員們總主動又耐心的為客人講解各種藥材和肉類的強身功效。講起身體狀況有好轉的客人，Angel就笑到見牙唔見眼。「之前有個患有腎虧阿伯，成日同朋友嚟。早幾日佢返來話我知，佢身體好咗好多。本來每晚5次夜尿，到而家得番1次。我聽到，心情就好似以前睇到病人日漸康復一樣咁高興。」&#13;<br> &#13;<br> <b> 佛笑樓蒙古肥羊火鍋</b> &#13;<br> 地址：九龍城城南道48號&#13;<br> 電話：27181081&#13;<br> 營業時間：4:00pm-3:00am</fontstyle></spanclass></fontstyle></spanclass></p><p><spanclass><fontstyle>食客兩句  </fontstyle></spanclass></p><p><spanclass><fontstyle>經濟版金不換  &#13;<br> 喺九龍城開咗9年幾嘅泰國菜館金不換，喺前排突然嚟個大變身，推出新菜式之餘，傳統菜式嘅價錢重比以前平咗一截。新裝修兼連老字號都放棄唔用，原來老闆Eddie就係為咗吸引一眾年輕食家，希望喺九龍城建立一間年輕兼抵食嘅金不換。&#13;<br> &#13;<br> <b> 泰地道</b> &#13;<br> 地址：九龍城啟德道31-33號地下&#13;<br> 電話：27181088&#13;<br> 營業時間：11:30am-2:30pm；5:30pm-11:30pm&#13;<br> 星期六、日及公眾假期：11:30am-11:30pm</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>食客兩句  </fontstyle></spanclass></p></body></html>