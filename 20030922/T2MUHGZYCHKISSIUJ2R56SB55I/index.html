<html><header><meta charset="utf-8"><title>首部3G手機現身先達</title></header><body><h1>首部3G手機現身先達</h1><p>今個星期手機小圈子主力報一單料，就係上星期五有部3G手機突然現身旺角先達，呢部NECE808N失驚無神落咗場，就算未有3G網絡，都有唔少舖頭入貨，重即場引嚟唔少人嘅目光同查詢。&#13;<br>記者、攝影：劉耀祥</p><p>3G強調多媒體兼高速傳輸，期待度絕對滿分。繼之前嘅NECE606之後，又有部E808N到港，單係外形就已經同前作大有出入，由於加入PDA功能，所以有大大個QWERTY鍵盤，感覺似SONYClie，體積亦突然發福，差唔多有成隻CD咁大，莫講話香港人手掌Size有限，就連外國人都未必頂得住。</p><p><spanclass><fontstyle>機內鏡頭玩視像會議  &#13;<br> 除了外形驚人，E808N手機功能就與前作E606差唔多，不過屏幕就加大碼，接近兩吋半大，機內機外都設有鏡頭，唔單止玩影相拍片，更可以玩埋視像會議，但係影相時畫面只得一吋，睇得耐都幾辛苦。對影音支援亦相當廣泛，不論WMA、AAC、AMR、MPEG4、GIF及JPEG都冇問題，而且內置64MB記憶體，想儲幾多短片或者歌曲都得！</fontstyle></spanclass></p><p><spanclass><fontstyle>NECE808NProfile  &#13;<br> 制式：GMS900?1800雙頻&#13;<br> 顯示器：65,536色?132×162?TFT&#13;<br> 功能：Java、GPRS、WAP、影相、短片、16和弦&#13;<br> 體積：105×80×28mm&#13;<br> 重量：200g&#13;<br> 備用時間：75小時&#13;<br> 通話時間：3小時&#13;<br> $4,380&#13;<br> 查詢：23800718（樂駿電訊）</fontstyle></spanclass></p></body></html>