<html><header><meta charset="utf-8"><title>新車速報：<br>豐田EstimaS.W.A.T.特別版內外俱正</title></header><body><h1>新車速報：<br>豐田EstimaS.W.A.T.特別版內外俱正</h1><p>近排一套《S.W.A.T.》（特警雄風）電影，唔止給影迷有官能刺激，而且重觸動到汽車商嘅靈感，炮製出呢部豐田Estima3.0特別版；新車唔止賣相突出見動感，新加入承托力十足嘅全新雙色皮椅，就算要作長途行車，都唔易感到疲倦㗎！&#13;<br>記者、攝影：陳偉林</p><p><spanclass><fontstyle>S.W.A.T.特別版有型吸引  &#13;<br> 呢部全新豐田Estima3.0S.W.A.T.特別版，至為令人覺其突出吸引嘅地方，莫過於全車裝有動感包圍之餘，前後四輪重換裝上原廠Low低嘅Racing化避震，有助行車穩定外，同時亦令呢部豐田Estima新車，看來更靠貼路面，好有一份房跑車嘅風姿㗎！</fontstyle></spanclass></p><p><spanclass><fontstyle>座艙講究見實用  &#13;<br> 除賣相有瞄頭之餘，新車座艙三排七座位設計，重用上最新剪裁，除提供十足嘅承托性外，雙色真皮包裝亦見講究吸引，當然少不了重有雙電趟門鋪排、至新大面板音響同前後獨立恒溫冷氣組合㗎！加埋三排座椅相互配搭，既可以騰出闊大嘅載物空間，兼且重係郊遊玩樂嘅理想卧鋪㖭！</fontstyle></spanclass></p><p><spanclass><fontstyle>半自動波更富好玩一面  &#13;<br> 新車沿用一台3.0公升V6偈，匹配上4前速+/-半自動波連軚盤按鍵，既可以作全自動操作，又可以當手波車轉檔使用，盡將呢部外裝跑格、內裏講究氣派嘅七人MPV發揮至極，加上穩紮底盤結構，可謂相得益彰。</fontstyle></spanclass></p><p><spanclass><fontstyle>High-tech外形見辣味  </fontstyle></spanclass></p><p><spanclass><fontstyle>豐田Estima3.0S.W.A.T.特別版小檔案  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4750×1790×1770mm&#13;<br> 軸距：2900mm；車重：1720kg&#13;<br> 新車售價：$339,000（標準版）&#13;<br> 車輛提供：富利堡汽車（23330747）&#13;<br> &#13;<br> <spanclass><fontstyle>記者話：樣靚坐得舒適  &#13;<br> 呢部裝有全車配件嘅豐田Estima3.0S.W.A.T.特別版，望落好有跑車Feel之餘，就連車內全新雙色真皮座椅，乘坐亦見貼服舒適，而一台3.0公升V6偈，又見有慳油好力嘅表現呢！</fontstyle></spanclass></fontstyle></spanclass></p></body></html>