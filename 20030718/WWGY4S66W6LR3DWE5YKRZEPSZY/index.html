<html><header><meta charset="utf-8"><title>蘋果發威！史上最強個人電腦</title></header><body><h1>蘋果發威！史上最強個人電腦</h1><p>近幾年間，以Windows為核心嘅PC陣營，硬件技術突飛猛進，由處理器、滙流排頻寬到硬碟制式，都遙遙領先Mac機，Mac機較有優勢嘅係機款賣相、親切及穩定OS。到今日，蘋果電腦卒之發威，新公布嘅PowerMacG5不但用盡頂級配件，更突破多項硬件規格，甚至測試到比伺服器級嘅DaulXeon3.06GHz更快，成為真正史上最強PC。&#13;<br>&#13;<br>記者、攝影：徐影龍　ImageGirl：Kimi&#13;<br>逢星期一至五出版</p><p><spanclass><fontstyle>Profile  &#13;<br> 處理器：Daul2GHzG5&#13;<br> 記憶體：512MBDDR&#13;<br> 硬碟：160GBSATA&#13;<br> 顯示卡：RADEON9600Pro&#13;<br> 光碟機：SuperDrive&#13;<br> ＊尚有1.6GHz及1.8GHz機種及各類硬件級選擇，價錢由$15,900起，詳請可瀏覽蘋果網頁（appleclub.com.hk）。</fontstyle></spanclass></p><p>蘋果電腦剛公布新一代PowerMacG5規格，強勁配備令一眾Mac友及PC用家嘩然。筆者就率先喺前日實地測試呢部Sample機。打開機箱，最矚目係兩大個「G5」字樣，大大個金屬散熱器後穩藏咗兩粒2GHzG5處理器。</p><p><spanclass><fontstyle>首度採用64bit為核心  &#13;<br> 新CPU由蘋果及IBM共同開發，最突破地方係首度採用64bit為核心，比P4及Xeon嘅32bit足足多一倍，雖然數字上只得兩粒2GHz處理器，不過據官方公布，以《SPEC@CPU2000》作速度測試，竟比P43GHz，甚至兩粒3.06GHzXeon系統更快，成為史上最強個人電腦。G5處理器設有專責管理資料嘅出同入渠道，加上前置滙流排頻寬高達1GHz，令處理資料時減低不必要嘅樽頸位，64bit處理器架構，亦直接提升記憶體嘅4GB極限，倍升到最高支援多達8GB記憶體，規格上的確夠驚人。</fontstyle></spanclass></p><p><spanclass><fontstyle>發揮機箱簡約主義  &#13;<br> 外觀設計方面，全新G5機箱畀人一種強烈嘅簡約主義感覺，全金屬外殼並不賣弄花巧設計，機前機後之插頭亦配置得相當整齊，最正係打開機箱後，難以察覺任何接線，同黃金嘜砌機出現嘅接線亂龍情況，可謂兩極比較，安裝或拆除各式硬件都咁得心應手，簡直達到一種藝術嘅境界。值得一提係兩粒G5處理器速度極快，加上顯示卡、硬碟等發出之熱力，機內溫度將相當之高，故此機箱內置9個大小不同散熱風扇，配合機箱前後眾多小圓點風口位，令到氣流由機前直通至機後排出，達到散熱效果。實地試用時，除剛開機有較大噪音外，之後就相當之平靜。</fontstyle></spanclass></p><p><br> &#13;<br> <center> <spanclass><fontstyle>鎖扣見心思  </fontstyle></spanclass></center> </p><p><br> &#13;<br> <spanclass><fontstyle>G5專用顯示卡  &#13;<br> PowerMac一直致力繪圖方面嘅效能，極速G5除支援大熱8×AGP外，頂級型號重內置RADEON9600Pro顯示卡（64MB），卡上FirmWare屬G5優化版本，令影像有更佳之表現，若嫌仍未夠勁，可以選購形式升級至9800Pro，不過要加多二千幾蚊。&#13;<br> Daul2GHz頂級版嘅光碟機為SuperDrive，支援DVD及CD燒錄，對於經常處理大容量影像嘅用家，尤其適合。機背插槽亦屬最快規格，當中落齊市面最快嘅傳輸制式FireWire800及USB2.0（FullSpeed），接駁DV、高解像掃描器都有更佳表現。</fontstyle></spanclass></p><p><br> &#13;<br> <spanclass><fontstyle>Mac友報告  </fontstyle></spanclass></p><p><b> 自由攝影師Micheal</b> &#13;<br> 「用咗Mac機都有8年，覺得今次G5規格上真係好勁，頂級型號賣二萬幾蚊都算合理，我本身要求唔算高，不過開始覺得屋企部PowerBook550Load相好慢，相信係時候考慮換機都未定。」</p><p><b> 《DIGI》總編輯之達</b> &#13;<br> 「94年買咗新出嘅7200，唔經唔覺都用咗9年Mac機。G5畀我感覺係勁得有點離譜，可算將伺服器級電腦納為己用，有排都唔怕Out。最重要係真正行得起MacOSX，發揮UNIX核心嘅穩定性。」</p></body></html>