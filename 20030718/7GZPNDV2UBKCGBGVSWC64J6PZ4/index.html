<html><header><meta charset="utf-8"><title>新車速報：<br>一指控全車奧迪A84.2Quattro</title></header><body><h1>新車速報：<br>一指控全車奧迪A84.2Quattro</h1><p>全新奧迪A8車系，自推出以來經已備受香港車迷受落，其中頂級版4.2Quattro型號，無論性能及設備嘅講究程度及乘坐舒適性，均較諸同系嘅3.7Quattro型號有過之而無不及，尤其一套指模One-touch裝置，更可預設四組不同個人化嘅要求，可謂盡顯個人嘅品味同獨特一面㗎！	&#13;<br>記者、攝影：陳偉林</p><p><spanclass><fontstyle>鋁合金車體纖體效用大  &#13;<br> 響早前嘅報道中，我哋曾提及過呢一代全新A8車系，以一個富動感外形，包含着一個以尖端汽車科技壓鑄嘅鋁合金車體，線條流暢又有低風阻同輕巧特性，加上先進嘅Bi-Xenon頭燈，匹配多盞式LED尾燈同High-mount煞車燈組合，單以外觀經已係一大賣點。</fontstyle></spanclass></p><p><spanclass><fontstyle>One-touch系統展個人要求  &#13;<br> 講到車廂鋪排，呢部頂級版跟早前3.7Quattro型號可謂同出一轍，前後高級皮椅以上乘桃木裝飾，惟新車車頂更用上麖皮料鑲嵌，予人更講究有突出之感；其次，換裝有三幅式多功能跑車軚環外，更有高級Bose音響同前後獨立恒溫連送風冷氣裝置，給予每位乘客有愜意乘坐感之餘，不可不提一套指模式One-touch系統，可預設四組不同個人化設定，包括有啟動引擎、座椅調校、門邊電鏡角度、軚環高低、冷氣及音量控制等選擇，均盡在一指操作㗎！</fontstyle></spanclass></p><p><spanclass><fontstyle>電子液氣壓避震愜意平穩  &#13;<br> 頂級版A8配用一台4.2公升V8引擎，並輔以一套6前速Tiptronic半自動波箱，起跑加速倍見有一份勁度；然而，至教人欣賞會係一套有四種不同行車特性嘅行車模式連避震軟硬調校，重可以因應車速調控車高，離地距可低至95mm，令行車倍見穩定，兼且重有強化走彎循迹力嘅特點呢！</fontstyle></spanclass></p><p><spanclass><fontstyle>記者試後簡評  &#13;<br> 比起同系嘅3.7Quattro型號，呢部頂級版無疑更勝一籌；性能表現既出眾，設備豪華又講究，麖皮料車頂鋪排、前後獨立恒溫冷氣同送風口，重有指模記憶操控，都係至高嘅享受同High-tech設施。</fontstyle></spanclass></p><p><spanclass><fontstyle>奧迪A84.2QuattroTiptronic規格  &#13;<br> 引擎：4172ccV8DOHC&#13;<br> 馬力：335ps/6500rpm&#13;<br> 扭力：43.9kgm/3500rpm&#13;<br> 傳動：6前速Tiptronic半自動波，恒式四驅&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：255/40R19BridgestonePotenzaRE040&#13;<br> 尺碼：5051×1894×1444mm&#13;<br> 軸距：2944mm；車重：1780kg&#13;<br> 0-100公里：6.3秒；極速：250km/h&#13;<br> 平均耗油：12.0L/100km&#13;<br> 新車售價：$998,400&#13;<br> 車輛提供：合迪汽車（25281862）</fontstyle></spanclass></p></body></html>