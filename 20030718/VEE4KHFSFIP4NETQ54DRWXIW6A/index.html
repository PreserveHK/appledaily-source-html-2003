<html><header><meta charset="utf-8"><title>麻甩冇口臭真係着數啲<br>林敏驄咀洋師姐老婆眼凸凸</title></header><body><h1>麻甩冇口臭真係着數啲<br>林敏驄咀洋師姐老婆眼凸凸</h1><p>林敏驄前晚與巴西籍美女拍廣告，雖然廣告片沒有林敏驄太太陳伶俐份兒，但陳伶俐也要親自到場監督。原來，在廣告片中林敏驄要跟巴西美女接吻，陳伶俐為怕夫婿咀到忘形，惟有親自到場昅實。</p><p>林敏驄前晚九時許在港島區拍攝口氣清新飲品「口清爽」廣告，並找來一位六呎高的巴西美女A'ghata任女角，廣告內容講述一邊駕駛甲蟲車，一邊喝飲品的林敏驄，遇上路障，林敏驄見身穿女警制服的巴西美女，即向她吐一口氣，以示自己口氣清新，駕駛前沒有飲酒，師姐見林敏驄如此乖巧，遂探頭入車內吻他以示獎勵。&#13;<br> 不過巴西美女並非輕吻林敏驄面頰，而是跟林敏驄嘴對嘴。林敏驄與美女接吻時，在旁的陳伶俐即瞪大雙眼。<br> &#13;<br> <spanclass>「一齊揀女仔」 &#13;<br> 事後記者問林敏驄可擔心太太為此呷醋時，他說：「原先我哋係諗住用電腦效果嘅，後來大家商量過後，認為搵真人拍好啲，我太太都有同我一齊揀女仔㗎，為咗搵錢，佢咪惟有扮到懶唔介意咁囉，表面上佢係唔反對㗎！」<br> &#13;<br> <spanclass>連番迫供無效 &#13;<br> 記者又問林敏驄過往可與異性拍攝過這些親熱鏡頭時，他表示不記得，印象中應該很少，在旁的陳伶俐聽罷即追問說：「好少？咁即係有啦，我都冇聽你講過嘅，咁究竟係幾時吖？」雖然陳伶俐連番迫供，但林敏驄一於大耍太極，陳伶俐不禁慨歎說：「奈佢唔何！」&#13;<br> 採訪：楊潔雯&#13;<br> 攝影：何國豪</spanclass></spanclass></p></body></html>