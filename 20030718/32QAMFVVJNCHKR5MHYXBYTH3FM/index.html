<html><header><meta charset="utf-8"><title>肌萎漢盼獲電輪椅返工</title></header><body><h1>肌萎漢盼獲電輪椅返工</h1><p>「我腰骨、盆骨同大腿冇力，連對手同膊頭嘅活動能力都愈嚟愈差，所以我好需要一部電動輪椅，助我解決出入困難。」阿文訴說。&#13;<br> 二十六歲的阿文，十年前證實患上遺傳性肌肉萎縮症，自此飽受頑疾折磨。「最初我隻左腳經常冇力，漸漸我成日控制唔到對腳郁動，行路好遲鈍。𠵱家我行路嗰陣要頭向前望、上身彎後嚟平衡身體，行得好慢同好辛苦；最麻煩試過好多次俾趕路嘅途人碰倒，或者因為睇唔到腳下啲沙石跌喺地，跟住就完全冇辦法自己起番身，一定要人扶起。」<br> &#13;<br> <spanclass>收入低微無積蓄 &#13;<br> 職業治療師近月為阿文進行評估後，建議他購買一部價值一萬四千元的電動輪椅上班及覆診，免生意外。奈何阿文任職文員收入偏低，難有積蓄；自文父早前失業後，一家五口經濟非常緊絀，實無力負擔購買電動輪椅費用。「我份人工每個月夠我搭車返工放工同食用，已經好難有錢剩。爸爸做開廚師，前排失業之後，成頭家嘅開支就靠細妹做旅遊業文員勉強應付。」阿文歎謂。&#13;<br> 阿文盼獲讀者慷慨伸出援手，助他早日有部代步工具。捐款編號：C1004&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>