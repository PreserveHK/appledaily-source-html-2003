<html><header><meta charset="utf-8"><title>爆機狂迷：首創內置陽光感應器<br>《我們的太陽》逼你曬住玩</title></header><body><h1>爆機狂迷：首創內置陽光感應器<br>《我們的太陽》逼你曬住玩</h1><p>《我們的太陽》掛正《MetalGear》之父小島秀夫個名，點都要有啲新意。食住GBA戶外使用率高嘅特色，加入一顆陽光感應器，打怪獸須收集足夠陽光，夜晚更加唔畀你過關，令小朋友積極戶外活動之餘，夜晚亦唔會掛住打機唔瞓覺。&#13;<br>記者、攝影：徐影龍&#13;<br>ImageGirl：Beatriz</p><p>遊戲首創內置陽光感應器，能偵測陽光強弱，再化為遊戲內主角武器嘅Power四出殺敵，陽光不足或夜晚，就要發揮小島秀夫精神：潛入，十足十間諜咁玩。內置時鐘令Game內環境有所變化，最重要係喺迷宮中搵到首領吸血殭屍後，必須透過日光時間才能開啟BattleDriver，將之淨化消滅，即係夜晚過唔到關。</p><p><spanclass><fontstyle>陽光感應大測試  &#13;<br> 據KONAMI官方公布，只要有陽光，就算唔係咁猛烈都一樣玩到，今日就實地測試一下，唔同光源環境底下，會出現咩變化。</fontstyle></spanclass></p><p><spanclass><fontstyle>淨化殭屍為己任  &#13;<br> 遊戲玩法為ARPG，過關目標係深入迷宮搵隻吸血殭屍出嚟，拖返去BattleDriver淨化消滅。迷宮內有唔同種類嘅機關陷阱、謎題等須破解，武器太陽槍亦有唔同裝備，如大範圍攻擊、榴彈發射等，甚至乎具有冰、火等屬性，攻擊敵人自然事半功倍。</fontstyle></spanclass></p><p>結論：經多番測試，證實一定要陽光射正先可以儲Power，就算夜晚有足夠Power殺敵，內置時鐘亦會強制將BattleDriver關閉，機迷大可慳番啖氣。</p><p><spanclass><fontstyle>特別版百無禁忌賣棺材  &#13;<br> 此Game將推出兩款特別版，最矚目係棺材版，附送棺材形機箱可收納二隻GBAGame或一部GBA/GABSP，對中國人嚟講就幾唔「老黎」，千祈唔好俾阿媽見到，賣價約$420。另一款屬連主機同綑版，以紅黑兩色為主調，賣價約$1,400。</fontstyle></spanclass></p><p>對應機種：GBA&#13;<br> 遊戲類型：ARPG&#13;<br> 遊玩人數：1至4人&#13;<br> 價錢：約$340（普通版）&#13;<br> 開發商：KONAMI&#13;<br> (C)2003KonamiComputerEntertainmentJapan&#13;<br> &#13;<br> 售賣點：DreamStore&#13;<br> 地址：灣仔東方188商場256號舖&#13;<br> 電話：25753285</p></body></html>