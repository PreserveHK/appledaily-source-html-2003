<html><header><meta charset="utf-8"><title>傳奇爵士樂笛手逝世</title></header><body><h1>傳奇爵士樂笛手逝世</h1><p>曾經為六十年代BossaNova熱潮推波助瀾嘅傳奇爵士樂笛手HerbieMann，經過長時間同癌魔搏鬥，喺今個星期初因為前列腺癌，喺睡夢中安詳病逝，終年七十三歲。出道四十幾年嘅HerbieMann，成功將流行爵士樂加入巴西同非洲嘅節奏，廣受樂迷歡迎，而佢重將自己嘅音樂稱為「吉卜賽爵士樂」，今時今日好多年輕嘅爵士樂手都好受佢影響㗎，就連我羅拉對佢都相當敬佩！</p></body></html>