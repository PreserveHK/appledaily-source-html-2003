<html><header><meta charset="utf-8"><title>Olympus大炮王升級版</title></header><body><h1>Olympus大炮王升級版</h1><p>Olypmpus喺五月尾推出嘅C-704UZ，鏡頭光學變焦有成10倍，加埋3倍數碼後最盡去到成30倍變焦，由旺角影到油麻地地鐵站而成佳話。升級版C-750UZ啱啱有小量水貨到港，特色係將超強變焦再次提升，照舊有10倍光學變焦之餘，數碼由3倍提升到4倍，即係合共有成40倍變焦效果，絕對屬長炮之王。除同樣採用ED低色散鏡外，C-750感光元件亦由舊型號嘅320萬提升至400萬像素，最高解像度達2,288×1,712，足夠印A4Size特大靚相。動畫拍攝方面，使用256MBxD卡嘅話，最高可連續拍攝56分鐘高質素動畫，算係一部動靜皆宜嘅中價機。	&#13;<br>&#13;<br>記者：徐影龍</p><p>DCWorld&#13;<br> 地址：旺角山東街47-51號星際城市222號舖&#13;<br> 電話：27810513</p></body></html>