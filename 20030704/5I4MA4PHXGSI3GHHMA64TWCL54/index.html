<html><header><meta charset="utf-8"><title>新車速報：<br>007座駕抵港　雅士．馬田V12Vamquish</title></header><body><h1>新車速報：<br>007座駕抵港　雅士．馬田V12Vamquish</h1><p>新一套007占士邦電影，因而令雅士頓．馬田（AstonMartin）新款V12Vanquish跑車聲名大噪，重不乏慕名者追捧㖭！遺憾新車年產量不過350部左右，而香港代理所得嘅配額亦極之有限；但首部右軚V12Vanquish早前卻秘密抵港。究竟呢部新一代占士邦座駕有幾正？咁就千祈唔好錯過今日嘅實地測試報告喇！&#13;<br>&#13;<br>記者、攝影：李勤</p><p><spanclass><fontstyle>滲有跑意盡見辛辣味  &#13;<br> 查實，新款V12Vanquish外觀跟原有DB7Vantage好相近，惟全新橫柵格式電鍍鬼面罩，配襯響新款氣霸之餘，重有新組合嘅橢圓大燈、一體式聚焦尾燈，還有雙排式尾喉連整流設計，加埋頭冚及頭輪拱兩旁電鍍透氣柵格，看來予人倍覺有跑車嘅辛辣感呢！</fontstyle></spanclass></p><p><spanclass><fontstyle>座艙鋪排出眾見魅力  &#13;<br> 新車座艙布置煥然一新見吸引力，一排雙色高級皮椅，以人體工學設計之餘重附有厚厚軟墊，令人置身其中舒適愜意又見承托感，尾排空間僅用嚟存放雜物用，相比2+2座椅鋪排，乘客會更感舒適得多。然而，至吸引會係一套連13個揚聲器嘅Linn音響組合；加埋原廠恒溫冷氣，享受至高又出眾。</fontstyle></spanclass></p><p><spanclass><fontstyle>底盤細意調校下更突出  &#13;<br> 新款V12Vanquish沿用一台6.0公升V12偈，惟經廠方細意調校後，性能輸出較前出眾之餘，新車重改配一套Formula1嘅6前速半自動波連軚盤轉檔桿，操作隨手可及又見敏捷，惟需要熟習一番方能控制自如，但眼見中控台上鮮紅大圓嘅電子撻車掣，隨後一陣咆哮聲響，卻教人躍躍欲試㗎！前後雙搖臂懸掛結構，跟原來DB7Vantage相若，惟駕駛下轉彎抹角，要來得更咬地同循迹性高。</fontstyle></spanclass></p><p><spanclass><fontstyle>雅士頓．馬田與占士邦　結下不解之緣  &#13;<br> 雅士頓．馬田與占士邦，絕對稱得上係銀幕上嘅一對好拍檔，皆因1964年一套由辛康納利飾演占士邦嘅《鐵金剛大戰金手指》電影中，經已用上一部雅士頓．馬田DB5作座駕（下左圖），車上更裝有由Eon電影公司，駐Pinewood製片廠嘅創作人員JohnStears，所設計出嚟嘅機智裝備（如煙幕、機關槍及彈射座椅），從而讓占士邦能從容與敵人作戰；亦因為呢個緣故，而令DB5響當時成為不少人茶餘飯後嘅話題。&#13;<br> 其後多套占士邦電影中，都出現有不少雅士頓．馬田跑車嘅蹤影；而喺最近一套《鐵金剛之不日殺機》中，由皮雅斯．布士南飾演嘅占士邦，就以最新V12Vanquish作座駕。此車亦裝有不少特別裝備，如從引擎蓋通風孔升起嘅機關槍、五支熱導向飛彈，同埋從車頭鬼面罩發射嘅散彈槍，以協助占士邦對付敵人呢！</fontstyle></spanclass></p><p><spanclass><fontstyle>記者試後簡評  &#13;<br> 跟新一代007占士邦電影拉上關係嘅AstonMartinV12Vanquish，造型無疑更具辛辣跑車魅力，而全新鋪排嘅座艙，更凸顯出呢部新一代英式豪華轎車獨到一面。全新6前速軚式半自動波裝置，令一台6.0公升V12偈發揮得更淋漓盡致外，轉彎抹角亦見瀟灑暢順。</fontstyle></spanclass></p><p><spanclass><fontstyle>雅士頓．馬田V12Vanquish規格  &#13;<br> 引擎：5935ccV12DOHC&#13;<br> 馬力：460ps/6500rpm&#13;<br> 扭力：55.3kgm/5000rpm&#13;<br> 傳動：6前速半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 尺碼：4665×1923×1318mm&#13;<br> 軸距：2690mm；車重：1835kg&#13;<br> 輪胎：（前）255/40ZR19YokohamaAVSSport&#13;<br> 　　　（後）285/40ZR19YokohamaAVSSport&#13;<br> 0-100公里：5.0秒&#13;<br> 極速：306km/h&#13;<br> 新車售價：$3,130,000&#13;<br> 車輛提供：雅士頓．馬田香港（23664717）</fontstyle></spanclass></p></body></html>