<html><header><meta charset="utf-8"><title>型事偵緝：03夢中情人<br>言承旭No.1</title></header><body><h1>型事偵緝：03夢中情人<br>言承旭No.1</h1><p>60年代有謝賢，70年代是許冠傑，80年代到張國榮，90年代則屬劉德華，每個年代都有一個具代表性的型男。今次由《蘋果日報》舉辦的「03年夢中情人選舉」網上投票活動，終於有結果。5,291名選票中，言承旭以1,643票榮登新一代夢中情人，大比數拋離第二、三位的吳彥祖和劉德華。&#13;<br>&#13;<br>記者：羅惠芬、李玉蘭</p><p><spanclass><fontstyle>言承旭夠體貼細心  &#13;<br> 因在《流星花園》扮演過道明寺，一個倔強、任性，但又有幾分天真純情的富家公子，迅速擄獲港台不少女性歡心。事隔數載，言承旭魅力依然，在今次夢中情人選舉中，以大比數勝出奪冠。咁受歡迎，到底原因何在？</fontstyle></spanclass></p><p><b> 人氣爆燈事件簿</b> &#13;<br> 1.來港拍攝電影《魔幻廚房》，傳出追求鄭秀文的緋聞，更經常細心陪伴左右，盡顯風度和細心，女Fans自然冧。&#13;<br> 2.向來有「基的疑惑」的言承旭，早前在百事廣告中勁Show胸肌，性感非常，男女皆被吸引。&#13;<br> 3.連拍攝電影需要轉換髮型，也惹來Fans們的擔心，恐怕其長髮不保，成功引起話題。&#13;<br> &#13;<br> <spanclass><fontstyle>吳彥祖五官最完美  &#13;<br> 一直被視作奪標熱門的吳彥祖，只奪得第二名，可謂大熱倒灶。自出道作《美少年之戀》，一眾女士已經驚為天人。人高、眼大、鼻直、嘴性感、皮膚靚、輪廓好，簡直無懈可擊！</fontstyle></spanclass></p><p><b> 人氣爆燈事件簿</b> &#13;<br> 1.夥拍楊千嬅的《新紮師妹》一、二集票房均不俗，成功保持人氣。&#13;<br> 2.揀女朋友一向有水準，前任女友MaggieQ、現任女友Lisa.S、還有緋聞女友李嘉欣，個個大美人。&#13;<br> &#13;<br> <spanclass><fontstyle>劉德華男人味重  &#13;<br> 華仔出道十多年，一直玩型仔，「華D」形象深入人心。𠵱家40幾歲人，轉攻Sell男人味，《暗戰》、《無間道》中，Man到痹，係女人都冧啦！</fontstyle></spanclass></p><p><b> 人氣爆燈事件簿</b> &#13;<br> 1.新作《大隻佬》就快上畫，裝胸作勢扮筋肉人，夠晒勁！&#13;<br> 2.形象夠正氣，四十歲人依然勤力，更積極參加慈善活動。&#13;<br> &#13;<br> <spanclass><fontstyle>台灣新勢力  &#13;<br> 唔通真係外國月亮特別圓？今次選舉的頭五位，台灣人佔了三名，包括第一的言承旭、分列第四、五位的周渝民和周杰倫，台灣勢力的確強勁。同藉《流星花園》上位的仔仔，形象斯文害羞；周杰倫擺明Sell才華，新碟《葉惠美》賣個滿紅堂，加埋對細眼就夠晒Cute。</fontstyle></spanclass></p><p><spanclass><fontstyle>上位新人王  &#13;<br> 一套《律政新人王》，兩個男主角，一忠一奸。今次投票結果，青靚白淨的陳鍵鋒稍勝一籌，但黑黑實實的林峯就夠晒健康，各有Fans。正值電視台正鬧小生荒，二人上位之日肯定不遠。</fontstyle></spanclass></p><p><spanclass><fontstyle>輸得慘有因  &#13;<br> 沒話說，緋聞太多、負面新聞太多，前任情人栢芝更因此大受打擊，又經常被傳借女人博出位，加上花心形象，係女人都怕啦！難怪得票急跌，十大不入。</fontstyle></spanclass></p><p>鄭中基自從在大銀幕上轉走搞笑形象後，觀眾極為受落，人氣反彈。《行運超人》中的女人扮相、《龍咁威2003》的二世祖，都令人捧腹。可是諧星形象太深入，對女士來說，做朋友就好，做情人卻嫌不夠靚仔了。</p><p>選中言承旭為「03年夢中情人」的首50位讀者，將會獲贈BiothermAquasource溫泉保濕清爽凝膠一支（價值$300）。得獎者會於本星期五前，由專人用電郵通知得獎及領獎方法。</p></body></html>