<html><header><meta charset="utf-8"><title>嗟歎風華逝　個唱當婚禮<br>阿梅戴陳年嫁妝開騷償願</title></header><body><h1>嗟歎風華逝　個唱當婚禮<br>阿梅戴陳年嫁妝開騷償願</h1><p>梅艷芳早前承認患癌後，身邊友儕十分疼錫她，儘管劉德華前晚在其生日會上呼籲二千fans向阿梅發出健康念力，但昨日阿梅在演唱會記招上頗有感觸，並揚言會在個唱中戴嫁妝上陣，她歎說：「套嫁妝同我一樣，風華逝去。」</p><p>梅艷芳昨日在洲際酒店出席「梅艷芳經典金曲演唱會」記者會，雖然阿梅目前尚要接受子宮頸癌的療程，但她仍會在十一月六日至九日舉行一連四場的紅館個唱，並與上海管弦樂團合作演出。&#13;<br> 阿梅昨日穿上透視裝，她透露ChristianDior將贊助其個唱服飾，提供四至六套珍貴服裝上陣。阿梅還表示在演唱會中將戴上於十多年前購下的嫁妝，包括耳環、頸鏈和手鈪等。&#13;<br> <br> <spanclass>「我都冇乜機會用」 &#13;<br> 阿梅說：「我都冇乜機會用到，呢個演唱會咪騷出嚟畀大家睇，套嫁妝同我一樣，風華逝去。呢十幾年嚟，佢都擺喺保險箱，我成日探佢，但佢冇乜機會見人，演唱會帶佢出嚟畀大家見吓，對佢會公平啲。」阿梅還表示將穿上一套類似婚紗的晚裝，來配襯其嫁妝。&#13;<br> 昨日阿梅接受無綫訪問時重提故友張國榮，其間她有點眼濕濕。阿梅表示張國榮患病時，自己沒好好照顧對方，至今她對張國榮的離去仍無法釋懷。提到阿梅的好友成龍患上甲狀腺良性腫瘤，她說：「佢大大隻隻，冇乜嘢嘅，我咁遲發現先至搞成咁，成龍睇醫生會好快好。」&#13;<br> <br> <spanclass>華仔贈碧咸球衣 &#13;<br> 此外，劉德華前晚在九龍灣會展筵開九十八席舉行生日會，本周六便四十二歲的華仔，與二千名fans提前慶祝生辰。除了華仔雙親外，他又邀請好友阿梅、李克勤和林建岳等出席。&#13;<br> 華仔既呼籲現場fans同心為阿梅發出健康念力，更千方百計找到碧咸親筆簽名球衣送給阿梅，令阿梅開心不已，雙方還互相錫面和擁抱，場面溫馨。&#13;<br> 採訪：陳梅香&#13;<br> 攝影：陳慧安</spanclass></spanclass></p></body></html>