<html><header><meta charset="utf-8"><title>701收料站：宜進利傳有意配股</title></header><body><h1>701收料站：宜進利傳有意配股</h1><p>上星期經紀陳懶神秘咁同小初推介上海銘源（233），公司上周邀請證券界及傳媒北上後，噚日終於發難，最高見過0.53元，收0.49元，升12.64%，成交急增至2000萬元。&#13;<br> 真係估唔到隻股要事隔一個星期先至開車，小初因為等得唔耐煩，加上近日市況麻麻，所以一早就走咗，家陣升咗咁多，當然唔想高追。&#13;<br> 小初打電話畀經紀陳，叫佢講貼士timing要準，唔好太早亦唔好太遲，經紀陳聽完之後即刻反面，幾乎要同小初絕交咁滯，小初唯有認錯講sorry。&#13;<br> 不過，經紀陳噚日已經下火，推介宜進利（304）。隻股早幾月前炒得好勁，呢一排比較靜，但最近好似又有新搞作，同部份證券行傾緊搞批股。&#13;<br> 宜進利股價近排一直在0.80-0.90元徘徊，成交亦冇先排咁勁。不過，公司業績算ok，大股東早前選擇以股代息，算係對公司投下信心一票，加上同幕後炒家合拍，如果公司真係想配股，估計應該搞得成。&#13;<br> 慕容小初</p></body></html>