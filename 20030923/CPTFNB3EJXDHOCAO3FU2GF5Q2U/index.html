<html><header><meta charset="utf-8"><title>B'z十五歲叫歌迷除衫贈興</title></header><body><h1>B'z十五歲叫歌迷除衫贈興</h1><p>日本長青組合B'z不經不覺已出道十五個年頭，兩位成員稻葉浩志同松本孝弘大前日同前日，就喺靜岡一個露天海濱公園同十萬fans一齊慶祝，點知當日落好鬼大雨，稻葉不但冇叫歌迷避雨，反而叫fans除衫，佢話：「今日天氣好正呀！大家應該解放自己，想除衫嘅就除啦！」搞到啲fans鬼咁high，其實我羅拉最想睇佢除，但又唔見佢自己除埋一份喎！</p></body></html>