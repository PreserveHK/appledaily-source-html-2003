<html><header><meta charset="utf-8"><title>HP掃描器扮相架</title></header><body><h1>HP掃描器扮相架</h1><p>一向都覺得掃描器最悶，外形一味鬥薄冇喱變化。不過HP最近就搞吓新意思，推出一部扮相架嘅掃描器ScanJet4670，大大塊透明玻璃相當之搶眼，同期重有五部新款打印機㖭。&#13;<br>&#13;<br>記者：許福合</p><p><spanclass><fontstyle>ScanJet4670透明機身  &#13;<br> 從外形睇，4670實在似相架多過似掃描器，中間開咗一個8.5×11吋嘅透明窗口，機身可以打橫及垂直放置，加上1吋薄機身，放入文件或相片掃描時，就十足十一個相架咁樣喇！4670雖然玩款搶目光，不過內在質素都唔錯，光學解像度達2,400dpi，並有48bit色深，效果算唔錯，亦可配埋燈箱掃描菲林。</fontstyle></spanclass></p><p><spanclass><fontstyle>Photosmart79608色打印  &#13;<br> HP一共有五部打印機推出，其中以Photosmart7960質素最好，使用8色打印，解像度更達4,800dpi，機身還內置讀卡器，可以讀晒巿面所有嘅記憶卡，加上一個2.5吋LCD，唔靠電腦都可揀相嚟印。&#13;<br> 另一部迷你打印機Photosmart245，機仔細細，印到4×6吋相片，同樣內置LCD及讀卡器，可直接將相片印出，用嚟Print旅行相就最啱。&#13;<br> &#13;<br> HP(HK)&#13;<br> 查詢電話：800938833</fontstyle></spanclass></p></body></html>