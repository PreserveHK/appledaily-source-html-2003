<html><header><meta charset="utf-8"><title>新車速報：<br>平治CLK320CabrioletBrabus夠晒型</title></header><body><h1>新車速報：<br>平治CLK320CabrioletBrabus夠晒型</h1><p>響芸芸開篷跑車款當中，平治CLK一直企穩一個重要位置，而且重不乏捧場客嘅支持，最近有入口商引進一款CLK320CabrioletBrabus特別版，裝有全車包圍之餘，重有專用18吋合金胎車令，以及突出又見吸引力嘅雙色皮椅組合，自然較一般型號倍見號召力呢！&#13;<br>&#13;<br>記者、攝影：李勤</p><p><spanclass><fontstyle>獨有皮椅組合見個性  &#13;<br> 除賣相外，車廂兩排雙色皮椅組合，重係Brabus獨有配搭，性格鮮明又見有跑車個性，乘坐愜意之餘，重有齊原廠高級音響、左右獨立恒溫冷氣連尾排獨立送風，加上免提式電話裝備，以及一按式電動軟篷頂開關，操控重好方便呢！</fontstyle></spanclass></p><p><spanclass><fontstyle>引擎輸出狠勁  &#13;<br> 新車沿用一台3.2公升V6偈，匹配5前速半自動波，由於扭力響低轉表現強勁又突出，令起跑加速倍見勁度之餘，穩紮嘅底盤結構，配合埋主動式電子循迹裝置及牽引系統，令行車起來有出眾操控演繹㖭！</fontstyle></spanclass></p><p><spanclass><fontstyle>Brabus包圍富獨特感  &#13;<br> 若大家看慣平治跟AMG配搭的話，相信今勻呢部CLK開篷版加上德國Brabus嘅全車包圍、雙聚焦霧燈，又有18吋Brabus專用合金胎軨，還有兩邊車身夜燈編排，單係呢一身打扮，經已教人驚喜又見吸引力㗎！</fontstyle></spanclass></p><p><spanclass><fontstyle>開關篷頂一按即掂  &#13;<br> 開關軟篷頂過程甚為簡單容易，你只需輕按設於波棍後方嘅控制鍵，便可於25秒內完成整個開關過程，絕對不假人手。</fontstyle></spanclass></p><p><spanclass><fontstyle>平治CLK320CabrioletBrabus小檔案  &#13;<br> 引擎：3199ccV6SOHC&#13;<br> 馬力：218ps/5700rpm&#13;<br> 扭力：31.6kgm/3000-4600rpm&#13;<br> 尺碼：4638×1740×1413mm&#13;<br> 軸距：2715mm；車重：1730kg&#13;<br> 0-100公里：8.2秒；極速：241km/h&#13;<br> 平均耗油：10.4L/100km&#13;<br> 新車售價：$798,000&#13;<br> 車輛提供：金濤汽車（29222928）&#13;<br> &#13;<br> <b> 記者評語：造型更顯活力感</b> &#13;<br> 向來備受車迷追捧嘅平治CLK320Cabriolet，今回加裝有多項Brabus車身包圍配件，以及專用18吋合金軨組合，望落份外吸引突出之餘，就連雙色真皮座椅亦見承托力十足；一台3.2公升V6偈，亦見動力輸出強勁、運轉寧靜呢！</fontstyle></spanclass></p></body></html>