<html><header><meta charset="utf-8"><title>新車速報：<br>暴走街霸富士ImprezaWRXSTi</title></header><body><h1>新車速報：<br>暴走街霸富士ImprezaWRXSTi</h1><p>早前，富士代理繼運嚟全新第8代ImprezaWRX嘅四門及五門Wagon版本後，至教Fans迷醉嘅頂級街霸ImprezaWRXSTi型號亦已抵港；新車不僅動力輸出強勁，配合埋6前速手波同恒式四驅裝置，表現更較舊有型號來得出色；惟數量有限，真係有錢都未必買得到㗎！&#13;<br>記者、攝影：陳偉林</p><p><spanclass><fontstyle>形象突出  &#13;<br> <spanclass><fontstyle>教人耳目一新  &#13;<br> 歷代ImprezaWRXSTi型號當中，筆者認為至成熟又見性能突出嘅，莫過於眼前呢部第8代款式，全新HID頭燈炯炯有神之餘，鋁合金頭冚上突出嘅生風入口、渾然一體嘅前後氣霸、四輪17吋專有跑車合金胎軨、尾定翼及特別融合嘅STi尾鋼喉，都係廠方有關工程師深思熟慮嘅新配搭㗎！一身外斂內張嘅跑車性格，可謂表露無遺。</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>車廂鋪排  &#13;<br> <spanclass><fontstyle>媲美轎車享受  &#13;<br> 車廂鋪排亦較前講究，手工裝嵌重係上乘之作；前後兩排雙色麖皮座席，完全突出STi特別版嘅個性一面外，前排跑車桶椅設計，匹配上Momo製嘅三幅式軚環及6前速波箱組合，經已迷倒不少Fans呢！設備方面，除電窗、電鏡及中央門鎖外，少不了重有原廠冷氣、前後房燈及雙安全氣袋裝置㗎！</fontstyle></spanclass></fontstyle></spanclass></p><p><spanclass><fontstyle>下盤穩紮  &#13;<br> <spanclass><fontstyle>予人信心十足  &#13;<br> 新車至吸引嘅地方，會係一台經原廠STi重新調校過嘅2.0公升Turbo偈，不僅扭力較同級有突出嘅數值，整個車架經過強化後，配合柔韌性強嘅倒立式吸震筒，就算高速走彎時亦有十足承托力；而四輪高效能Brembo制動器，加上可調校嘅中央差速器及恒式四驅裝置，轉彎抹角嘅準確度及可靠性，更教人留有深刻印象呢！</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>勁辣跑車  &#13;<br> <spanclass><fontstyle>都有升級裝備  </fontstyle></spanclass></fontstyle></spanclass></center> </p><p><spanclass><fontstyle>記者試後簡評  &#13;<br> 新車形象耳目一新之餘，性能重較前有大躍進，全鋁合金製嘅頭冚既堅實又有偷輕作用，而前輪四卡鉗後輪兩卡鉗嘅Brembo制動器，重予人有收放自如之感；至令人興奮莫過於高達40.2kgm扭力輸出，令起跑同加速倍見勁度。</fontstyle></spanclass></p><p><spanclass><fontstyle>富士ImprezaWRXSTi規格  &#13;<br> 引擎：1994cc水平對向四汽缸DOCHTurbo&#13;<br> 馬力：280ps/6000rpm&#13;<br> 扭力：40.2kgm/4400rpm&#13;<br> 傳動：6前速手波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17&#13;<br> 　　　BridgestonePotenzaRE070&#13;<br> 尺碼：4415×1740×1425mm&#13;<br> 軸距：2525mm；車重：1440kg&#13;<br> 平均耗油：10.4km/L&#13;<br> 新車售價：$388,000&#13;<br> 車輛提供：意美汽車（23968380）</fontstyle></spanclass></p></body></html>