<html><header><meta charset="utf-8"><title>扮嘢公仔口罩正版老翻都搶晒</title></header><body><h1>扮嘢公仔口罩正版老翻都搶晒</h1><p>近日人人都話要有個口罩才安心，不過一眾後生仔女依然堅持口罩都要戴得有型，據多間旺角精品店老闆表示，HelloKitty、Melody等有公仔的口罩一早已被班𡃁妹及OL搶購一空，統統斷市，受歡迎程度不遜於N95。行家紛紛向日本方面落單追貨，速遞返港，一批正牌SANRIO日本口罩最快星期六才有得賣。而大街小巷的老翻，就仍有些少剩餘物資，不過就梗係買正版啦！&#13;<br>記者：陸伊琳、招佩珊&#13;<br>攝影：林栢鈞&#13;<br>ImageGirl：Cathy</p><p>正貨斷晒市，輪到旺角這老翻大本營旺場！這裏雖然款式不多，但也不乏可愛之選，不過就唔少係老翻，檔口老闆娘表示：「批發商方面已沒有存貨，可能賣埋呢批要等好耐先會有，唔知到時政府搞掂肺炎未呢？」原來連老翻都快斷市喇！不過大家請注意，這些口罩都是用棉布質料，要是有需要，貪靚之餘，還是以醫療用的口罩打底較穩當。&#13;<br> &#13;<br> <spanclass><fontstyle>狂掃一百個  &#13;<br> 雖然不少是老翻貨色，但各人有理冇理，一味狂掃，一位二十多歲打扮入時的女子更一次過掃一百個，真懷疑她是入貨轉售，不過她就堅稱是用作送禮。如今送口罩竟成為表示關心的方式之一，真有趣。</fontstyle></spanclass></p><p><spanclass><fontstyle>可愛之選𠱁小朋友最耍家  &#13;<br> 老翻芝麻街$15兩個（a）&#13;<br> 老翻賤兔$15兩個（b）&#13;<br> 老翻Snoopy$20一個（c）&#13;<br> 要小朋友帶普通的口罩未必會積極，要是將卡通公仔放到口罩上，相信他們會樂此不疲。&#13;<br> </fontstyle></spanclass></p><p>台版新幹線$20一個（d）&#13;<br> 口罩面積較細，小朋友較適合，日本版也會出新幹線口罩，價錢未定，但會貴一些，可於星期六留意各大精品店。</p><p>大眼青蛙頭&#13;<br> $20一個（e）</p><p><spanclass><fontstyle>潮流之選正貨都冇出  &#13;<br> 老翻Emily$15兩個（h）&#13;<br> 老翻PaulFrank$20一個（i）&#13;<br> 老翻設計師當然不會放過現今最受女孩子歡迎的Emily及PaulFrank，話就話老翻，但依然極受Emily及PaulFrank𡃁妹Fans追捧，又難怪她們，因為正貨沒有出口罩的系列。</fontstyle></spanclass></p><p>骷髏骨頭$15兩個（j）&#13;<br> 相信Rock友會選擇較酷的骷髏骨頭圖案口罩，肯定可以襯晒全身打扮。</p><p>激扮Burberry$15兩個（l）&#13;<br> 架仔圖案口罩，一睇就知扮晒Burberry，要是配上一身格仔打扮，會否襯得絕過頭。</p><p><spanclass><fontstyle>招搖之選全條街你最搶  &#13;<br> LordOfTheRing$20一個（k）&#13;<br> 雖然套戲已經落畫，但戴住呢個口罩肯定搶，唔通佛羅多巴斯金（FrodoBaggins）可以幫到我哋趕走非典型性肺炎？好邪！</fontstyle></spanclass></p><p><spanclass><fontstyle>絕版KEROPPI$48一個（m）  &#13;<br> 90年出廠，全新保持原好，超罕有，店中只餘兩個，想買要快手。</fontstyle></spanclass></p><p>英美國旗$15兩個（g）&#13;<br> 帶上這兩款口罩上街，可能會慘遭反戰人士歧視，不過就實在幾型。</p><p><spanclass><fontstyle>阿Sa豹紋口罩今日有得搶  &#13;<br> 早排阿Sa整完鼻骨蒙面出院，當日佢戴住個豹紋口罩就可愛到死，呢款豹紋口罩經阿Sa一戴當然立即成為搶購目標，一有貨就斷市。終於旺角傳嚟好消息，原來新貨今日就會到，要搶就梗係要行快兩步啦！&#13;<br> 阿Sa豹紋口罩$28一個（f）</fontstyle></spanclass></p><p><spanclass><fontstyle>口罩潮蔓延上網Bid  &#13;<br> 搶口罩熱潮，原來已經蔓延至互聯網！近日在香港Yahoo拍賣網站，輸入「口罩」來尋找有關拍賣貨品，果然有得賣，而且是有價有市，一個剛剛結束的正版KEROPPI絕版口罩拍賣，由$60起價，至昨天以成交價$120結束。今日結束的有關口罩拍賣大都是台灣貨，也有不少有趣之選，每個約$20。</fontstyle></spanclass></p><p>老翻牛奶妹&#13;<br> 網址<ahref http:> http://hk.auctions.yahoo.com/hk/auction/1102608984?aucview=0x23  </ahref></p><p>老翻Babie鹿&#13;<br> 網址<ahref http:> http://hk.auctions.yahoo.com/hk/auction/1102609046?aucview=0x23  </ahref></p><p>售賣點：&#13;<br> （a）（g）（h）（j）花園街近太子段218檔口&#13;<br> （b）（l）花園街近太子段191檔口&#13;<br> （f）旺角潮流特區3樓27店&#13;<br> （c）（d）（e）（i）（k）葵芳葵涌廣場地下814舖&#13;<br> （m）旺角潮流特區地庫B18店</p></body></html>