<html><header><meta charset="utf-8"><title>新紮韓機NOPO到港</title></header><body><h1>新紮韓機NOPO到港</h1><p>韓國手機多不勝數，除咗有港人熟悉嘅SAMSUNG、LG之外，早幾日又有新牌子殺到，呢部名叫NOPO嘅新機，型號係EMT-840，外形四四方方，濃厚韓機風味。規格方面當然唔少得韓機必備嘅65,536色內彩芒，再加上有個OLED256色外芒，十足十之前部LGG7030，不過今次外芒字體就唔係由下至上咁轉，而係由右至左咁轉，唔通係OLED嘅特色？其他功能就有40和弦、WAP等，最後一提係EMT-840係比較少見嘅韓國中文機，並不似水貨機只得英文顯示，開價$2,280，若果可以放低「品牌主義」，都值得玩。&#13;<br>&#13;<br>記者、攝影：劉耀祥&#13;<br>售賣點：PHONE2000&#13;<br>電話：23982929&#13;<br>地址：旺角先達地下G98號舖</p></body></html>