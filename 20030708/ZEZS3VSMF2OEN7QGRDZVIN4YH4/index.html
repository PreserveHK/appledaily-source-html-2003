<html><header><meta charset="utf-8"><title>新車速報：<br>豐田Wish2.0Sport變得潮</title></header><body><h1>新車速報：<br>豐田Wish2.0Sport變得潮</h1><p>豐田Wish車系自面世以來，響東瀛本土市場極受年輕家庭所追捧，近期廠方為順應民意，重替Wish加入一台既慳油又好力嘅2.0公升D-4偈，還改裝上一套Super-CVT無段變速自動波，令駕駛起來變得輕鬆自在。而一向極具市場觸覺嘅本地獨立車行，亦經已開始引入呢部Wish新版，若然你唔想買部身形笨拙嘅大型MPV作代步工具的話，就真係不妨考慮吓呢部至In又夠活力嘅Wish喇！&#13;<br>&#13;<br>記者、攝影：陳偉林　&#13;<br>ImageGirl：Elaine</p><p><spanclass><fontstyle>EleganceSport包圍配套出眾  &#13;<br> 呢部新版豐田Wish跟原有車系大致相若，惟加入原廠EleganceSport全套包圍後，加上一對霧燈、尾定翼連High-mount煞車燈，重有四輪時款有型嘅17吋跑車合金胎軨組合後，一派動感時尚嘅CityMPV個性，可謂表露無遺。</fontstyle></spanclass></p><p><spanclass><fontstyle>座椅多變配套突出  &#13;<br> 車廂三排七座位組合，空間闊落舒適之餘，中、後排乘客進出亦見輕鬆自在；難得遇有需要時，中、後排重可以整幅收摺放平令空間倍增外，前、中排亦可以活現出一張敞大嘅卧鋪㗎！設備方面，除四門電窗、門邊電鏡及電天窗外，還有高級12碟CD音響連恒溫冷氣㗎！</fontstyle></spanclass></p><p><spanclass><fontstyle>D-4偈好力切合需要  &#13;<br> 為應全車滿載乘客嘅需要，廠方給Wish加推2.0公升D-4偈新版，更見突出好力外，還加入一套Super-CVT自動波，令駕駛變得更輕鬆，當遇有需要時只需將波檔切入S模式，引擎扭力即時來得充沛㗎！低地台低重心結構，加上一套歐式懸掛設計，還配合17吋輪胎，循迹性強又見對地抓着力足，而一套四輪碟煞、匹配ABS連EBD裝置，更予人多一份可靠感。</fontstyle></spanclass></p><p><spanclass><fontstyle>豐田Wish2.0Sport規格  &#13;<br> 引擎：	1998cc直4DOHC&#13;<br> 馬力：	155ps/6000rpm&#13;<br> 扭力：	19.6kgm/4000rpm&#13;<br> 傳動：	無段變速Super-CVT自動波，前輪驅動&#13;<br> 懸掛：	（前）麥花臣支柱（後）扭力連桿&#13;<br> 制動：	（前）透氣碟（後）碟式（ABS）&#13;<br> 輪胎：	225/45ZR17GoodyearEagleLS2000&#13;<br> 尺碼：	4550×1695×1590mm&#13;<br> 軸距：	2750mm；車重：1360kg&#13;<br> 平均耗油：	14.4km/L&#13;<br> 新車售價：	$219,000起（標準版）&#13;<br> 車輛提供：	歐日汽車（26201010）</fontstyle></spanclass></p><p><spanclass><fontstyle>記者點睇部車？  &#13;<br> 新車改用一台2.0公升D-4偈，較原來1.8公升偈更好力又慳油外，還換裝上一套Super-CVT無段變速自動波箱，轉檔反應利落敏捷，其中Sport模式重有強烈kick-down加速感。</fontstyle></spanclass></p><p><spanclass><fontstyle>靚女Elaine又點睇？  &#13;<br> 呢部七人車身形好瀟灑，一啲都唔笨拙；中間兩道車門好闊，上落方便之餘，進出尾排亦同樣輕鬆容易。</fontstyle></spanclass></p><p><spanclass><fontstyle>同級對手比較  &#13;<br> <b> 本田Stream2.0</b> &#13;<br> 引擎：	1998cc直4DOHC&#13;<br> 馬力：	156ps/6500rpm&#13;<br> 扭力：	19.4kgm/4000rpm&#13;<br> 尺碼：	4550×1695×1590mm&#13;<br> 軸距：	2720mm；車重：約1350kg起&#13;<br> 新車售價：$179,800；查詢：合群汽車（23802231）&#13;<br> 簡評：	造型時尚年輕化嘅家庭MPV，三排座椅多變闊落，重有唔錯嘅操控感。</fontstyle></spanclass></p><p><b> 日產Prairie</b> &#13;<br> 引擎：	1998cc直4DOHC&#13;<br> 馬力：	147ps/6000rpm&#13;<br> 扭力：	20.2kgm/4000rpm&#13;<br> 尺碼：	4575×1695×1630mm&#13;<br> 軸距：	2690mm；車重：1490kg&#13;<br> 新車售價：$191,800（豪華版）&#13;<br> 查詢：	合誠汽車（23688235）&#13;<br> 簡評：	賣相較成熟穩重，惟雙趟門設計更方便乘客上落外，設備講究又齊全，一套CVT自動波亦見反應順滑。</p></body></html>