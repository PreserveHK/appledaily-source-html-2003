<html><header><meta charset="utf-8"><title>8合1xDCardReader殺抵旺電</title></header><body><h1>8合1xDCardReader殺抵旺電</h1><p>眼見Olympus、Fujifilm等多間大廠，都紛紛推出行xD記憶卡嘅數碼相機，不過市場上一直都唔多見有支援xD卡嘅CardReader，下下Download相都要「拮」機尾，你都咪話唔麻煩！今個星期「旺電」有舖頭報料，話首隻兼容xD卡嘅CardReader終於問世，佢就係CARRY呢隻EXQUISITE，除xD之外，佢重讀埋CompactFlashTypeI/II、MircoDrive、SmartMedia、MemoryStick﹙Pro﹚、SD、MMC等，簡單啲講即係8合1，新舊記憶卡都俾佢玩晒！而且每種記憶卡插入時，重有8盞不同指示燈顯示，使用上夠清楚，唯一不滿係接駁Cable重係行USB1.1，如果行埋USB2.0就冇得彈！&#13;<br>&#13;<br>記者、攝影：朱崇德&#13;<br>售賣點：重點科技&#13;<br>地址：旺角旺角電腦中心115號舖&#13;<br>電話：27811852</p></body></html>