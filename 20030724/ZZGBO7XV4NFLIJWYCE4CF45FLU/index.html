<html><header><meta charset="utf-8"><title>二手車篇：<br>愛快代理二手筍盤推介156GTA最抵玩</title></header><body><h1>二手車篇：<br>愛快代理二手筍盤推介156GTA最抵玩</h1><p>響今日嘅二手車推介中，我SalesWong特別為大家帶來多部由愛快代理提供嘅二手筍盤，其中一部2002年藍色愛快156GTA，行車里數僅1,500km外，兼且重有良好保養，二手叫價僅為$348,000；另外重有多部精選愛快及快意二手車，想買車嘅你不妨留意吓！&#13;<br>記者、攝影：SalesWong&#13;<br>ImageGirl：JofromImagine&#13;<br>車輛提供：嘉輪汽車（28778788）</p><p><spanclass><fontstyle>愛快156GTA  &#13;<br> 推介指數：★★★★★&#13;<br> 二手叫價：$348,000&#13;<br> 當年車價：$398,000&#13;<br> &#13;<br> <b> 250匹輸出狠辣有勁</b> &#13;<br> 我SalesWong今期二手車推介，特別向大家推介呢部2002年愛快156GTA跑車；此車除造型極具流線型外，車廂設備配搭亦見齊全，就連一台3.2公升V6引擎，亦能迸發出高達250匹馬力，絕能教人一試難忘。最緊要行車里數僅為1,500km，而且二手市場甚為罕有，有興趣嘅你真係有買趁快喇！&#13;<br> &#13;<br> <b> 小檔案</b> &#13;<br> 引擎容積：3179cc&#13;<br> 傳動：手波&#13;<br> 顏色：藍&#13;<br> 製造年份：2002年&#13;<br> 首次登記年份：2002年&#13;<br> 行車里數：1,500km&#13;<br> 牌費：2003年12月</fontstyle></spanclass></p><p><spanclass><fontstyle>愛快GTV  &#13;<br> 推介指數：★★★★1/2&#13;<br> 二手叫價：$328,000&#13;<br> 當年車價：$368,000&#13;<br> &#13;<br> <b> 火紅座艙夠煞食</b> &#13;<br> 有如車廂顏色一樣，紅極車壇嘅愛快GTV跑車，絕對係一眾追求速度嘅車迷追捧對象；呢部2002年車不但未曾在港登記出牌，一台3.0公升V6偈更能迸發出強勁動力輸出，難怪會備受車迷追捧啦！&#13;<br> &#13;<br> <b> 小檔案</b> &#13;<br> 引擎容積：2988cc&#13;<br> 傳動：手波&#13;<br> 顏色：銀&#13;<br> 製造年份：2002年&#13;<br> 首次登記年份：&#13;<br> 未曾在港登記&#13;<br> 行車里數：3,000km&#13;<br> 牌費：未曾在港登記</fontstyle></spanclass></p><p><spanclass><fontstyle>愛快156GTA  &#13;<br> 推介指數：★★★★★&#13;<br> 二手叫價：$348,000&#13;<br> 當年車價：$398,000&#13;<br> &#13;<br> <b> 黑色辣跑　最啱有型士</b> &#13;<br> 同樣係156GTA，不過車身以黑色為主調，襯以全車原廠包圍及巨型跑車合金胎軨，望落更見惡形惡相；車內更備有原廠高級真皮跑車桶椅，乘坐妥貼舒適之餘，一台3.2公升V6偈嘅強勁動力輸出，更教人有躍躍欲試之感呢！&#13;<br> &#13;<br> <b> 小檔案</b> &#13;<br> 引擎容積：3179cc&#13;<br> 傳動：手波　顏色：黑&#13;<br> 製造年份：2002年&#13;<br> 首次登記年份：未曾在港登記&#13;<br> 行車里數：1,350km&#13;<br> 牌費：未曾在港登記</fontstyle></spanclass></p><p><spanclass><fontstyle>愛快156JTS2.0  &#13;<br> 推介指數：★★★★&#13;<br> 二手叫價：$248,000&#13;<br> 當年車價：$268,000&#13;<br> &#13;<br> <b> 設備齊全慳油好力</b> &#13;<br> 新近推出嘅156JTS2.0型號，除用上全新更好力及慳油嘅2.0公升偈外，而且重配用一套5前速Selespeed半自動波箱，性能表現可謂十分出色；而且呢部2002年車更屬陳列車，未曾在港登記出牌之餘，行車里數更只有2,790km，相信定會惹來一班愛快Fans搶購呢！&#13;<br> &#13;<br> <b> 小檔案</b> &#13;<br> 引擎容積：1998cc&#13;<br> 傳動：自動波　顏色：藍&#13;<br> 製造年份：2002年&#13;<br> 首次登記年份：&#13;<br> 未曾在港登記&#13;<br> 行車里數：2,790km&#13;<br> 牌費：未曾在港登記</fontstyle></spanclass></p><p><spanclass><fontstyle>愛快1472.0TS  &#13;<br> 推介指數：★★★★&#13;<br> 二手叫價：$198,000&#13;<br> 當年車價：$238,000&#13;<br> &#13;<br> <b> 里數低質素高</b> &#13;<br> 愛快147車系自推出以來，一直廣受車迷歡迎，家陣呢部2001年2.0TS型號，行車里數極低，而且內外保養甚佳，狀態有如新車一樣，唔使20萬嘅二手叫價，可謂極具吸引力。&#13;<br> &#13;<br> <b> 小檔案</b> &#13;<br> 引擎容積：1988cc&#13;<br> 傳動：自動波　顏色：藍&#13;<br> 製造年份：2001年&#13;<br> 首次登記年份：2002年&#13;<br> 行車里數：2,799km&#13;<br> 牌費：2003年9月</fontstyle></spanclass></p><p><spanclass><fontstyle>快意PuntoHGT  &#13;<br> 推介指數：★★★★&#13;<br> 二手叫價：$118,000&#13;<br> 當年車價：未有資料提供&#13;<br> &#13;<br> <b> 唔使12萬認真吸引</b> &#13;<br> 呢部2001年快意PuntoHGT雖然車仔細細，但勝在馬力輸出高達130匹，輔以一套手動波箱，絕對適合追求駕駛感覺嘅車迷；而此車子內外保養甚佳，新淨程度達九成九，加上行車里數僅為700km，唔使12萬嘅二手叫價可謂十分吸引。&#13;<br> &#13;<br> <b> 小檔案</b> &#13;<br> 引擎容積：1798cc&#13;<br> 傳動：手波　顏色：黃&#13;<br> 製造年份：2001年&#13;<br> 首次登記年份：未曾在港登記&#13;<br> 行車里數：700km&#13;<br> 牌費：未曾在港登記</fontstyle></spanclass></p><p><spanclass><fontstyle>快意PuntoELX  &#13;<br> 推介指數：★★★1/2&#13;<br> 二手叫價：$88,000&#13;<br> 當年車價：未有資料提供&#13;<br> &#13;<br> <b> 實用至上</b> &#13;<br> 另一部未曾在港登出牌記嘅快意PuntoELX，佢唔單止車身顏色夠晒Sharp，而嬌小嘅造型亦具有一定吸引力；呢部同屬2001年車及配用一台1.8公升偈，動力輸出表現毋庸置疑，就連行車里數亦僅為698km咋！&#13;<br> &#13;<br> <b> 小檔案</b> &#13;<br> 引擎容積：1798cc&#13;<br> 傳動：自動波　顏色：橙&#13;<br> 製造年份：2001年&#13;<br> 首次登記年份：未曾在港登記&#13;<br> 行車里數：698km&#13;<br> 牌費：未曾在港登記</fontstyle></spanclass></p><p><spanclass><fontstyle>快意Marea  &#13;<br> 推介指數：★★★&#13;<br> 二手叫價：$38,000&#13;<br> 當年車價：$148,000&#13;<br> &#13;<br> <b> 家庭用家首選</b> &#13;<br> 快意Marea可算係意大利中級房車首選，佢嗰台1.6公升引擎輸出線性之餘，匹配一套以扭力為主嘅自動波箱，起步加速反應非常暢順；而呢部1998年車行車里數雖已達49,000km，但狀態仍有如新車一樣。&#13;<br> &#13;<br> <b> 小檔案</b> &#13;<br> 引擎容積：1560cc&#13;<br> 傳動：自動波　顏色：銀&#13;<br> 製造年份：1998年&#13;<br> 首次登記年份：1999年&#13;<br> 行車里數：49,000km&#13;<br> 牌費：已過期</fontstyle></spanclass></p></body></html>