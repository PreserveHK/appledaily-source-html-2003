<html><header><meta charset="utf-8"><title>　　九倉自創節日搵錢 - 李八方</title></header><body><h1>　　九倉自創節日搵錢 - 李八方</h1><p>阿爸有父親節，阿媽有母親節，情人有情人節，秘書有秘書節，連愚人都有愚人節，每年咁多人畢業，點解冇畢業生節？&#13;<br> 有見及此，九倉就推波助瀾定七月最後一個周末為畢業生節，在旗下時代廣場等三個大商場搞講座，教父母親子技巧、見工秘笈，重有演唱會聽，以及各種各樣購物優惠提供。&#13;<br> 吳光正係咪有親友今年畢業八方就唔知，但呢條橋真係幾絕。各種節日，背後都有大量商機，例如賣花、飲茶食飯、送禮品等等。現在零售市場最有消費力者就係十零廿歲之後生仔，多一個佢哋嘅節日，肯定多好多生意；九倉咁多商場，發梗啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>