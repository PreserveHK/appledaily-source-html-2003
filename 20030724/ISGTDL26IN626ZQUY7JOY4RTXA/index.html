<html><header><meta charset="utf-8"><title>電器特賣篇：<br>AV產品特賣　50吋Plasma勁減$16,900</title></header><body><h1>電器特賣篇：<br>AV產品特賣　50吋Plasma勁減$16,900</h1><p>正所謂賤物鬥窮人，每有開倉減價必定搞到人山人海。今次小記又搵到一些超筍電器產品，不論電視機、攝錄機又或數碼相機都有得平，閒閒哋都平過外面千幾蚊，要換電器就不要錯過！其中一部50吋PanasonicPlasma電視機更破天荒平咗$16,900，絕對超值！雖則貨量充裕，不過在此亦奉勸各位早啲去掃筍貨。&#13;<br>&#13;<br>記者：梁煒健　攝影：周旭文、梁細權　&#13;<br>Model：Sue、K.K.（KOne）</p><p><spanclass><fontstyle>50吋Plasma電視減$16,900  <spanclass><fontstyle>全場至勁  &#13;<br> 潮勢所趨，人人棄平面電視而轉玩Plasma，今次特賣竟有部50吋Plasma勁減，而且係Plasma機中嘅大哥大Panasonic。Panasonic最出名是其3000：1對比度，任何角度睇都咁清晰冇反光。加上50吋機只賣42吋機嘅售價，更比街價減咗$16,900，值唔值得買自己諗諗啦！&#13;<br> &#13;<br> 型號：「Panasonic」TH-50PHD3&#13;<br> 街價：$56,800　<spanclass><fontstyle>特賣價：$39,900  （只限黑色送掛牆架）（灣仔IT特賣場）&#13;<br> &#13;<br> <spanclass><fontstyle>29吋超平面電視減$1,200  &#13;<br> 人人轉玩Plasma電視機，搞到29吋超平面電視機冇運行，非冧價不可。呢架有色差輸入嘅聲寶牌超平面電視29AH8，行貨都減咗$1,200，就算買嚟打機都正；唯一小記唔Likey嘅係佢冇麗音功能，不過有部VHS錄影機就搞掂嘞！&#13;<br> &#13;<br> 型號：「Sharp」29AH8&#13;<br> 街價：$3,180　<spanclass><fontstyle>特賣價：$1,980  （華仁會）</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>DVD  &#13;<br> <spanclass><fontstyle>新讀碟王登場即減$290  &#13;<br> 家下差不多每星期都有新DVD機推出，最新聲寶牌嘅SL10W，雖然外殼頗一般，唔及其他新機玩鏡面咁型仔，但佢勝在有內涵，所有RW都掂，就係完全靠實力登場。家陣新機上場就即減$290，未買機嘅可以考慮一下。&#13;<br> &#13;<br> 型號：「Sharp」DV-SL10W&#13;<br> 街價：$1,180　<spanclass><fontstyle>特賣價：$890  （另送5隻DVD碟）（華仁會）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>200倍快速搜畫最激  &#13;<br> 一樣可以讀到所有DVD-R、CD-R及CD-RW碟，讀KodakPicture都冇問題，證明呢部三洋SL25V都幾掂。未算？此DVD機重有其他新功能，如有畫面儲存、近攝對焦及角度重播等。功能之中，小記認為其200倍快速搜畫功能最震撼，睇悶戲就最啱使。&#13;<br> &#13;<br> 型號：「Sanyo」DVD-SL25V&#13;<br> 街價：$1,280　<spanclass><fontstyle>特賣價：$780  （另送5隻DVD碟）（灣仔IT特賣場）</fontstyle></spanclass></fontstyle></spanclass></p><p><spanclass><fontstyle>HiFi套裝&#13;<br> 5.1套裝HiFi  <spanclass><fontstyle>全港至平  &#13;<br> 雖然只平得$400，但呢部5.1套裝HiFi相信係全港至平。嘜頭「Jyoto」一睇就知係大陸貨，呢個牌子喺國內賣貨不俗，功能方面有DVD機、CD機等產品。至於此5.1套裝KDH-601音質OK，有晒色差、光纖輸入兼MP3，屋企細細哋都啱玩。&#13;<br> &#13;<br> 型號：「Jyoto」KDH-601&#13;<br> 街價：$1,280　<spanclass><fontstyle>特賣價：$880  （灣仔IT特賣場）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>日本AKAI唔使$500  &#13;<br> 唔使$500就買到部套裝HiFi，而且又係日本品牌AKAI，認真抵玩。呢部套裝機有收音機，又可播放CD碟，最正係可以播到CD-R及CD-RW碟，買咗就可以自己揀歌嚟燒碟慢慢聽，正！&#13;<br> &#13;<br> 型號：「AKAI」CDP-280&#13;<br> 街價：$998　<spanclass><fontstyle>特賣價：$498  （灣仔IT特賣場）</fontstyle></spanclass></fontstyle></spanclass></p><p><spanclass><fontstyle>數碼相機&#13;<br> 機身夠薄啱隨身攜帶  <spanclass><fontstyle>全球最薄  &#13;<br> 只得130萬像素雖然唔夠玩，但始終CasioEX-M1機身夠纖薄，12.4mm嘅厚度真係全球最薄，殺晒！佢內置11MB兼可以另加SD卡，又有MP3功能，家陣接近半價賣$990確係抵。&#13;<br> &#13;<br> 型號：「Casio」EX-M1&#13;<br> 街價：$1,880　<spanclass><fontstyle>特賣價：$990  （銅鑼灣影音點）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>200萬機種創新底價  &#13;<br> 雖則冇EX-M1咁纖薄，外殼亦好膠Look，但呢部CanonPowershotA200則有200萬像素，用CF卡，另可拍埋短片㖭！其4倍數碼變焦鏡頭又可近攝，而且只用2枚AA電就可啟動，$880絕對係益買家。&#13;<br> &#13;<br> 型號：「Canon」PowershotA200&#13;<br> 街價：$1,380　<spanclass><fontstyle>特賣價：$880  （華仁會）</fontstyle></spanclass></fontstyle></spanclass></p><p><spanclass><fontstyle>似Pro機富士2800  &#13;<br> 勁似Pro機嘅富士FINEPIX2800，只有200萬像素只用Smartmedia卡，外形大嚿，但就有6倍光學、2.5數碼對焦鏡頭，對焦又快又準。&#13;<br> &#13;<br> 型號：「Fujifilm」FINEPIX2800&#13;<br> 街價：$3,680　<spanclass><fontstyle>特賣價：$1,680  （銅鑼灣影音點）</fontstyle></spanclass></fontstyle></spanclass></p><p><spanclass><fontstyle>攝錄機&#13;<br> SONY解像度高平足$2,310  &#13;<br> SONYDCR-PC105保持應有質素，107萬像素有夜視功能兼內置閃燈；行貨賣至$9,000，而水貨NTSC線路英文版特賣就可平到$6,680，同樣跟8MBMemoryStick一張，夠晒抵玩。&#13;<br> &#13;<br> 型號：「SONY」DCR-PC105(NTSC)&#13;<br> 街價：$8,990　<spanclass><fontstyle>特賣價：$6,680  （銅鑼灣影音點）</fontstyle></spanclass></fontstyle></spanclass></p><p><spanclass><fontstyle>700倍變焦兼可黑夜操作  &#13;<br> 如果你要求唔高，又想買番支Cam，拍底家中小朋友嘅生活片段，呢部樂聲牌PV-DV103都夠玩。事先講明此機係歐洲版NTSC線路，但機內一樣有英文說明，操作Easy；雖然冇USB槽冇咁方便接駁電腦，但其700倍變焦鏡認真誇，又內置MagicPix，可以喺極暗之下影相，效果一樣咁掂。&#13;<br> &#13;<br> 型號：「Panasonic」PV-DV103&#13;<br> 街價：$4,980　<spanclass><fontstyle>特賣價：$3,680  （銅鑼灣影音點）</fontstyle></spanclass></fontstyle></spanclass></p><p><spanclass><fontstyle>MP3&#13;<br> SD卡耳筒平賣  &#13;<br> 只需用附送嘅Cardreader及SD卡（送64MB），就可以上網download歌曲，其後喺番樂聲牌SD01耳筒上直接播放歌曲，十分HighTech。&#13;<br> &#13;<br> 型號：「Panasonic」SV-SD01&#13;<br> 街價：$1,680　<spanclass><fontstyle>特賣價：$498  （灣仔IT特賣場）</fontstyle></spanclass></fontstyle></spanclass></p><p><spanclass><fontstyle>半價買SONYMP3  &#13;<br> 呢部SONYMC-P10，內置64MB記憶卡就可以上網download120分鐘音樂，可算既纖巧又有趣。&#13;<br> &#13;<br> 型號：「SONY」MC-P10&#13;<br> 街價：$1,680　<spanclass><fontstyle>特賣價：$780  （灣仔IT特賣場）</fontstyle></spanclass></fontstyle></spanclass></p><p><spanclass><fontstyle>街訪直擊&#13;<br> 想搵3萬蚊　42吋Plasma電視！  &#13;<br> Stephen（Sales）&#13;<br> 「屋企已有部29吋平面電視，家陣打算買番架42吋Plasma電視，價錢約3萬蚊左右，心目中嘅牌子會揀樂聲或日立牌，而數碼相機要等減價先至買。」</fontstyle></spanclass></p><p><spanclass><fontstyle>獨愛SONY！  &#13;<br> Sue（大專學生）&#13;<br> 「其實想買一部數碼相機好耐喇，最好有SONY部U-20咁細，但要400萬解像度，$3,500Budget左右。另外亦想買部MP3機，愈細愈啱用，JNC出品嘅都唔錯，售價約$1,800就最好。」</fontstyle></spanclass></p><p><spanclass><fontstyle>電器齊全冇嘢啱！  &#13;<br> K.K（Sales）&#13;<br> 「屋企冇電腦所以唔會買數碼相機，其實屋企乜嘢電器都齊，所以即使大減價都冇乜嘢好買。」</fontstyle></spanclass></p><p>店舖資料&#13;<br> 灣仔IT特賣場　電話：25911838&#13;<br> 地址：灣仔軒尼詩道160號地下B舖&#13;<br> &#13;<br> 銅鑼灣影音點　電話：28380829&#13;<br> 地址：銅鑼灣駱克道492號順禧銅鑼灣中心301室&#13;<br> &#13;<br> 華仁會電器　電話：23980280&#13;<br> 地址：旺角花園街75-77號花園商業大廈6樓</p></body></html>