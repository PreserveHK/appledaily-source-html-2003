<html><header><meta charset="utf-8"><title>　　李國章終於搬離中大 - 李八方</title></header><body><h1>　　李國章終於搬離中大 - 李八方</h1><p>過去一個多月的政壇風雲中，明哲保身的教育統籌局局長李國章，最近正在籌備搬屋，因為他不幸患上乳癌的太太Diana，剛於六月完成了所有療程，現在雖仍要吃藥，但總算逐步康復中。八方早前撞見李太，她明顯消瘦了，但精神唔錯，身旁的李國章和她恩愛有加。李太打算略為休養後，就開始執屋，預備十月搬出中文大學校長府邸。&#13;<br> 中大校長府咁大，李國章又住咗咁多年，要執行李都有排執；更何況李局長話屋企啲嘢點執點擺，老婆話晒事，所以要等太太身體好啲先搬得。&#13;<br> 李國章冇做中大校長差不多一年，中大學生會昨日公開質疑校方，佢點解重住喺校長府；不過話時話，中大都重未確定新校長人選，咁急收番校長府做乜？橫掂財政緊絀，不如收吓李局長嘅「市值租金」先啦。&#13;<br> （圖）李國章冇做中大校長一年都重未搬，惹人非議。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>