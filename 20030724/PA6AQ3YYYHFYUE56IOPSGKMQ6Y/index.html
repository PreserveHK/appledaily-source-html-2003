<html><header><meta charset="utf-8"><title>山下智久矇查查變牛</title></header><body><h1>山下智久矇查查變牛</h1><p>食咗雪糕會變牛？唔係呀嘛！睇吓尊尼仔山下智久先啦，揸住杯牛奶雪糕食食吓就生牛角，食多兩啖連樣都變埋，好驚喎。&#13;<br> 不過，大家當然知道呢啲只係拍廣告嘅橋段啦，山下係幫一隻新出嘅呍呢拿牛奶雪糕做代言人。但係佢話真係唔知會變成隻咁嘅牛㗎，因為拍嘅時候導演淨係叫佢係咁食咋！</p></body></html>