<html><header><meta charset="utf-8"><title>　　老夫子殺入虛擬世界 - 李八方</title></header><body><h1>　　老夫子殺入虛擬世界 - 李八方</h1><p>老夫子、大番薯同秦先生，睇過《老夫子》漫畫嘅人一定識佢哋，原來呢套漫畫已經面世咗四十幾年。不過老夫子一啲都唔out，喺下個月上畫嘅動畫《老夫子動畫大電影：反斗偵探》入面，老夫子會變身成《22世紀殺人網絡》主角Neo（奇洛李維斯飾演）咁款，戴黑超兼慢動作避子彈。<br> &#13;<br> <spanclass>大番薯網上徵友 &#13;<br> 呢個古仔完全同《老夫子》漫畫以舊香港社會背景唔同，而係將故事背景搬到現代網吧，又有大番薯玩網上徵友遊戲。故事大概話大番薯同兩個學生跌入互聯網虛擬世界，於是老夫子同秦先生都走入去虛擬世界，救番啲人出來，有啲似《22世紀殺人網絡》。&#13;<br> 行動成唔成功，大家都應該估到。套戲由編劇大師杜國威擔任編劇同導演，係佢嘅「處男作」動畫作品，重搵到《老夫子》原作者王澤做創作總監。雖然下個月先上映，不過發行商認真識搵錢，噚日開始發行呢個電影嘅漫畫版，一套五冊，每本賣二十五蚊。睇慣舊版老夫子，會唔會諗吓呢套彩色作品呢？&#13;<br> 連老夫子都識與時並進，唔知信奉儒家思想嘅董生，喺經過7.1遊行同今次區議會選舉後，可以進步到幾多？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>