<html><header><meta charset="utf-8"><title>新車速報：賣相狠辣<br>富士ImprezaWRXPleiadesClass特別版</title></header><body><h1>新車速報：賣相狠辣<br>富士ImprezaWRXPleiadesClass特別版</h1><p>新一代富士Impreza自面世以來，憑藉出眾外形同性能，早已教鍾情嘅Fans歡喜若狂；而早陣子，廠方重替其追加一款PleiadesClass特別版，不但加有價值高達四萬多元嘅裝備外，唔使26萬嘅車價，更能予人眼前一亮之感呢！&#13;<br>&#13;<br>記者、攝影：陳偉林&#13;<br>新車售價：$254,830&#13;<br>車輛提供：意美汽車（23968380）</p><p>富士ImprezaWRX車系型號眾多，繼有高性能STi版，又有為參賽而特別研製嘅SpecC型號，同埋以實用性為主嘅Wagon旅行車型號等等，以滿足不同車迷嘅喜好。</p><p><spanclass><fontstyle>特別版造型突出吸引  &#13;<br> 而最新加入嘅ImprezaWRXPleiadesClass特別版，一身造型可謂光芒盡現，正好代表富士車廠本身六顆星嘅個性；皆因全車包括鬼面罩、車頭整流器、兩邊車身擾流裝置，還有大型Turbo入氣Intake同大型尾定翼，全屬Racing新作，均予人眼前一亮嘅吸引魅力。</fontstyle></spanclass></p><p><spanclass><fontstyle>新裝備提升操控性  &#13;<br> 講到車廂鋪排，亦盡見跑車氣息，撇除一雙桶形跑車椅外，還有四幅式Momo真皮跑車軚環，而PleiadesClass版本重加入Momo半皮半金屬波棍的，還有Impreza金屬外框，既High-tech又充滿動感。&#13;<br> 再者，中控台頂重設有三合一賽車圓表配搭，可同時監察Turbo壓力、油溫同油壓狀況㗎！</fontstyle></spanclass></p><p><spanclass><fontstyle>2.0公升Turbo偈剛勁無比  &#13;<br> 新車沿用一台2.0公升Turbo偈，匹配恒式四驅裝置，一身躍躍欲跳嘅跑車衝動，可謂魅力沒法擋；若然想保持引擎至高狀態的話，大可加裝電子TurboTimer，令運轉變更暢順細緻㖭！&#13;<br> 至於前輪四活塞卡鉗同後輪二活塞卡鉗制動裝置，更能予人收放自如嘅可靠性㖭！&#13;<br> &#13;<br> <b> PleiadesClass追加裝備逐樣睇</b> </fontstyle></spanclass></p><p><b> 全套配件連裝工及噴油</b> &#13;<br> $40,153&#13;<br> &#13;<br> <spanclass><fontstyle>記者評語：跑格十足售價誘人  &#13;<br> 新一代街霸嘅ImprezaWRX，追加上全套PleiadesClass配件，車價都不過係25萬4千幾，委實超值吸引；事關新車嘅高性能演繹一面，教車迷毋庸置疑外，重加埋呢套咁富霸氣嘅包裝，響街上定必惹來不少豔羨目光呢！</fontstyle></spanclass></p><p><b> 富士ImprezaWRX2.0PleiadesClass規格</b> &#13;<br> 引擎：1994cc水平對向四汽缸DOHCTurbo&#13;<br> 馬力：250ps/6000rpm&#13;<br> 扭力：34.0kgm/3600rpm&#13;<br> 傳動：5前速手波，恒式四驅&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）透氣碟（ABS）&#13;<br> 輪胎：215/45ZR17BridgestonePotenzaRE011&#13;<br> 尺碼：4415×1740×1425mm&#13;<br> 軸距：2525mm；車重：1360kg&#13;<br> 平均耗油：11.8km/L</p></body></html>