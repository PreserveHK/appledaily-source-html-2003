<html><header><meta charset="utf-8"><title>精明消費：迷你家電啱晒袖珍家居<br>$199買冷暖兩用雪櫃</title></header><body><h1>精明消費：迷你家電啱晒袖珍家居<br>$199買冷暖兩用雪櫃</h1><p>香港寸金尺土，單單一個大雪櫃，已經霸咗廚房一半面積，企位空間有限，轉個身都難。你有無幻想過喺無用嘅時候將屋企電器「變細」，等有用時先「原物放大」？要夢境成真唔難，全屋擺晒迷你小家電，咁咪得囉，重唔趁半價搬晒佢哋番屋企？&#13;<br>記者：何善華&#13;<br>攝影：梁細權&#13;<br>模特兒：Cody、Pearl</p><p><spanclass><fontstyle>6款迷你雪櫃任你揀  &#13;<br> <spanclass><fontstyle>PACO迷你雪櫃  &#13;<br> 早排實惠都有賣過嘅迷你雪櫃，10公升容量都要成500蚊，不過眨吓眼就俾人掃清晒，證明迷你雪櫃受人歡迎；今次推介平得多，兼有紅、淺藍、黃、白、深藍等多種顏色外殼和實際容量選擇，家用或車用都得，天氣凍，可將雪櫃溫度調節，變成小暖櫃，冬天飲熱朱古力奶及鮮奶最啱用。&#13;<br> 開倉價$199至$499&#13;<br> 原價$398至$998&#13;<br> &#13;<br> 容量：4公升　$199&#13;<br> 體積（cm）：17高×24.5闊×25深&#13;<br> &#13;<br> 容量：6.2公升　$256&#13;<br> 體積（cm）：27高×26闊×27.5深&#13;<br> &#13;<br> 容量：8公升　$280&#13;<br> 體積（cm）：31高×26闊×30深&#13;<br> &#13;<br> 容量：9.2公升　$299&#13;<br> 體積（cm）：35高×27.5闊×31.5深&#13;<br> &#13;<br> 容量：12公升　$399&#13;<br> 體積（cm）：38高×28闊×32.5深&#13;<br> &#13;<br> 容量：17公升　$499&#13;<br> 體積（cm）：41.5高×32闊×39.2深&#13;<br> </fontstyle></spanclass></fontstyle></spanclass></p><p><spanclass><fontstyle>迷你家電精選  &#13;<br> <spanclass><fontstyle>RDST自用式洗衣機  &#13;<br> 連洗衣機都可以縮細！無錯，迷你洗衣機有1公斤洗衣量，備有防水等級，每次可洗3至4件細小衣物，如T恤、嬰兒服及內衣褲，用法簡單到你唔信，只要灌水入機內，插個電掣就會自動操作。&#13;<br> &#13;<br> 體積（cm）：34高×28闊×36深&#13;<br> 開倉價$499　原價$998&#13;<br> </fontstyle></spanclass></fontstyle></spanclass></p><p><spanclass><fontstyle>長形迷你吸塵機  &#13;<br> 白色外形夠Sharp，長條形設計易放易收唔阻碇，啱晒地方淺窄嘅家居，可自由配搭吸頭，揀拖把形或扁孔形，悉隨尊便。&#13;<br> &#13;<br> 體積（cm）：23高×14闊×10.5深&#13;<br> 開倉價$130　原價$260</fontstyle></spanclass></p><p><spanclass><fontstyle>Sunzone迷你暖風機  &#13;<br> 市面一般暖風機都平極有限，𠵱家200蚊有找，超抵，呢部暖風機有3種風力調校，最熱可達攝氏80多度，小心辣手呀。&#13;<br> &#13;<br> 體積（cm）：22高×17闊×12深&#13;<br> 開倉價$189　原價$378</fontstyle></spanclass></p><p><spanclass><fontstyle>專用化妝品恒溫箱  &#13;<br> <spanclass><fontstyle>SKII化妝品恒溫箱  &#13;<br> 紅色面，早排要喺屈臣氏SKIICounter買滿1,000蚊化妝品，再加若干錢先至換到，𠵱家乜都唔使喇，盛惠$320，就可以成個托番屋企放私伙化妝品，化妝箱能顯示箱內溫度，攝氏12度最好。&#13;<br> &#13;<br> 體積（cm）：23高×21.5闊×28深&#13;<br> 開倉價$320　原價$640</fontstyle></spanclass></fontstyle></spanclass></p><p><spanclass><fontstyle>CharmingCool化妝品恒溫箱  &#13;<br> 5公升容量，可放置超過10件化妝品，箱內保持恒溫攝氏12度，令化妝品不易流失氧化，延長保存期至少1年，計落除笨有精。&#13;<br> &#13;<br> 體積（cm）：24高×18.5闊×30深&#13;<br> 開倉價$300　原價$600</fontstyle></spanclass></p><p><spanclass><fontstyle>慳位煮食用具  &#13;<br> <spanclass><fontstyle>BBQ鐵板電烤機  &#13;<br> 鐵板電烤機可以燒雞翼、豬扒、牛柳、火腿同埋煎蛋，底部發熱線連貫頂層鐵板，火力十足，喺屋企都可以玩BBQ，確實盞鬼。&#13;<br> &#13;<br> 體積（cm）：13高×30闊×37深&#13;<br> 開倉價$150　原價$300</fontstyle></spanclass></fontstyle></spanclass></p><p><spanclass><fontstyle>LeanFat小型煎魚機  &#13;<br> <spanclass><fontstyle>  &#13;<br> 論外形，一定唔夠鐵板電烤機咁煞食，但講快熟速度，這部煎魚機相信更勝一籌。早排吉之島都重有買，但要成500蚊先有交易，呢次係好機會，做個精明消費者喇。&#13;<br> &#13;<br> 體積（cm）：11高×16闊×29深&#13;<br> 開倉價$210　原價$420</fontstyle></spanclass></fontstyle></spanclass></p><p><spanclass><fontstyle>迷你碎肉機  &#13;<br> 𠵱家嘅家庭主婦勁辛苦，日頭返工，夜晚重要煮飯，廚房少咁一兩件好幫手都踢晒腳，碎肉咁嘅粗重工夫，梗係搵機器幫手啦，「機」多好辦事，老公一返家就可以開餐喇。&#13;<br> &#13;<br> 體積（cm）：10.5高×14闊×19深&#13;<br> 開倉價$89　原價$178</fontstyle></spanclass></p><p><spanclass><fontstyle>TIGER小型電飯煲  &#13;<br> 日本名牌家電TIGER，唔使三嚿水就可以有部電飯煲，抵到爛，名牌出廠有保證，生米一定煮成熟飯，除煲飯外，蒸蝦、肉餅亦瓣瓣掂，有保溫功能，等齊人先開飯。&#13;<br> &#13;<br> 體積（cm）：22高×22闊×22深&#13;<br> 開倉價$280　原價$560</fontstyle></spanclass></p><p>枻達有限公司&#13;<br> 地址：北角英皇道121號七海商業中心1樓29號舖&#13;<br> 電話：28872300&#13;<br> 營業時間：9:30am至5:00pm</p></body></html>