<html><header><meta charset="utf-8"><title>梅宮Anna韓式美容爽</title></header><body><h1>梅宮Anna韓式美容爽</h1><p>南韓同日本自從合辦世界盃之後，兩國交流真係多咗好多，韓星去日本拍電影或者日星唱韓文歌就聽得多，原來連一向日本威晒嘅美容技術，最近都興玩交流，即係日本女星試用韓國扮靚產品。身為扮靚先驅嘅梅宮Anna，最近就愛上韓式桑拿同竹鹽按摩，睇見佢做完之後冇化妝都見得吓人，搞到我羅拉都想試。</p></body></html>