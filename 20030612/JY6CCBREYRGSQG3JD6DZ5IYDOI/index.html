<html><header><meta charset="utf-8"><title>平得好（小家電篇）：<br>小家電開倉$450聲寶微波爐超筍</title></header><body><h1>平得好（小家電篇）：<br>小家電開倉$450聲寶微波爐超筍</h1><p>乜嘢時候會買家庭小電器，搬屋？送畀人作為入伙禮物？相信最常見者都是開倉趁平入貨。今次介紹的開倉，均以廚房的小電器為主，其中尤以微波爐最多款又最抵買。另外天氣漸熱，所以亦有不少座地風扇趁勢勁減促銷。如果閣下想為廚房添置小家電的話，不妨睇吓有無心水貨品！&#13;<br>記者：梁煒健&#13;<br>攝影：陳陶鈞&#13;<br>Model：Priscilla（KOne）</p><p><spanclass><fontstyle>22公升　容量至大  &#13;<br> 型號：「SHARP」R202E&#13;<br> 原價：$699&#13;<br> 特價：$450（直銷中心）&#13;<br> 呢個有22公升容量嘅聲寶牌R202E微波爐，容量夠晒大，但略嫌火力只有600W未夠Power做燒烤，但一般嘅煮食功能佢都可以做到。時間掣可以自己調校，由1至30分鐘，所以用佢嚟作解凍、煮飯等都係EasyJob。同場有家具賣，如果買夠$1,000家具，個爐重可以平到$399，最啱新居入伙的朋友。</fontstyle></spanclass></p><p><spanclass><fontstyle>1500W焗爐　烤雞最掂  &#13;<br> 型號：「SANYO」SOB-716R&#13;<br> 原價：$599&#13;<br> 特價：$399（直銷中心）&#13;<br> 呢部並非微波爐，佢係一部擁有1500W火力嘅燒烤焗爐。呢部「三洋」烤焗爐有5種烹調功能，焗餅、燒烤自然係佢嘅強項，而容量亦有16公升，又有自動溫度調節功能，唔烤雞用嚟焗個大蛋糕畀Daddy作父親節禮物都唔錯。</fontstyle></spanclass></p><p><spanclass><fontstyle>最經濟　$350有交易  &#13;<br> 型號：「Galanz」WP700P17&#13;<br> 原價：$550&#13;<br> 特價：$350（直銷中心）&#13;<br> 其實微波爐有17公升容量已經好足夠，可以解凍、焗飯兼可蒸魚。而火力有700W嘅Galanz微波爐WP700P17，雖然唔係日本大牌子，但佢勝在價錢夠抵，同樣如果買夠$1,000家具，此爐的售價可以平至$299，不過只限售20部。</fontstyle></spanclass></p><p><spanclass><fontstyle>國內名牌　火力升級  &#13;<br> 型號：「美的」MG8017PB&#13;<br> 原價：$588&#13;<br> 特價：$385（電器消費者購物中心）&#13;<br> 雖然係國產貨，但係國內名牌「美的」，咁就有晒信心保證。同樣有17公升容量，微波爐嘅火力可謂係升級版，火力達至1000W，所以可作燒烤之用，就算大大隻雞都可以喺短時間內烤熟。</fontstyle></spanclass></p><p><spanclass><fontstyle>其他筍貨  &#13;<br> <spanclass><fontstyle>石油氣雙頭爐照減  &#13;<br> 型號：「National」2D6FCB&#13;<br> 原價：$1,080&#13;<br> 特價：$880（直銷中心）&#13;<br> 「樂聲」牌嘅煮食爐一直為爐頭中嘅名牌，好多主婦都會選購它旗下的產品。今次減價的是型號2D6FCB的雙頭爐，尺寸為27吋闊、14吋深、3吋高，不單有石油氣專用，更有煤氣專用的，售價由$1,080減至$980，而且重包埋安裝，絕對抵買。</fontstyle></spanclass></fontstyle></spanclass></p><p><spanclass><fontstyle>$80買6人電飯煲  &#13;<br> 型號：「美的」MG-TPO35&#13;<br> 原價：$170&#13;<br> 特價：$80（電器消費者購物中心）&#13;<br> 雖然唔係西施電飯煲，不過足夠6個人用，加上又附有蒸架，喺呢個經濟欠佳嘅環境下，$80買一個電飯煲絕對係抵買之選。</fontstyle></spanclass></p><p><spanclass><fontstyle>火鍋必備1600W電磁爐  &#13;<br> 型號：「Rasonic」RA-IC8S&#13;<br> 原價：$900&#13;<br> 特價：$670（電器消費者購物中心）&#13;<br> 由「樂信」牌出品嘅RA-IC8S電磁爐，爐面以陶瓷設計，耐熱兼耐用，容易清洗。雖然唔夠Gas爐咁好火，但佢都有1600W，又有10段火力調校，可以自然做到低火保暖、高溫快速加熱及油炸功能，最吸引係佢有埋1至99分鐘嘅定時煮食㖭！</fontstyle></spanclass></p><p><spanclass><fontstyle>消毒碗櫃　又平又實用  &#13;<br> 型號：「萬和」RLP-60A&#13;<br> 原價：$699&#13;<br> 特價：$399（直銷中心）&#13;<br> 一般有品牌的消毒碗櫃動輒$1,000以上，但今次有個國內生產的萬和牌消毒碗櫃有得平，唔怕雜嘜者只需$399就可抬返屋企。此櫃有26吋高、18吋闊、13吋深，用石英遠紅外線發熱消毒，又有自熱斷路器、電子恒溫，所以操作十分安全。</fontstyle></spanclass></p><p><spanclass><fontstyle>雙頭1600轉抽油煙機平過深圳  &#13;<br> 型號：「BARON」RPM2600&#13;<br> 原價：$698&#13;<br> 特價：$338（直銷中心）&#13;<br> 廚房又點可以缺少一部抽油煙機，今次減價品之中就有BARON呢個德國牌子嘅產品。佢嘅扇位算叫易拆，清洗容易，而每邊轉速達1,600轉，機身只有約5吋厚，非常纖薄。同樣買$1,000家具就可以減至$199，真係平過深圳買！</fontstyle></spanclass></p><p><spanclass><fontstyle>風扇  &#13;<br> <spanclass><fontstyle>港產大廈扇至激價$139  &#13;<br> 型號：「Regent」AT-28&#13;<br> 原價：$218&#13;<br> 特價：$139（全線中原電器）&#13;<br> Regent其實係香港品牌，而在國內生產嘅廠商，早年只做出口，今年就正式打入香港市場。本星期有得勁減嘅，就有呢把俗稱大廈扇（TowerFan）嘅AT-28，身高31吋，有3段風速，除咗可以100度左右旋轉外，風口又可作上下獨立調校，加上又以防火膠料製成，十分安全。</fontstyle></spanclass></fontstyle></spanclass></p><p><spanclass><fontstyle>14吋鴻運扇　倍感清涼  &#13;<br> 型號：「威寶」LY-141&#13;<br> 原價：$399&#13;<br> 特價：$168（直銷中心）&#13;<br> 由國內牌子威寶牌生產嘅鴻運扇，Size有20吋高、17.5吋闊、3.5吋深。由於風葉有成14吋，相當大把阻碇，但因風力強而有力，風口轉盤又可作360度旋轉，屋企任何一處都會倍感涼快。</fontstyle></spanclass></p><p><spanclass><fontstyle>日本入口　簡易遙控操作  &#13;<br> 型號：「三菱」LV16-RD&#13;<br> 原價：$690&#13;<br> 特價：$500（電器消費者購物中心）&#13;<br> 三菱牌LV16-RD座地扇，正因係日本原裝入口，所以減價唔多。功能方面佢有3段風速、定時關閉及旋轉角度模式選擇，而最高可伸展至56吋高，扇葉有10吋闊，一般家庭夠用兼夠涼。較吸引係附送卡片型遙控器，操作輕鬆簡易，大家唔使行埋去就可操控。</fontstyle></spanclass></p><p><spanclass><fontstyle>懷舊款式全金屬鐵葉風扇  &#13;<br> 型號：「Holmes」HASF-1310&#13;<br> 原價：$598&#13;<br> 特價：$338（直銷中心）&#13;<br> 由歐洲進口嘅Holmes12吋座地風扇，身高約有33吋，有3段風速，而且全由金屬製造，就連其12吋風葉都係，既罕有又夠份量。風扇好墜手，試過想攞起佢都覺得好困難，佢嘅外形極富懷舊Feel，加上只售$338，價錢頗為吸引。</fontstyle></spanclass></p><p><b> 店舖資科</b> &#13;<br> 中原電器&#13;<br> 查詢熱線：31943330&#13;<br> &#13;<br> 直銷中心&#13;<br> 電話：27096328&#13;<br> 地址：觀塘道414號王氏港建大廈3字樓全層&#13;<br> &#13;<br> 電器消費者購物中心&#13;<br> 電話：25762368&#13;<br> 地址：銅鑼灣糖街1-13號銅鑼灣商業大廈17樓1703室</p></body></html>