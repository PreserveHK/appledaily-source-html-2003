<html><header><meta charset="utf-8"><title>　　阿松暫用葉太舊將 - 李八方</title></header><body><h1>　　阿松暫用葉太舊將 - 李八方</h1><p>阿松個政務助理李達志做埋呢個禮拜走人，聽講佢會放埋大假先上新位。由於接班人林國強未到位，所以要借調人手幫忙。有消息話，會先由阿松嘅現任新聞秘書譚志源暫代李達志個位，而阿松新聞秘書一職就由新聞處派出助理處長梁黎艷明頂住，直至真命天子羅志康由日本返港。&#13;<br> 咁鬼輾轉，真係唔知為乜，當然係財爺發生咗偷步買車事件後，一切都要小心行事。梁黎艷明當年喺保安局負責葉劉淑儀嘅公關，同傳媒關係甚佳，由佢阿姐睇住，肯定好好多。再八一八，新聞處處長蔡瑩璧小姐為咗慳錢，所以今年記協ball罕有地冇買枱，唔怪得見佢唔到。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>