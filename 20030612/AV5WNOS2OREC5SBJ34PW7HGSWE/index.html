<html><header><meta charset="utf-8"><title>平得好（潮流手表篇）：<br>Baby-G新登場即折潮友必掃</title></header><body><h1>平得好（潮流手表篇）：<br>Baby-G新登場即折潮友必掃</h1><p>年輕人總貪新忘舊，尤其一見到新款又靚嘅手表就會心郁郁想入貨，就算屋企仍有一大堆未壞嘅手表都好少理。今次介紹的減價手表，相信對一眾潮友都有一定的吸引力，皆因表款新之餘，售價亦頗吸引。雖然當中亦有一些是舊款表，但一啲都唔Out，所以不論你係一名表狂，又或是一個實用主義者，都不妨去睇睇。&#13;<br>記者：梁煒健&#13;<br>攝影：黃子偉、陳陶鈞&#13;<br>Model：Christy、Wing（KOne）</p><p><spanclass><fontstyle>Citizen  <spanclass><fontstyle>40周年宇宙紀念表減足$2,000  &#13;<br> 型號：A01005-57L&#13;<br> 潮流興酒桶型手表，就連Citizen為紀念喺香港成立40周年，只推出400隻嘅宇宙運行紀念表，亦一樣玩晒酒桶型。表款的確吸引，滿天星星襯埋條鋼帶夠高貴，功能又騎呢，如星座位置顯示、恒星、天文及太陽表示、就連黎明判定都有。家陣仍有小量貨，冧價平足$2,000，夠晒抵買。（CyberWatch）&#13;<br> 原價：$3,980&#13;<br> 特價：$1,980</fontstyle></spanclass></fontstyle></spanclass></p><p><spanclass><fontstyle>8折掃機師手表  &#13;<br> 型號：BlueAngelsJR-3080&#13;<br> 話時話，男人幾時都喜歡三針鋼帶表，最好重係表面愈多Function愈好，如機師款手表就夠吸引。日本表以星辰BlueAngels較為人熟悉，有3個響鬧、可Display格蘭威治時間及可同時顯示兩地時間；其實功能有幾勁唔重要，最緊要夠型價錢平就掂。（Sino-Watch）&#13;<br> 原價：$3,680&#13;<br> 特價：$2,944</fontstyle></spanclass></p><p><spanclass><fontstyle>ZUCCA  <spanclass><fontstyle>時尚膠表$498任揀  &#13;<br> 型號：AWCB045&#13;<br> 日本ZUCCA手表以時款橡膠表揚名，所以早前大受年輕一輩追捧。家陣不論係橡膠帶或尼龍帶，ZUCCA長方形表面款手表均以約四六折發售，每隻$498已有交易。	（TicTac）&#13;<br> 原價：$980-$1,080&#13;<br> 特價：$498</fontstyle></spanclass></fontstyle></spanclass></p><p><spanclass><fontstyle>鋁質尼龍帶表六六折  &#13;<br> 型號：Competition&#13;<br> 日本品牌ZUCCA新出冇耐嘅Competition系列，雖然只得行針計時，但因外型夠騎呢的骰，令不少少女都購買。外殼又以不規則鋁質做成，襯以尼龍表帶，既輕盈又時款；家陣新款表即有六六折，對女性來說的確具吸引力。	（TicTac）&#13;<br> 原價：$1,180&#13;<br> 特價：$780</fontstyle></spanclass></p><p><spanclass><fontstyle>Casio  <spanclass><fontstyle>新鮮出爐：潮友必戴四小圈Baby-G  &#13;<br> 型號：BGR-30&#13;<br> 新鮮滾熱辣啱啱喺上周末發售嘅Baby-G手表，一見全玩透明，就知啱晒香港一班年輕潮人追捧。雖然BGR-30的外形十年如一日冇乜改變，但表面則起了變化，玩四小圈設計兼功能多元化；例如上午時分可見太陽Icon，而晚上則見月亮圖案，就連倒數計時亦出現狗仔，所以搞到其他功能如世界時間、世界溫度計等已不重要。BGR-30共有6款透明色，分別是淺紅、深紅、藍、綠、紫及黑。（Sino-Watch）&#13;<br> 原價：$780&#13;<br> 特價：$550</fontstyle></spanclass></fontstyle></spanclass></p><p><spanclass><fontstyle>型人必搶懷舊透明G-lide  &#13;<br> 型號：GL-200&#13;<br> 今季大G及Baby-G都玩透明色，呢款充滿70年代、極度懷舊嘅電子表款GL-200，都一樣會受潮友愛戴。講真，功能方面冇乜驚喜，只齊備一般基本響鬧、倒數計時等功能，最吸引係呢個G-lide系列，同樣係用太陽能唔使入電，所以懶人型人必定搶。（CyberWatch）&#13;<br> 原價：$780&#13;<br> 特價：$580</fontstyle></spanclass></p><p><spanclass><fontstyle>至新透明大G光動能作招徠  &#13;<br> 型號：GL-201&#13;<br> 最受男士們愛戴嘅大裝G-Shock，新款GL-201就推出了兩款透明藍色。功能都算強橫，有30個電話記憶、5組響鬧及世界時間等，雖然Function太多大家未必用得晒，但最正係以太陽光作儲電，唔使換電呢個Point就足以令表迷支持。（Sino-Watch）&#13;<br> 原價：$830&#13;<br> 特價：$598</fontstyle></spanclass></p><p><spanclass><fontstyle>其他表款  <spanclass><fontstyle>CK鈪形表五五折  &#13;<br> 今次CK玩黑白色調，而且大玩透明款。雖然透明硬膠帶固定Size未必人人Fit，但遮遮掩掩仍可睇到時間，設計頗夠新意，何況五五折幾抵戴。（TicTac）&#13;<br> 原價：$900&#13;<br> 特價：$498</fontstyle></spanclass></fontstyle></spanclass></p><p><b> 店舖資料</b> &#13;<br> Sino-Watch（23859963）&#13;<br> 地址：旺角彌敦道582號信和中心地下24號舖&#13;<br> &#13;<br> CyberWatch（27801878）&#13;<br> 地址：旺角彌敦道628號瓊華中心U06號舖&#13;<br> &#13;<br> TicTacTimeCo.（25063168）&#13;<br> 地址：銅鑼灣時代廣場第2層地庫B203B號舖</p></body></html>