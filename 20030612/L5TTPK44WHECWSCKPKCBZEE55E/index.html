<html><header><meta charset="utf-8"><title>緋聞男友被扣　二人失聯絡<br>楊恭如歎周正毅大件事</title></header><body><h1>緋聞男友被扣　二人失聯絡<br>楊恭如歎周正毅大件事</h1><p>富商周正毅日前在內地被扣查，曾與他傳緋聞的楊恭如並沒有受到影響，繼續工作。昨日楊恭如出席護膚品記者會時，表示聯絡不上周正毅，更否認在毛玉萍被廉署扣查當晚到跑馬地慶祝。</p><p>曾與同鄉楊恭如傳緋聞的上海富商周正毅，因涉及問題貸款在上海被扣查，其妻毛玉萍日前亦被香港廉政公署拘捕，後以現金及人事擔保各五百萬保釋。<br> &#13;<br> <spanclass>冇慶祝 &#13;<br> <spanclass>「開派對又冇相？」 &#13;<br> 日前毛玉萍到過跑馬地英皇駿景酒店及太古廣場後，便沒有出現過。反而楊恭如則繼續工作，繼日前出席電影《賭俠之人定勝天》的首映後，昨日又與楊思琦、應采兒、利嘉兒、何穎雯及Danielle到尖沙嘴出席護膚品Olay舉行的記者會。&#13;<br> 楊恭如昨日穿着一件性感的連身短裙，看來精神奕奕，對於日前有雜誌指她在毛玉萍被廉署拘捕當晚，到跑馬地開派對慶祝，楊恭如否認說：「冇可能，亂作一通，個記者影到我架車，點解唔跟我呀？開派對又冇相？」&#13;<br> 被問到有否與周正毅聯絡時，楊恭如起初說：「我唔想講。」但幾經追問下，她終於不耐煩地說：「睇報紙都知𠵱家乜情形，（周正毅）咁情形都唔會同外界聯絡到啦，根本冇可能（聯絡）。」問恭如可會為周正毅擔心？她說：「近期嘅新聞進展到我認識嘅範圍以外，我都唔明個過程，只係睇報紙先知好大件事。」提到有傳楊恭如在上海的豪宅亦被查封，她否認道：「冇咁嘅事，太多以訛傳訛嘅嘢，我見到好多報道都唔係真。」</spanclass></spanclass></p><p><spanclass>咁細膽？ &#13;<br> <spanclass>「日本酒店有鬼」 &#13;<br> 楊恭如又透露她本來在北京開拍新戲，但因非典型肺炎問題延至下月中才開拍，故惟有留港休息，並洽談另一齣新戲，楊恭如說：「我睇緊劇本，接嘅機會好大。」楊恭如表示她近日有考慮過出埠旅行，她說：「呢排機票平呀，我想去日本，不過有朋友喺日本返嚟，話機票平但酒店有鬼喎。」&#13;<br> 至於有雜誌刊登一張指是楊恭如早前到上海的照片，她說：「張相係冬天衫，我上個月冇去，反而係同媽媽去大馬過母親節。」恭如謂今次出席記者會因活動是其朋友的公關公司主辦，幫朋友之餘亦有收取酬勞。&#13;<br> 此外，Danielle透露今年第四年擔任Olay廣告代言人，她早前分別到大馬探望家人，及到日本公幹，稍後還要到內地工作，Danielle表示會做足防沙士措施，故不會擔心。<br> &#13;<br> <spanclass>過來人 &#13;<br> <spanclass>楊思琦提點師妹 &#13;<br> 楊思琦則透露她每個月花二千元買化妝品，但因選港姐後得到不少護膚禮品，到現在還未用完，故不需花錢。被問到無綫減少簽長期合約藝員，楊思琦謂她現與無綫還有幾年合約，故未受影響。對於其師妹孫小姐今年參選港姐，楊思琦說：「我睇報紙先知，今年有好多本地女仔都參加，我覺得係好事，我會好支持孫小姐，會叫佢面對傳媒唔好咁緊張，唔好畀壓力自己。」&#13;<br> 採訪：顏英儀&#13;<br> 攝影：林德雄</spanclass></spanclass></spanclass></spanclass></p></body></html>