<html><header><meta charset="utf-8"><title>簡單材料炮製祛濕醒胃菜</title></header><body><h1>簡單材料炮製祛濕醒胃菜</h1><p>天氣回暖，四周霧氣沉沉，人也特別容易疲倦兼無胃口，最好煮些開胃祛濕菜畀家人醒一醒胃。假如大家正苦惱煮乜好，而無從入手的話，不如等讀者王太教大家兩招，將平平無奇的黃豆同尖嘴椒一齊炒，即成為一款解決胃口欠佳問題兼祛濕氣的清爽餸菜；再配以楊桃魚湯佐膳，有痱滋可消除，無痱滋則都可滋潤一下。&#13;<br>記者：陳冰麗&#13;<br>攝影：陳陶鈞</p><p><b> <spanclass><fontstyle>雙椒炒黃豆祛濕功效佳  </fontstyle></spanclass></b> &#13;<br> 一碟有齊豐富肉及植物性蛋白質，兼有纖維素的雙椒炒黃豆，清爽而不膩，絕對適合老少享用。這道菜其實是王太兩年前買餸時，得菜檔老闆娘指點而來。話說王太與老闆娘閒話家常，說起天時濕熱，不知食乜好？王太正傷腦筋之際，老闆娘便將自己經常煮畀家人食的炒黃豆介紹給王太，有見用料大眾化，做法又簡單，王太便即管一試，估不到一向「奄尖聲悶」的仔女，竟然大讚此餸好味，而且愈食愈開胃，於是每遇上他們嚷着濕熱或無胃口之時，王太就梗會炮製呢味餸。</p><p><b> 材料：</b> &#13;<br> 尖嘴椒	2隻&#13;<br> 燈籠椒	1個&#13;<br> 菜甫粒	適量&#13;<br> 瘦肉粒	4両&#13;<br> 黃豆	2両</p><p><b> <spanclass><fontstyle>鯽魚楊桃湯夠滋潤  </fontstyle></spanclass></b> &#13;<br> 蘋果魚湯可能大家飲得多，配以楊桃煲可是首次，還是從王太口中才得知可以如此配搭，而且味道重相當不俗，在沒有加薑之下煲魚湯，還出奇地沒有腥味。問王太蹺妙所在，答案是要先煎香條魚！據王太講，鯽魚楊桃湯對治療痱滋、暗瘡有相當療效，細仔因為青春期，面上常出現暗瘡，阿女又因為經常要捱夜而搞到虛火盛，生痱滋，王太就定期煲呢個湯給他們飲用，王太重話以此湯作為平常佐膳，亦具滋潤功效，老少都啱飲㗎！</p><p><b> 材料：</b> &#13;<br> 鯽魚	1條&#13;<br> 楊桃	1個&#13;<br> 蜜棗	2粒</p></body></html>