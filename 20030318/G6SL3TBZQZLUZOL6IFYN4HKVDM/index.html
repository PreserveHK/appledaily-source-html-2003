<html><header><meta charset="utf-8"><title>郭羨妮當馬仔透明</title></header><body><h1>郭羨妮當馬仔透明</h1><p>佘詩曼、向海嵐、馬浚偉、郭羨妮及陳豪等，昨日齊往沙田為無綫下周播映的新劇《帝女花》宣傳，一眾演員以古裝上陣，並即席進行御前選婿大典。<br> &#13;<br> <spanclass>與陳豪眼神交流 &#13;<br> 郭羨妮與馬仔早前被傳不和，近日她又被指翻𠝹陳豪，而馬仔和陳豪亦傳因拍劇爭戲份而面左左。三位是非人物昨日在活動上碰頭，郭羨妮與陳豪在台上不時有眼神交流，又不停跟阿佘和向海嵐聊天，反而每次見馬仔經過自己身邊時，郭羨妮都當對方透明。&#13;<br> 馬仔玩完遊戲後不小心將頭套脫掉，阿佘即上前以衫遮擋。對於與郭羨妮冇偈傾一事，馬仔說：「大家坐得咁遠，而且劇情需要我係同阿佘好啲。」&#13;<br> 而郭羨妮則說：「乜我哋有機會傾偈咩？但拍劇時我同個個都有傾偈，喺我心目中馬仔都好勤力。」&#13;<br> 採訪：汪正文　攝影：陳偉權</spanclass></p></body></html>