<html><header><meta charset="utf-8"><title>獨居漢為添家具發愁</title></header><body><h1>獨居漢為添家具發愁</h1><p>「搬嚟呢間公屋之後，真係又開心又彷徨，以後唔使再同人爭廁所、廚房，但係搬屋開支好大，我問過煤氣公司，裝個煮食爐同熱水爐夾埋要成六千幾蚊，就算分期都冇可能供得起啦。」五十九歲的葉強說。<br> &#13;<br> <spanclass>失業超過三年 &#13;<br> 強叔年輕時任職酒樓部長，月入曾達萬餘元，其後他在內地娶妻，育有一名女兒。奈何十多年前夫婦因為意見不合而分開，現年十三歲女兒跟隨前妻在深圳生活，雙方鮮有聯絡。近年年紀漸長的強叔隨着經濟不景而被淘汰，失業超過三年。&#13;<br> 「我搵過幾十份工，但係佢哋一睇我張身份證，就嫌我年紀大唔肯請，惟有申請綜援金囉。」強叔無奈地說。<br> &#13;<br> <spanclass>近日獲配公屋 &#13;<br> 由於強叔負擔不起昂貴租金，一直以來均在單身人士宿舍居住，去年社工替他入紙申請公屋，近日獲配秀茂坪一個新落成屋邨的公屋單位，強叔終可擁有一個屬於自己的家。惟因他尚差一年才夠六十歲，故不獲社會福利署發放搬遷津貼，令他大失預算。&#13;<br> 「我要問朋友借錢先湊夠二千幾蚊去交一個月租金同埋按金，另外又用咗百幾蚊買膠布鋪地下，已經係我可以負擔嘅極限。」強叔說。現其新居欠缺煤氣熱水爐、煤氣煮食爐、電視機、雪櫃、衣櫃、餐枱等物資，盼獲善長捐贈。&#13;<br> 捐款編號：C0812&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>