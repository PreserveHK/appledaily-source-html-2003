<html><header><meta charset="utf-8"><title>歐製萬事得Mazda2正式投產</title></header><body><h1>歐製萬事得Mazda2正式投產</h1><p>喺剛過去嘅星期一（1月20日），首部於歐洲生產嘅萬事得Mazda2，正式離開福特位於西班牙Valencia嘅生產線，而廠方亦有為此事而慶祝一番；同時，廠方又計劃每年於歐洲嘅生產線，製造約40,000部Mazda2，以滿足歐洲市場用家嘅需求咁話。&#13;<br> 今次係萬事得繼Mazda6之後，第二款新車響歐洲地區嘅生產線生產，而廠方更安排有70名來自日本嘅工程師，於Valencia嘅廠房工作，務求令生產出嚟嘅Mazda2，能夠滿足到歐洲地區用家嘅要求。與此同時，廠方亦展望今年響歐洲市場嘅銷售數字約為210,000部，較去年全年嘅182,000部調升多15.4%；雖然確實數字要到今年年底或明年年初方有結果，但相信以Mazda2同Mazda6嘅走勢睇嚟，要達到呢個目標絕非一件難事呢！</p></body></html>