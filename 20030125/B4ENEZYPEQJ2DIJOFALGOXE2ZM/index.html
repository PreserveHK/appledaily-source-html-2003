<html><header><meta charset="utf-8"><title>　　無線、有線搶赴伊拉克採訪 - 李八方</title></header><body><h1>　　無線、有線搶赴伊拉克採訪 - 李八方</h1><p>《蘋果》記者上咗美國母艦，本地三間電視台亦有行動，其中無綫同有線電視新聞部最勇，各自派出資深記者趕赴伊拉克首都巴格達。有線強調佢哋係第一隊到達伊拉克嘅香港電子傳媒，由助理總監馮德雄帶隊，三位男記者高劍青、吳曉東同蘇啟智911之後都到過阿富汗採訪。&#13;<br> 無綫啱啱相反，派出兩位女將新聞經理謝彩雲同總採主譚衛兒，重話佢哋坐飛機都坐咗十五個鐘，好轉折先去到巴格達，譚衛兒更搶先用長途電話開咪，真係分秒必爭。不過聽講啲器材入境有阻滯，而且有官員陪同採訪，貼身服侍。&#13;<br> 亞視數口重精，大股東劉長樂身兼鳳凰衛視主席，既然鳳凰衛視有記者去伊拉克，亞記一於「一雞兩味」，用埋鳳凰衛視條片，再加上電話訪問新華社駐巴格達記者，咁又搞掂。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>