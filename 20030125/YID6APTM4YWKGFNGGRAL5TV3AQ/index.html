<html><header><meta charset="utf-8"><title>　　醫管局覬覦內地市場 - 李八方</title></header><body><h1>　　醫管局覬覦內地市場 - 李八方</h1><p>內地市場咁大，商機隨處可見。八方噚日同中文大學醫學院幾個院長同教授傾開偈，佢哋都好贊成要開拓內地醫療市場，幫補吓醫管局咁話。&#13;<br> 中大醫學院嘅內科及藥物治療學系系主任沈祖堯話，有一個內地病人向佢要求打干擾素，沈教授就話啲干擾素都幾貴，打半年要成二萬蚊，點知個內地病人非常豪爽，諗都冇諗就即刻喺個袋度攞咗成叠銀紙出嚟！&#13;<br> 沈教授重話，啲有錢嘅內地人萬一要入住香港嘅醫院，就算要住三千幾蚊一晚嘅私家病房，都在所不計㖭。不過，佢話呢啲個案始終唔多，但係如果內地政府畀內地同胞用出外就醫嘅理由申請簽證嚟港醫病，咁又唔同講法啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>