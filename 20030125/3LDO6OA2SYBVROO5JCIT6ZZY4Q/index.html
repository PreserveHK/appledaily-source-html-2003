<html><header><meta charset="utf-8"><title>意頭菜式<br>金元蠔豉鮑魚食出條財路</title></header><body><h1>意頭菜式<br>金元蠔豉鮑魚食出條財路</h1><p>辦完年貨，當然是將辛苦揀來的至靚海味，透過廚藝盡情發揮！利用海味入饌，變化又豈止於甚麼發財好巿等大路菜。今日我哋就請來富豪香港酒店的中菜行政總廚──葉志森師傅（森哥），親自示範幾道易煮又得體的家常賀年海味菜式。無獨有偶，幾道意頭菜都與財源有關。葉師傅笑謂經濟麻麻，希望大家一「嘗」財運滋味！</p><p><b> 試食兵團</b> （左至右）&#13;<br> Minnie：我屋企平時都有用細元貝蒸水蛋。但好似呢味發財金元咁做成元寶狀上碟，就覺得好有心思同好吸引人。&#13;<br> &#13;<br> Kenneth：我最鍾意食鮑魚啦！將鮑魚同魚肉紮埋，一次過食齊兩種海鮮，味道又夠清。而且又魚又鮑魚，夠晒好意頭。&#13;<br> &#13;<br> Jaye：我好鍾意食蠔豉。呢味菜啲蠔豉甜甜哋，幾惹味。如果隻蠔再腍身啲就重好味。</p><p><spanclass><fontstyle>賣相討好金元寶  &#13;<br> <spanclass><fontstyle>發財金元  &#13;<br> 一般過節酒席，都以瑤柱做發財柱甫，今次森哥就簡單的利用雞蛋，別出心裁地將原來普通的瑤柱蛋，做成金元寶狀，攞盡意頭。而且經過落鍋煎香，非常香口。&#13;<br> </fontstyle></spanclass></fontstyle></spanclass></p><p><spanclass><fontstyle>甜味蜜餞蠔豉  &#13;<br> <spanclass><fontstyle>黃金滿載  &#13;<br> 這味黃金滿載味道帶甜，在日式豆腐袋上加上蠔豉，口感特別。另外，以蜜餞帶起蠔味，香甜濃郁，感覺與一般帶鹹的蠔豉煮法很不一樣！</fontstyle></spanclass></fontstyle></spanclass></p><p>1﹒將6隻蠔豉的「掩」搣走，汆水，洗淨後用猛火走油，加少許薑葱爆香，再加湯入味，上老抽色備用。髮菜3両洗淨後，用薑葱加上湯入味後瀝乾。芥蘭切18片灼熟備用。&#13;<br> &#13;<br> 2﹒日本豆腐袋6個，向內摺成如黃金般的小兜形狀，釀入蠔豉及髮菜。&#13;<br> &#13;<br> 3﹒用雞粉、蠔油、蜜糖各半茶匙，加上湯煮溶成蜜餞汁，這時將蠔豉再用猛火走油，一起半煎煮至乾身，讓蠔豉完全吸收蜜餞的香甜。逐隻蠔豉置於豆腐袋上。&#13;<br> &#13;<br> 4﹒蟹黃5錢用熱湯浸熱，放蠔豉上。最後將芥蘭片置於豆腐袋旁。</p><p><spanclass><fontstyle>保證有餘  &#13;<br> <spanclass><fontstyle>包有年餘  &#13;<br> 森哥將年年有餘加入海味鮑魚，創製這味包有年餘，意謂包保大家都有錢剩。以魚的清甜再加鮑魚鮮味，成味菜以清淡為主，啱晒一家大細。</fontstyle></spanclass></fontstyle></spanclass></p><p>1﹒芝麻斑1條，魚背先開一刀，再在頸和尾前部位落刀。落刀時刀尖貼實魚骨，便可輕易將成片魚肉起出。留魚的頭、尾。罐頭鮑魚起片（6片）。&#13;<br> &#13;<br> 2﹒分別將一片魚肉片及已切絲的冬菇，放在鮑魚片上，捲起，並用韭菜作繩子紮好。&#13;<br> &#13;<br> 3﹒魚頭及魚尾蒸約7分鐘。將紮好的鮑魚卷置於魚頭及魚尾之間。再連鮑魚卷整碟一齊蒸約3分鐘。&#13;<br> &#13;<br> 4﹒將1/4罐鮑魚水、1/4罐上湯、蠔油半茶匙、雞粉半茶匙、生粉1茶匙、老抽少許煮成鮑汁芡汁淋面。以小棠菜伴碟便成。</p><p><spanclass><fontstyle>森哥小檔案  &#13;<br> 15歲入行，於鑽石山酒家當學徒的森哥，只38歲就出任富豪香港酒店的中菜行政總廚。早年曾任職美心集團，當過廚房主管，期間曾負責立法局、新華社宴會到會。最巴閉的是於2001年先後獲得「法國美食協會一級榮譽獎」及香港旅遊發展局舉辦的「2001美食之最大賞」海鮮組的「至高榮譽金獎」。前者全港更只有10多名大廚曾經獲獎，當中中菜只有約5位得主。</fontstyle></spanclass></p></body></html>