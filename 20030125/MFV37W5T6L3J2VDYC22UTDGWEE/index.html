<html><header><meta charset="utf-8"><title>新車速報：<br>本田OdysseyPrestige依舊豪華賣23萬</title></header><body><h1>新車速報：<br>本田OdysseyPrestige依舊豪華賣23萬</h1><p>最近，本田代理引入全新OdysseyPrestige七人MPV抵港，雖然設備配搭上有些許改動，但豪華車廂布局及獨特造型，仍無損車子本身嘅豪邁個性，再加上唔使23萬嘅售價，睇落又真係幾有號召力噃！&#13;<br>記者：黃凱穎&#13;<br>攝影：陳偉強&#13;<br>ImageGirl：Clara</p><p><spanclass><fontstyle>設備齊全豪華舒適  &#13;<br> 雖然新車響設備配搭上有些許改動，但車上三排座椅仍以原廠高級真皮鑲嵌，承托力高乘坐舒適之餘，駕駛席更備有8段式電控調校，當有需要時更可收摺放平，以增加尾廂載物空間，又或者係郊遊玩樂不可或缺嘅敞大卧鋪；設備除恒溫冷氣連前後獨立送風、高級音響外，另外重有中央門鎖、電窗及門邊電鏡等配備，當然唔少得重有前座雙安全氣袋配搭啦！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>獨特造型具活力感  &#13;<br> 響外觀上，全新本田OdysseyPrestige七人MPV，與現有型號沒多大分別；然而，新車除裝有尾翼，以及16吋合金胎軨組合，望落好有活力感之餘，一組HIDXenon頭燈又有高照明度，從而令晚間行車變得更見安全呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>2.3公升VTEC偈表現強勁  &#13;<br> 試車當日，筆者駕駛呢部OdysseyPrestige由九龍灣前往飛鵝山，一台2.3公升直4SOHCVTEC偈沿途都有強勁動力輸出，而一台4前速S-Matic半自動波箱，當用上+/-轉檔模式時，起步加速反應更見爽快；另外，四輪雙搖臂懸掛組合加上16吋輪胎配搭，就算行經路斜彎多嘅路段，車身都無太大嘅傾幅，行車穩定性之高不言而喻。</fontstyle></spanclass></p><p><spanclass><fontstyle>試完車覺得點？  &#13;<br> 雖然呢部本田OdysseyPrestige刪減咗部份豪華配備，如天窗及真皮軚環等等，但仍保留有原廠真皮座椅及前後冷氣等設備，加埋唔使23萬嘅叫價，仍具有一定號召力呢！&#13;<br> &#13;<br> <spanclass><fontstyle>本田OdysseyPrestige規格  &#13;<br> 引擎：2253cc直4SOHC&#13;<br> 馬力：150ps/5800rpm&#13;<br> 扭力：21.0kgm/4800rpm&#13;<br> 傳動：4前速半自動波，前輪驅動&#13;<br> 懸掛：（前）雙搖臂&#13;<br> 　　　（後）雙搖臂&#13;<br> 制動：（前）透氣碟&#13;<br> 　　　（後）碟式（ABS）&#13;<br> 輪胎：215/60R16&#13;<br> 尺碼：4835×1795×1630mm&#13;<br> 軸距：2830mm&#13;<br> 車重：1607kg&#13;<br> 新車售價：$228,000&#13;<br> 車輛提供：合群汽車（24777800）</fontstyle></spanclass></fontstyle></spanclass></p></body></html>