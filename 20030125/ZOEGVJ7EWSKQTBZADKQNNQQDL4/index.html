<html><header><meta charset="utf-8"><title>新版豐田Prado正式登場</title></header><body><h1>新版豐田Prado正式登場</h1><p>車迷期待已久嘅新版豐田Prado，響昨日（1月24日）代理方面特別為其舉行既簡單而隆重嘅登場儀式，場面可謂十分熱鬧。而抵港嘅新版豐田Prado，不單止外形屬全新設計，予人有剛柔並蓄之感外，車廂多項豪華配備如真皮座椅（八座位）、前後恒溫冷氣、多角度調校前座連電熱功能、原廠6碟CD音響組合、電子越野資料顯示等等都一應俱全，享受程度較上一代型號提升不少。&#13;<br> 機械方面，新車則以一台3956ccV6DOHC引擎作動力核心，響VVT-i技術輔助下，馬力有249ps/5200rpm，扭力亦達38.7kgm/3800rpm，而且重有低耗油量嘅特性㖭！同時，新車又備有擁有三種不同操作模式嘅恒式四驅系統、可調校高低嘅電子避震、A-TRC主動循迹系統、DAC下坡輔助控制系統、HAC上斜起動輔助控制系統，以及ABS、EBD等主動安全裝備，從而無論響On-road抑或Off-road，都可有出色嘅行車表現呢！&#13;<br> 至於車價方面，售價為$429,900，較舊有型號相距不大，但車子各方面都要較舊有型號來得優勝；有興趣嘅朋友，就記得呢個周末周日，去灣仔或九龍灣豐田陳列室睇車喇！</p></body></html>