<html><header><meta charset="utf-8"><title>　　何鴻章如做「特首」媳婦感光榮 - 李八方</title></header><body><h1>　　何鴻章如做「特首」媳婦感光榮 - 李八方</h1><p>重有幾日就到羊年，時代廣場嘅「三羊啟泰」陶藝展噚日開幕，二十七件以羊為主題嘅作品由陶藝家羅漢華一手包辦，單係睇名，已經夠晒噱頭，好似「羊毛出在羊身上」、「羊羊得意」同「我愛『綿』包」等。&#13;<br> 開幕嘉賓都唔嘢小，有漫畫家阿虫、導演李力持、港大美術博物館總監楊春棠，同何鴻章媳婦何苗春暉（Joanna）。Joanna對藝術好有心得，話香港教育制度欠創意，所以幾年前開咗間兒童畫廊，𠵱家有二千個學生。&#13;<br> 何鴻章被傳會做北韓新義州行政長官，問Joanna點睇？佢話老爺冇講過。不過Joanna好似唔知北韓被美國佬定性為「邪惡軸心」、「流氓國家」，竟然話如果老爺真係做咗新義州特首，全家都會覺得係榮譽，八方聽完都只能佩服佢嘅勇氣。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>