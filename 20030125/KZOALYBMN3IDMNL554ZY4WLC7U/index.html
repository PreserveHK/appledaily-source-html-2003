<html><header><meta charset="utf-8"><title>華姐今舉行　預覽密實泳裝<br>林敏俐要先贏友誼再封后</title></header><body><h1>華姐今舉行　預覽密實泳裝<br>林敏俐要先贏友誼再封后</h1><p>二十位準華裔小姐昨日以泳裝亮相，投票選出「友誼小姐」，今晚公布結果。香港代表20號林敏俐對比賽很有信心，「友誼小姐」一獎更志在必得。</p><p>今晚八時三十分將舉行《2003年度國際華裔小姐》競選，二十位準華姐昨日在無綫電視城舉行「友誼小姐」選舉，結果將於今晚公布。眾佳麗一同以密實一件頭泳衣示人。<br> &#13;<br> <spanclass>葉璇大讚得體 &#13;<br> 對於投票選舉「友誼小姐」，香港代表20號林敏俐表示有信心得獎，她說：「我希望可以好似郭羨妮同埋李嘉欣一樣，代表香港攞獎。呢排我為咗準備比賽，主要都係食生果、飲水同埋做gym，我重睇咗歷年嘅比賽錄影帶，吸取經驗。」&#13;<br> 九九年華姐冠軍葉璇昨日在排舞室為華姐表演綵排，她表示看好林敏俐，她說：「梗係睇好啦！佢大方得體，談吐好，好過好多未受過選美訓練嘅人。我覺得只要淡定，答問題搞吓氣氛，唔一定要廣東話講得正。當年我以紐約小姐參賽，都有留意今年嘅紐約代表，人哋話佢係黑馬，嗰時我都俾人認為係黑馬，最終都得到獎。」<br> &#13;<br> <spanclass>暴露佳麗弱點 &#13;<br> 此外，昨日眾佳麗的泳衣均十分密實，但仍難掩各佳麗體態上的弱點，如西雅圖代表8號馬安妮和馬尼拉代表17號李景熙穿上泳衣後，肥肉原形畢露；蒙特利爾代表4號陸韻，由於膚色白皙，腿上的紅筋盡現。&#13;<br> 採訪：楊潔雯&#13;<br> 攝影：甄朝健</spanclass></spanclass></p></body></html>