<html><header><meta charset="utf-8"><title>東方188港島區至旺Game場</title></header><body><h1>東方188港島區至旺Game場</h1><p>位於灣仔區的東方188商場面積不大，佔地只有兩層，走廊狹窄，講逛，的確不算舒服，但每到放學時間，附近的中學生便會不約而同齊齊「闖入」。原因好簡單，這裏有齊𡃁仔至愛的Game、玩具、漫畫書等。單講賣Game，兩層加埋便有接近二十間遊戲碟舖，說是港島區至旺Game場也不為過。&#13;<br>&#13;<br>記者：周麗懿　攝影：陳陶鈞、周旭文&#13;<br>ImageGirl：Ivo</p><p><spanclass><fontstyle>大熱足球Game賣斷貨  &#13;<br> 以前頗多老翻遊戲碟的東方188，自從經過多番掃蕩後，現在僅餘的都是賣正版遊戲的店舖，證明正版依然有Game迷支持。好似位於二樓對正樓梯口的DreamStore，便長期擠滿買遊戲機和遊戲碟的人，而門口更擺了部電視任人試玩新Game，咁嘅服務態度，當然受人歡迎！問店員阿猴最近的HitGame，他首推《WinningEleven6FinalEvolution》，推出頭幾日賣了幾百隻，上星期六更賣到斷貨，問津者仍不斷，看來走勢仍然凌厲。</fontstyle></spanclass></p><p><spanclass><fontstyle>《魔戒》不乏捧場客  &#13;<br> 《LordOfTheRings》則承接電影效應亦成為今期熱賣，今次全玩Action的《魔戒》，跟上次玩法不同，感覺就好似《新三國無雙》，加上畫面會間歇出現電影畫面，令到整體電影感十分強烈，玩完隻Game就好似睇完套戲一樣。至於最新鮮滾熱辣的《V-Rally3》，車道同車款都勁有RallyFeel，亦勁受Rally迷歡迎。&#13;<br> &#13;<br> <spanclass><fontstyle>暴力Game亦受追棒  &#13;<br> 而要滿18歲以上至買到的《DeadToRights》，就是勁暴力的ActionGame，劇情講述一名差人查案而遭人陷害到坐監，坐完監出來報仇的故事。故事感覺十分強烈，但就好暴力，例如可以用手箍頸然後再用槍射穿頭顱，血漿腦漿應聲彈出，少啲心血都會被嚇親！</fontstyle></spanclass></fontstyle></spanclass></p><p><b> 熱門Figure</b> &#13;<br> <spanclass><fontstyle>S.I.C.幪面超人多人搵  &#13;<br> 據TOYMANIA玩具迷專門店老闆說，雖然近年經濟唔好，貴價玩具少了買家，亦少了玩具炒賣情況，不過只要有新Item推出，買家仍然大不乏人。好似S.I.C.系列的幪面超人，雖然是舊瓶新酒，但就加強了不少時代感，而且Figure做得好fine、好details。&#13;<br> &#13;<br> <b> DreamStore</b> &#13;<br> 電話：25753285&#13;<br> 地址：灣仔道188號東方188商場256舖&#13;<br> &#13;<br> <b> TOYMANIA玩具迷專門店</b> &#13;<br> 電話：27709528&#13;<br> 地址：灣仔道188號東方188商場166舖</fontstyle></spanclass></p><p><b> 商場以外</b> &#13;<br> <spanclass><fontstyle>賀年假花擺足全年  &#13;<br> 近日見唔少人買定水仙等過年，其實想擺盤靚花應節，不妨買些纖維絲花，雖則是假花，但像真度極高，質感十分幼細，近看也要落足眼力才知是假花，老闆說這些纖維絲花全是自製，手工看得出很花心機。而品種方面，選擇亦多，例如新年必買的桃花和蘭花等，最重要是它們不會凋謝，擺足一年都得。&#13;<br> &#13;<br> ColourfulWorld（25739907）&#13;<br> 地址：灣仔軒尼詩道302-308號&#13;<br> 集成中心G4舖</fontstyle></spanclass></p><p><spanclass><fontstyle>頂級爬山單車萬萬聲  &#13;<br> 要買單車，幾百蚊都可以，但又靚又專業的，價錢分分鐘萬萬聲。好似這架美國大廠Trek出品的頂級爬山單車，賣$22,800，皆因車身用纖維物料製造，較輕之餘，功能亦相當全面，有前後避震，連行凹凸路面都如履平地。當然店內尚有兩個轆和三個轆的普通單車出售，售價由$280起。&#13;<br> &#13;<br> 單車世界（28922299）&#13;<br> 地址：灣仔道185號康樂商業大廈地下2號舖</fontstyle></spanclass></p><p><spanclass><fontstyle>自製蠟燭發揮創意  &#13;<br> 想親手做個獨家蠟燭嗎？這間美勞用品專賣店，有很多做蠟燭的原材料出售，老闆也會教顧客製作簡單的蠟燭，而蠟燭原材料的價錢分別是啫喱蠟$65、香精$30、硬蠟燭芯$18、雕塑蠟$40。&#13;<br> &#13;<br> 看思美勞有限公司&#13;<br> 地址：灣仔軒尼詩道302-308號集成中心G2B舖（25751836）</fontstyle></spanclass></p><p><spanclass><fontstyle>米奇名古屋T恤  &#13;<br> 聽老闆講，原來日本名古屋每年8月及3月都會分別推出限定版的米奇冬裝和夏裝，而他每次都會親自飛去買貨，由於季尾關係，所以特價由$199至$319發售。圖中米奇T恤，只$199。&#13;<br> &#13;<br> GiftTrendy&#13;<br> 地址：灣仔軒尼詩道302-308號集成中心UG25舖（28869635）</fontstyle></spanclass></p></body></html>