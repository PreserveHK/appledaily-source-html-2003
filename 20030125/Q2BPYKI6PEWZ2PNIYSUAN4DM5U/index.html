<html><header><meta charset="utf-8"><title>一味窩輪：博美元反彈買9420</title></header><body><h1>一味窩輪：博美元反彈買9420</h1><p>港股市有3件外滙Call輪，全部係美金兌日本紙，其中只有9420有成交。&#13;<br> 9420升跌，同日圓滙價掛鈎，日圓升（即係美元跌）則隻輪散，因為槓桿率勁，所以波幅好大。&#13;<br> 上月初，日圓造126嗰頭（美元升），近日升到上118，相等於日圓升幅6.8%，呢段時間，9420由46仙散到𠵱家嘅15.3仙，跌幅達67%。&#13;<br> 美伊局勢緊張，美國隨時出兵，美金兌外幣散晒。去年7月同前年9月，日圓最高（即係美元最低）見116左右，即告回落（即係美元升番），今回美元勢弱，若見番116個位，有興趣博美元反彈者，可以諗吓賭些少9420。美國如果打伊拉克，美元有反高潮未定，唔跌反升。炒9420，要預咗風險好大，但有個好處，唔使好似炒滙咁，睇錯市要斬倉甚至上身，輸晒都係窩輪嘅銀両。<br> &#13;<br> <spanclass>揸恒指Put輪者宜收手 &#13;<br> 恒指散124點，恒指Put輪意氣風發，恒指Call輪散晒。&#13;<br> 有人搞住隻滙豐（005），個市有壓力，但唔適宜睇得太淡。有恒指Put輪嘅最好計數袋錢落袋，因住馬年最後1日（下周四）個市大升，去年年三十晚（2月11日），恒指就曾大升314點。&#13;<br> 章盛</spanclass></p></body></html>