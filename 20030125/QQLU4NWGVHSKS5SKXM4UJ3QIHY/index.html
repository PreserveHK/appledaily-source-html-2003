<html><header><meta charset="utf-8"><title>701收料站：藝立再追風險大</title></header><body><h1>701收料站：藝立再追風險大</h1><p>比亞迪（1211）買車廠，搞到民企股大亂，連帶噚日TCL國際（1070）只因一份所記話Sell嘅報告，就將股價質低9.7%，收2.10元。&#13;<br> 經紀陳話，證券行報告叫買叫賣其實好平常，如果唔係有比亞迪事件在前，所記呢份報告嘅威力，肯定冇咁大，成班芬佬變咗驚弓之鳥，有乜依郁即刻走唔切，有時基金股嘅波幅，真係可以同細價股冇乜分別。&#13;<br> 講起細價股，經紀陳即刻笑笑口，原來早排佢買咗藝立媒體（8192），最近沽出獲利，十分和味。&#13;<br> 藝立喺舊年11月以每股0.25元招股上市，一上市就勁升，但在12月一度回落至0.25元，不過好快就重拾升勢，重成日創新高。隻股噚日再升1.4%，收0.72元，繼續創新高。&#13;<br> 經紀陳堅稱自己唔識班幕後炒家，只係知道隻股貨源甚乾，先至夠膽博一博，但就唔敢長揸。佢估計隻股有機會再升，只係風險頗大。&#13;<br> 慕容小初</p></body></html>