<html><header><meta charset="utf-8"><title>今日做乜好</title></header><body><h1>今日做乜好</h1><p><spanclass><fontstyle>迪士尼冰上滙演有得睇喇&#13;<br>萬眾期待嘅迪士尼冰上滙演有得睇喇，今次主題係叢林歷險記，融合三齣迪士尼極受歡迎的動畫《森林小泰山》、《泰山》及《獅子王》，由一班精靈活潑的主角，帶你闖進原始森林歷險，你都想參與嘅話，就快啲打電話購票啦。訂票熱線：31288288（10:00am-8:00pm），票價分$150、$215、$280，演出地點係灣仔香港會議展覽中心3號館。</fontstyle></spanclass></p><p><spanclass><fontstyle>免費陶藝展覽  &#13;<br> 本地陶藝家羅漢華先生創作的「三羊啟泰」系列陶藝作品，以不同角度演繹綿羊、山羊及羚羊，作品造型可愛趣致，由今日起至2月6日於銅鑼灣時代廣場2樓大堂公開展覽，大人細路都咁啱睇㗎。</fontstyle></spanclass></p><p><spanclass><fontstyle>魔術雜技任你睇  &#13;<br> 今日去鑽石山荷里活廣場除咗可以喺「美食展」中買定賀年美食外，更有中國雜技、西式魔術、中國民族舞等表演，一家大細分文不花就可以歡度一個下午。</fontstyle></spanclass></p></body></html>