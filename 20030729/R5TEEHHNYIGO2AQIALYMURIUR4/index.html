<html><header><meta charset="utf-8"><title>新車速報：<br>富士ImprezaWRXWagon一身運動裝　型！</title></header><body><h1>新車速報：<br>富士ImprezaWRXWagon一身運動裝　型！</h1><p>自新一代Impreza車系推出以來，全面革新嘅外形，加上提升不少嘅性能演繹，均為忠實Fans所受落；與此同時，重有唔少用家張羅配件，替自己部座駕粉飾一番，務求烘托出自家一份獨特性㖭！最近，本港代理重引進埋Impreza旗下一款WRX五門Wagon嘅原廠配件，有興趣的話不妨考慮買嚟裝身㗎！&#13;<br>&#13;<br>記者、攝影：李勤</p><p><spanclass><fontstyle>形象獨特有瞄頭  &#13;<br> 早前，代理曾先後替Impreza四門版引入唔少改裝配件，而今回用於ImprezaWRX五門Wagon身上，倒令人有與別不同嘅看法；當中，除前後泵把連整流器、兩邊車身裙腳外，最突出莫過於車尾雙層定翼組合，既有高穩壓作用，遠看起來重倍見辛辣感㖭！</fontstyle></spanclass></p><p><spanclass><fontstyle>250匹輸出凌厲出眾  &#13;<br> 呢部ImprezaWRX五門Wagon，一台2.0公升水平對向四汽缸Turbo偈，馬力及扭力輸出強勁，匹配上恒式四驅跟5前速手波裝備，動力澎湃又見循迹力強，因而底盤配搭未有任何改動，惟響高速馳騁下，新車仍見有一份平穩同收放自如嘅制動感㗎！</fontstyle></spanclass></p><p><spanclass><fontstyle>配件度身訂做感愜意  &#13;<br> 五門Wagon版車廂實用之餘，兩排座椅亦見空間闊落；而代理重針對性地，替部車加入原廠STiTurbo壓力表，又換裝上手感出眾嘅Momo波棍的，還有兩邊門枕腳踏，以及車尾廂嘅防水膠墊，呢啲都係好實用嘅裝備嚟㗎！</fontstyle></spanclass></p><p><spanclass><fontstyle>富士ImprezaWRXWagon  &#13;<br> 引擎：1994cc水平對向四汽缸DOHCTurbo&#13;<br> 馬力：250ps/6000rpm&#13;<br> 扭力：34.0kgm/3600rpm&#13;<br> 傳動：5前速手波，恒式四驅&#13;<br> 尺碼：4415×1695×1455mm&#13;<br> 軸距：2525mm；車重：1380kg&#13;<br> 平均耗油：11.8km/L&#13;<br> 新車售價：$254,830（標準版）&#13;<br> 車輛提供：意美汽車（23968380）</fontstyle></spanclass></p></body></html>