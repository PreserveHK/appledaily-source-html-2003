<html><header><meta charset="utf-8"><title>爆機狂迷：全港搶先測試XBOX版<br>《GhostRecon:IslandThunder》</title></header><body><h1>爆機狂迷：全港搶先測試XBOX版<br>《GhostRecon:IslandThunder》</h1><p>PCGame名作《TomClancy'sGhostRecon:IslandThunder》，已經決定推出XBOX版，今集最過癮係配合XBOXLIVE可以同美國「民兵」對戰！小記今次搶先測試金碟Debug版，雖然完成度只有50%，不過已感到明顯比PC版簡易爽利好多！&#13;<br>記者、攝影：朱崇德</p><p>今集由軍事權威TomClancy's為首設計，實戰感尤為強烈，故事講述2006年古巴軍事強人卡斯特羅去世，古巴自由陣線進行民主投票，以大毒梟為首的邪惡集團想左右選舉，TheGhost以聯合國維持和平部隊身份，與古巴游擊隊展開生死戰。&#13;<br> 原作由PC移植到XBOX，第一個加強版為《DesertSiege》、第二個就係今集《IslandThunder》。今次最抵玩係完全收錄PC版單人模式外，還加插《DesertSiege》三個新任務，以及XBOX版四幅原裝地圖，集三集之精要。</p><p><spanclass><fontstyle>電腦AI好高強  &#13;<br> 遊戲玩法同PC版分別不大，雖然無專用Mouse、Keyboard，幸好手掣操控設計非常不賴，小記認為將左邊Analog設定為人物移動，右邊Analog設定為瞄準器，操控有幾分似慣用的Mouse+Keyboard。最正係加強了電腦的AI，不論敵方友方，都會自動找掩護物藏身同開火，打落去有壓迫感，隊友又會為你FireCover，WarGame感十足。</fontstyle></spanclass></p><p><spanclass><fontstyle>對應XBOXLIVE  &#13;<br> XBOX負責人表示，XBOXLIVE應該11月在香港現身，不過收費、LIVEKit套裝售價就有待公布。現時香港用戶多以日本或美國帳戶玩連線對戰，代理好肯定收費一定會較兩地平！由於美國人打得特別狂熱，預計香港可聯上美國Server嘅特大戰場挑戰，兼可以做到新Map、新槍等新內容下載、網上積分排名，配合跟LIVEKit送嘅Mic及Headphone配件，重可以邊玩邊用話音聯繫。&#13;<br> 奉勸各Game迷，美國呢班「民兵」，不論槍技同行軍部署，同打真WarGame一樣咁得人驚，趁現在XBOXLIVE未開，多在雙人對戰模式操機吧！</fontstyle></spanclass></p><p>遊戲平台：XBOX&#13;<br> 製造商：UBISoft&#13;<br> 發行商：智高遊戲科技&#13;<br> 發售日期︰8月中&#13;<br> 價錢：$299</p></body></html>