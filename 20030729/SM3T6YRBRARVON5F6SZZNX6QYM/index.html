<html><header><meta charset="utf-8"><title>單親婦搬遷感謝善長捐助</title></header><body><h1>單親婦搬遷感謝善長捐助</h1><p>阿惠與一對子女搬進公屋新居差不多一個月，她對於新居的環境和設施甚感滿意。&#13;<br> 「呢度有二十四小時保安，感覺上治安好好多，以前舊屋嗰度出街都唔敢太夜返屋企。另外，我住得夠高，雖然西斜，不過都好通爽。」阿惠一臉欣喜地對記者說。<br> &#13;<br> <spanclass>公屋夠大　子女高興 &#13;<br> 四十三歲的阿惠，前年與性格暴躁的丈夫離婚，帶着一對現年分別九歲及十五歲子女，依靠綜援金生活，單親三口居無定所。直至月前房屋署安排他們遷往市區一個公屋單位，雖已有二十多年樓齡，不過面積夠大，令子女有足夠的活動空間，阿惠欣然接受。「不過因為舊屋我哋未住滿一年，業主扣起我一個月按金，而呢啲按金係社署嗰時幫我畀嘅，𠵱家社署會分一年喺我份綜援度扣番，所以嚟緊嘅生活會更加緊。」阿惠無奈地說。&#13;<br> 蘋果日報慈善基金繼月前撥款八千元助阿惠搬遷後，近日另將善長捐款合共七千八百元交她簽收，她自言不知如何報答善長的幫助。&#13;<br> 「我都唔識講啲咩，如果冇咗你哋蘋果基金同埋讀者嘅幫手，我都唔可以搬得成屋，雖然搬屋時我問朋友借咗錢重未還得晒，不過以後唔使再為住嘅問題煩惱，已經好好。」阿惠說。&#13;<br> 捐款編號：C0904&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>