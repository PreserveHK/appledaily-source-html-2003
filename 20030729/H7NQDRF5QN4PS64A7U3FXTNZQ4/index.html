<html><header><meta charset="utf-8"><title>家福道：<br>青紅咖喱新煮意配鮮鴨最夾</title></header><body><h1>家福道：<br>青紅咖喱新煮意配鮮鴨最夾</h1><p>食咖喱，第一時間聯想到的大概都是黃色的咖喱。但咖喱的色相、辣味又何止一種？單講東南亞，就有泰國代表青咖喱、印度紅咖喱及馬來西亞黃咖喱等。加上這悶熱天氣，咖喱絕對是酸甜以外，另一能刺激食慾的選擇。今日就一於找來大廚示範青、紅這兩種較特別的咖喱煮法，單看色相已叫你胃口大開！&#13;<br>記者：吳佩璇&#13;<br>攝影：周旭文&#13;<br>模特兒：Yen、Erica（SunSpot）&#13;<br>示範：Anytime尖沙嘴店大廚張志明師傅（23144232）&#13;<br>&#13;<br></p><p>咖喱，可以是一門很深的學問。單講泰國，就有齊黃、紅、青三種咖喱；說到印度又同樣有黃與紅咖喱……不過簡單來說，咖喱可分為黃、紅、青三色。黃咖喱我們就最為熟悉，在香港碰上的多屬星、馬口味。蘸上飯、麵包或薄餅同吃就最滋味。&#13;<br> &#13;<br> <spanclass><fontstyle>紅酸辣青香辣  &#13;<br> 紅咖喱在香港就較少見，當中又以來自印度的最出名，味道帶少少酸，食落要有芫荽香、咖喱亦較杰身，才算正宗。而印度紅咖喱又分有東南西北不同地方，以印北咖喱較高級。說到青咖喱，人們即時會想起泰國，其特色是用上許多香茅及地道泰式材料如茄子來煮，味帶香，配海鮮就最啱Key，可加倍發揮海鮮的鮮甜香味。而大廚張志明師傅，就為我們寫了個煮紅及青咖喱的簡易食譜，可說是學煮特色咖喱的最佳入門。</fontstyle></spanclass></p><p><spanclass><fontstyle>印北紅咖喱海鮮　自煮價：$25  &#13;<br> 本來印度紅咖喱配肉食口味最夾，師傅就曾經試過用紅咖喱去焗豬扒飯，味道一樣唔錯。不過，為使味蕾有新鮮口感，大廚就一改作風，創新用紅咖喱來煮海鮮。味道帶酸辣的印北紅咖喱，當撞上了海鮮，竟亦能將海鮮的鮮甜味帶出，味道係可以好合拍㗎！大家不妨一試。</fontstyle></spanclass></p><p><b> 用咩料：</b> &#13;<br> 蝦半斤、龍脷柳2件、魷魚半斤、青口6隻&#13;<br> 咖喱料：青檸1個（榨汁）、中芫荽2棵、洋葱1個、紅辣椒2隻、薑幾片、蒜頭100克、茄茸150克、雞上湯1公升、橙紅粉少許、芫荽粉15克、小茴粉15克、咖喱粉15克、胡椒粉10克</p><p><spanclass><fontstyle>泰國青咖喱鴨　自煮價：$30  &#13;<br> 咖喱煮鴨，是很傳統的一道泰式菜，用的多是燒鴨。大廚今次則採用了更名貴的鴨胸，並加了點點新意，改用更能代表泰國的青咖喱去煮，他重提醒大家，材料中所用的泰國青咖喱膏，入口非常辣，鍾意刺激還是有所保留，可自行調校咖喱膏的份量。而此咖喱辣得來有椰香味，相信口味上較紅咖喱易接受。&#13;<br> </fontstyle></spanclass></p><p><b> 用咩料：</b> &#13;<br> 鴨胸2件&#13;<br> 咖喱料：青咖喱膏2湯匙、椰汁或鮮奶400亳升、矮瓜1條（切條）、番茄2個（切角）、中芫荽少許、唐芹2棵、洋葱1個（切丁）、蒜茸3粒、紅辣椒1隻、糖3湯匙、鹽1茶匙</p><p><spanclass><fontstyle>煮咖喱小貼士：  ?<br> <spanclass><fontstyle>－加水煮  &#13;<br> 對一般主婦來說，煮咖喱多是開咖喱粉。想煮得好，爆香咖喱粉時可加少少水，咁樣咖喱粉就冇咁易煮燶。&#13;<br> &#13;<br> <spanclass><fontstyle>－椰汁後下  &#13;<br> 煮最大路的椰香味咖喱時，記住「一半一半」的份量口訣。即煮時先下所需份量中的一半椰汁，臨熄火前才加埋另一半份量，這樣煮出來的咖喱才有椰香。&#13;<br> &#13;<br> <spanclass><fontstyle>－加薯仔變杰  &#13;<br> 初哥煮咖喱好容易過稀，若遇有這種情況，建議加薯仔粒來煮，因為薯仔煮時本身會有漿流出，是最自然令咖喱變杰的做法，而且又多樣配料可以食。</fontstyle></spanclass></fontstyle></spanclass></fontstyle></spanclass></fontstyle></spanclass></p><p><center> <spanclass><fontstyle>試食報告  </fontstyle></spanclass></center> </p></body></html>