<html><header><meta charset="utf-8"><title>私房菜：<br>著名餐廳大廚劈炮唔撈夥拍靚仔搞意菜</title></header><body><h1>私房菜：<br>著名餐廳大廚劈炮唔撈夥拍靚仔搞意菜</h1><p>CasaNostra的位置有點難找，雖然有蘭桂坊餐室的巨大霓虹招牌作標記，但通往樓梯口的冷巷，被一間餐廳光亮的門戶擋住，一點也不像入口。在巷口擺檔的伯伯好心指示我推門而入，樓梯真的隱沒在餐廳的背後。吃私房菜，有這點尋幽探秘的刺激倒很好玩，何況這次是慕前FatAngelo's老闆兼大廚Chris之名而來，再嘗這位肥版布斯韋利士久違了的手藝。&#13;<br>記者：邵超&#13;<br>攝影：陳陶鈞</p><p>開門者是Chris的老拍檔Sheldon，Chris還在廚房裏忙個不停，口裏沉吟着當晚的日程表延遲了十五分鐘，原來採訪當日附近斷電纜，遇有這類事故，晚上的派對大有泡湯之險。慶幸電燈公司應變奇速，不然掃興得很。這段斷電纜小插曲，倒是顯出辦私房菜的困難。&#13;<br> &#13;<br> <spanclass><fontstyle>自細跟嫲嫲入廚學藝  &#13;<br> CasaNostra帶點著名餐廳FatAngelo's的影子，整幅牆都是Chris的家族成員照片，據說這是意大利餐廳的特色。Chris指着其中一幅相：&#13;<br> 「這一幅係我爺爺、嫲嫲同爸爸兩兄弟嘅照片，我嫲嫲係咪好靚女？下面彩色相中嗰個BB就係我。」&#13;<br> 相中Chris一臉饞嘴相，注定一世與美食有緣，難怪Chris在港開店的店名叫FatAngelo's（肥天使）。&#13;<br> 「細個我好鍾意入廚房幫手，我一直向嫲嫲同媽媽學習廚藝。我生長喺一個大家庭，每次食飯最少有九個人，有時多至三十個，通常每次食完飯，媽媽就問邊個幫手洗碗，兄弟姊妹個個走晒，相反我會好踴躍咁衝入廚房……十六歲時我決定入行。」</fontstyle></spanclass></p><p><spanclass><fontstyle>為理想賣掉心血  &#13;<br> Chris來港十年，五年前開了第一間FatAngelo's，生意一直很好，但他卻賣掉了大部份股份。&#13;<br> 「FatAngelo's已經變成一間公司，而唔係一間餐廳。我理想中嘅餐廳係要喺一個開放式嘅廚房整菜，可以睇到客人食嘢嘅反應。我相信食物可以影響一個人，正如我喺出色嘅廚師（嫲嫲同媽媽）嘅照料下成長一樣。」&#13;<br> Chris在CasaNostra建立了理想中的開放式廚房，採訪當晚有二十多位座上客，笑聲綿綿不絕，他便站在廚房裏偶爾張望他們的反應。</fontstyle></spanclass></p><p><spanclass><fontstyle>Sheldon視Chris為哥哥  &#13;<br> 一個意大利人在香港，許多外國朋友皆羨慕Chris擁有很多中國朋友。Chris與Sheldon認識已超過十年，共事的時間也有多年，兩人都很貪玩，Chris常常出其不意地打Sheldon手臂一拳，連Sheldon也說：&#13;<br> 「Chris好鍾意玩，成日打我。他大我十三年，但都無代溝，識佢咁耐，一直係好好嘅朋友。他好多才多藝，無論公事或私事，我都會向佢請教。」&#13;<br> Sheldon視Chris為哥哥，兩人為CasaNostra付出了很多心血，希望營造一個有家庭感覺的聚腳點。CasaNostra，就是「我們的家」的意思。</fontstyle></spanclass></p><p><spanclass><fontstyle>Homemade蒜茸迷迭香麵包配雜錦拼盤  &#13;<br> <spanclass><fontstyle>難得遇上冒煙麵包  &#13;<br> 我不是麵包迷，但吃私房菜卻可以吃到剛烘好還冒住蒸氣的麵包，確實好味道。接着而來的雜錦拼盤填補了這份遺憾，尤其是巴拿馬火腿捲鮮帶子和芝士番茄，真想嚟多一round。</fontstyle></spanclass></fontstyle></spanclass></p><p><spanclass><fontstyle>芝士蘆笋（上）農夫羊架（下）  &#13;<br> <spanclass><fontstyle>羊架入味但沒驚喜  &#13;<br> 意大利菜簡單中見不平凡，這味芝士蘆笋就是最佳演繹，Fontina芝士又軟又夠奶滑，跟蘆笋一齊焗就最正。至於農夫烤羊架跟平日吃到的羊架沒兩樣，香料已經入晒味，好味道但沒甚驚喜。</fontstyle></spanclass></fontstyle></spanclass></p><p><spanclass><fontstyle>三色甜品  &#13;<br> <spanclass><fontstyle>鍾情秘製朱古力  &#13;<br> Homemade甜品包括有拿破崙、朱古力蛋糕和呍呢拿意式雪糕，最特別是朱古力蛋糕，毋須麵粉只靠蛋和朱古力製成，這亦是Chris最愛的甜品，但拒絕公開秘方。</fontstyle></spanclass></fontstyle></spanclass></p><p><center> <spanclass><fontstyle>私房食客  </fontstyle></spanclass></center> </p><p>&#13;<br> &#13;<br> &#13;<br> &#13;<br> CasaNostra&#13;<br> 地址：中環德己立街20號2樓A室&#13;<br> 電話：28400572&#13;<br> 網址：<ahref http:>www.casa-nostra.net &#13;<br> 最低消費：$300?每位</ahref></p></body></html>