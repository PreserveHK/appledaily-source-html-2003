<html><header><meta charset="utf-8"><title>　　煲呔夫婦情人節共舞籌款 - 李八方</title></header><body><h1>　　煲呔夫婦情人節共舞籌款 - 李八方</h1><p>今年情人節，如果想欣賞到政務司司長曾蔭權伉儷，喺一個五千呎嘅舞池翩翩起舞，只要參加會展舉行嘅慈善餐舞會，就可以同煲呔同場共舞；重有機會抽中最新款嘅MiniCooperS汽車。&#13;<br> 八方講緊嘅係「香港傷健策騎協會」喺二月十四舉行嘅籌款晚宴，計劃擺八十至一百圍，買枱費由萬二至三萬。可能煲呔應承做嘉賓，號召力特別大，已經賣咗七十圍。&#13;<br> 呢次餐舞會目標係籌一百萬，呢筆經費主要係幫助四位香港傷健騎術代表，參加十一月日本大阪舉行嘅奧林匹克傷健騎術比賽。籌款小組主席PennySmith小姐話，當晚重安排咗好多表演，希望大家過一個充實又有意義嘅情人節。&#13;<br> （圖）想同曾蔭權伉儷一齊跳舞，就要參加「香港傷健策騎協會」喺情人節舉行嘅籌款晚宴。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>