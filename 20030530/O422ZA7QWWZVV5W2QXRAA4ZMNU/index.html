<html><header><meta charset="utf-8"><title>　　澍堃時亨齊開房 - 李八方</title></header><body><h1>　　澍堃時亨齊開房 - 李八方</h1><p>經濟發展及勞工局局長葉澍堃，繼日前去林村許願樹三拋寶牒後，又再有新猷。今次更有趣，就係打算同財經事務及庫務局局長馬時亨一齊住酒店！兩位局長今次瞓身支持酒店業，都係想各位市民幫吓手，唔好攬住啲錢，出街消費吓。葉澍堃噚日喺港龍嘅「信心之旅」活動上講起呢個構思，都眉飛色舞，佢重話𠵱家入住酒店好平，有啲酒店餐廳消費千幾蚊就送三晚酒店房㖭。&#13;<br> 不過，有記者好奇咁問，葉局長同馬局長一齊入住酒店，有乜搞作？葉局長聽完即刻哈哈大笑，佢實在唔知點答呢個「問題」，惟有話：「我同馬時亨重有乜嘢好搞吖？」全場即時笑聲震天。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>