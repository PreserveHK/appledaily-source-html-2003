<html><header><meta charset="utf-8"><title>扒得快唔Fit都難　龍舟OL勝男兒</title></header><body><h1>扒得快唔Fit都難　龍舟OL勝男兒</h1><p>震天的鑼鼓，動地的吶喊，每年端午佳節，雄赳赳的健兒們，拚命地划着一條條長而壯麗的龍舟，在碧波蕩漾的水上競逐，那種萬「龍」奔騰的震撼情景，確教人歎為觀止！所謂巾幗不讓鬚眉，平時嬌滴滴的女兒家亦能成為龍舟英雌，而且划龍舟還可以KeepFit呢！&#13;<br>文：曾雁平　圖：馬泉崇</p><p>參與龍舟競渡七年的王舜玢（Amy），今年以隊長身份率領女霸士龍（LadyBuzz）參加赤柱龍舟錦標賽女子組賽事。<br> &#13;<br> <spanclass>練1次似跳10粒鐘健康舞 &#13;<br> 她說扒龍船可說是一項幾辛苦的隊際體育運動，例如每周兩至三次的操練，每次要不停地拚命划足兩小時，對於個人體能及意志力是個極大的考驗；因為期間既要求隊員間合作一致，又要講求隊員的體力及爆炸力，參與過程絕不輕鬆。對於她們一班「寫字樓OL」來說，簡直恍如連續跳了十小時的健康舞般要命，真是想唔Fit都幾難！&#13;<br> Amy表示今次成功克服種種困難，無論最終比賽攞唔攞到獎項，能夠完成賽事已可帶來很大滿足感，她說：「記得七年前有朋友問我有冇興趣扒龍舟，當時覺得好難玩，但自己又鍾意運動，姑且一試。雖然練習同比賽過的確幾辛苦，練完同比賽後幾乎全身都痠痛，但就覺得一大班人一齊做運動嘅過程好開心又有氣氛；所以每年到呢個時候就會自自然然參加，而今年重首次組織隊女子隊參賽，當中部份隊員係去年嘅觀眾。」</spanclass></p><p><spanclass>體力默契缺一不可 &#13;<br> Amy指出，雖然每場比賽只是二百五十米（最長可達五百米），只需一分十幾秒時間，但就是因為賽程短，每次比賽所有隊員都要全力以赴，故少點體能也可能「頂唔住」。「龍船要扒得快，隊員嘅體力同爆炸力當然緊要；另一關鍵是全隊隊員落槳嘅時間配合，如果隊員落槳時唔齊，就會好容易打到前面嘅槳，影響速度，而平時多練習就可以改善到全隊的合作及默契。」&#13;<br> 划龍船多年的王舜玢最難忘是數年前越級參加男子隊時，最後船隊取得第三名，她說：「決賽八隻船只有我一個女仔，最後攞到第三名時，當時真係好開心；領獎時覺得能夠扒到男子艇好自豪，同好有滿足感，大大增強了我的信心。」<br> &#13;<br> <spanclass>邊度有龍舟睇 &#13;<br> 香港因受非典型肺炎影響，一年一度的國際龍舟邀請賽暫停，但下周三端午節，本港多個地區仍如常舉行龍舟賽；如要數氣氛最熱鬧肯定是最多外籍人士組隊參賽在赤柱正灘舉行的赤柱龍舟錦標賽，而大會到時更設有「最搶鏡服裝獎」。另外個別區域，如大埔、屯門及沙田龍舟賽區所主辦的龍舟賽則如期舉行。&#13;<br> 至於一般市民如想參與龍舟運動，可報名參加香港龍舟協會的課程，上畢課程後便可組隊參賽，如有查詢可致電25048332，或登入<ahref http:>www.hkdba.com.hk 瀏覽。</ahref></spanclass></spanclass></p></body></html>