<html><header><meta charset="utf-8"><title>貧病兩老喜收電飯煲</title></header><body><h1>貧病兩老喜收電飯煲</h1><p>「我用瓦煲煮飯，一定要記得睇火至唔會煲燶飯，好唔方便。𠵱家你送個新電飯煲畀我用，我就唔使煩囉！」白髮蒼蒼的林伯向到訪記者微笑道。&#13;<br> 七十一歲的林伯，早前家中的電飯煲無故失靈，他自五年前退休後，與體弱多病的妻子一直倚靠綜援金餬口，生活清苦，難有餘錢換購新電器。「我做開保安員，老婆喺九七年先後中風同患上精神病，我惟有被迫退休，呢幾年一直全職照顧老婆。屋企用開個電飯煲喺上個月初無端端壞咗，煮唔熟飯，我只好拎個煲去搵收賣佬，諗住賣到蚊錢嚟用都好，點知對方根本唔收壞電飯煲。」林伯歎謂，近一個多月以來他惟有用瓦煲煮飯，倍感費時和不便。<br> &#13;<br> <spanclass>不愁煮燶飯 &#13;<br> 林伯稱，妻子較他年幼三歲，目前需定時服藥及接受心理輔導，以控制病情；林伯則因早前不慎跌傷腰背，現靠物理治療及多做運動紓緩身體痛楚。&#13;<br> 有見林伯夫婦貧病交煎，本報近日安排轉送由邦威冷氣工程公司捐贈的全新電飯煲給兩老，助他們改善生活。林伯感激地說，今後不愁再煲燶飯了。&#13;<br> 捐款編號：C0965&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>