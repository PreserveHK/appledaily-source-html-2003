<html><header><meta charset="utf-8"><title>　　盧維思豔福不及阿松 - 李八方</title></header><body><h1>　　盧維思豔福不及阿松 - 李八方</h1><p>講開戴維思錫老婆，「米老鼠」投資推廣署署長盧維思都唔輸蝕，不過係「錫」定係「怕」就有不同講法。&#13;<br> 八方噚日聽米老鼠講點樣可以重建香港經濟活力，順便問吓佢上周五蘭桂坊後有冇俾老婆扭耳仔？佢好認真咁話絕對冇，因為佢冇阿松咁好豔福：「我淨係錫李麗娟面珠咋。」如果伏明霞嘅御夫術有前廉署公關阿頭黃麗君（米太）咁勁，阿松就唔使俾人彈「先天下之樂而樂」啦！&#13;<br> 噚日重有記者向米老鼠建議，不如叫跳水皇后復出表演插水，肯定吸引唔少中外遊客，如果加埋Corona贊助全場啤酒，阿松示範攬女，就更有睇頭。米老鼠今次答得好正經：「梁太啱啱生完女，我諗唔係咁適合。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>