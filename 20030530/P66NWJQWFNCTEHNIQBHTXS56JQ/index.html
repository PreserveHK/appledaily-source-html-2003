<html><header><meta charset="utf-8"><title>寵物罐頭爆開溢臭生蟲</title></header><body><h1>寵物罐頭爆開溢臭生蟲</h1><p>港人喜飼養寵物，但原來現時寵物食用的罐頭食物乃「冇王管」，如誤購問題寵物罐頭，只能向消費者委員會求助，由消委會從中協調，否則便只能循小額錢債法庭途徑追討賠償。</p><p>《蘋果》讀者李先生與太太於上月中在旺角西洋菜南街「紅蘿蔔」店，訂購兩箱FELIX貓罐頭，上月底收貨後，將兩箱罐頭存放於衣帽間。本月初他打開其中一箱罐頭時，發現二十四罐罐頭中，部份罐身發脹，流出臭水；他打開其中一罐罐頭時，更見罐內有蟲蠕動，令他大嚇一跳。<br> &#13;<br> <spanclass>要求更換被拒 &#13;<br> 「個罐頭又冇撞凹，又未開封，放喺房入面，都唔知點解會咁樣。我哋同紅蘿蔔投訴，佢哋話未過食用限期，唔肯同我哋換，但就係因為未過食用限期都搞成咁先要換嘛。」李先生事後感到憤憤不平，遂向消費者委員會投訴，但周旋數星期後，對方仍不允換貨，只願向李先生提供額外八折優惠。「一箱罐頭都係一百八十蚊，錢唔係多，但我好唔忿氣。我惟有好好咁保存啲證物，放入存貨膠箱內以膠紙密封，再透過小額錢債法庭尋求公道，同埋向《蘋果》求助。」<br> &#13;<br> <spanclass>未逾食用期限 &#13;<br> 李太向記者展示該箱問題罐頭，可見罐底顯示食用限期為二○○四年二月，罐身並無凹陷，亦無穿孔，但卻傳出刺鼻難聞臭味，部份罐頭蓋掩更平貼罐面，未被開啟下自行發脹爆開，流出臭水，令人作嘔。記者打開其中一罐未開封罐頭時，更見罐內附有數條蟲屍，發出陣陣臭味。&#13;<br> 記者曾向食物環境衞生署、漁農自然護理署及海關查詢，他們均表示寵物食用罐頭並不受有關條例監管，故市民若不幸遇到上述情況，只能向消費者委員會投訴及求助。</spanclass></spanclass></p><p><spanclass>質疑投訴時間 &#13;<br> 紅蘿蔔分區經理陳先生回應本報查詢時表示，他於收到投訴後曾檢查貨場及店舖內該品牌罐頭，卻未有任何發現，且投訴人於取貨後數星期才表示罐頭出現問題，時間相距太久，未知投訴人期間如何處置那箱罐頭，故只允向投訴人提供八折優惠，另行選購寵物食用罐頭。<br> &#13;<br> <spanclass>「我都冇着數」 &#13;<br> 李先生聽罷該店回覆後表示：「我梗係會用完一箱後再開另一箱，咁咪幾星期後先通知佢哋，唔通我一買返來就開晒啲罐頭睇有冇事咩！而且我點會咁得閒特登整壞啲罐頭然後要求換貨？就算成功，我都係換番一箱罐頭啫，我都冇着數，佢哋咁樣講都唔合理。」&#13;<br> （○五二七三五）&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></spanclass></p></body></html>