<html><header><meta charset="utf-8"><title>拎住《蘋果》掃貨<br>勁攞着數今日份《蘋果》值$2,418</title></header><body><h1>拎住《蘋果》掃貨<br>勁攞着數今日份《蘋果》值$2,418</h1><p>由政府扯頭纜嘅香港電腦節2003噚日正式開鑼，呢個展覽規模雖不及會展嘅ComputerEXPO咁大，不過勝在經營成本低得多，令到好多細舖都可落場參展，產品標價亦抵玩啲。沙士之後，為香港為自己，好應該留港消費，以刺激經濟，我哋今日特登搵嚟多間商戶，畀《蘋果》讀者一大堆購物優惠，等大家可以抵玩價盡情咁掃貨。&#13;<br>記者、攝影：徐影龍&#13;<br>ImageGirl：Fion</p><p>今次一如上年咁，封咗福華街同桂林街搞電腦節，呢種咁特別嘅戶外式腦場，機會唔係成日有，呢幾日有時間不妨落去逛吓。由今日至6月1日（日），大家只要拎住當日嘅《蘋果》，就可循環咁享有買嘢優惠或額外攞到免費贈品，掃起貨上嚟零舍着數過人。&#13;<br> &#13;<br> 香港電腦節2003資料&#13;<br> 日期：即日至6月1日（日）&#13;<br> 時間：11:00am至10:00pm&#13;<br> 地點：深水埗福華街及桂林街範圍&#13;<br> 費用：全免</p><p><spanclass><fontstyle>買芒送卡拉OKDVD機慳  &#13;<br> 今次通絡力谷其17"TV-LCD（N779WV-XP），除有700:1超高對比度及最高解像度達1,280×760外，TV功能亦好強勁，如16:9闊屏幕、支援麗音雙語廣播、畫中畫功能等，當電視咁用更加慳位，現場超筍價$5,999。&#13;<br> &#13;<br> 通絡國際　攤位編號：No.1至4</fontstyle></spanclass></p><p><spanclass><fontstyle>MP3機減價兼送頸繩慳$300  &#13;<br> 恒昌方面就以一系列MP3機仔為主，最新嘅WEWA!（WMP-305）內置128MB，支援中、英文顯示及外置式收音機，賣價$830已算幾抵玩，《蘋果》讀者更可以$780優惠價買到。另一款WMP-200型號雖不支援中、英文顯示及不設收音機功能，不過就平得多，《蘋果》讀者只需$580就買到呢部有128MB嘅MP3機仔，適合要求不高嘅用家。&#13;<br> &#13;<br> 阿哥電腦　攤位編號：NO.56至57</fontstyle></spanclass></p><p><spanclass><fontstyle>抵玩外置式燒碟機慳$120  &#13;<br> 漢科則以ASUS極速外置式CD-RW為主力賣點，不但單寫速度達到極速嘅52×，連複寫嘅RW都有成24×，好多IDE內置式都唔夠佢快，接駁介面為USB2.0（HighSpeed），設有第二代防震技術，戶外使用都唔怕。賣價$850本身已夠抵玩，《蘋果》讀者再平多啲，只需$730就可有部外置式燒碟機，對Notebook用家嚟講夠晒吸引力。&#13;<br> &#13;<br> 漢科　攤位編號：No.65至67</fontstyle></spanclass></p><p><spanclass><fontstyle>$29換無線鍵盤滑鼠套裝慳$170  &#13;<br> 代理康藝方面，就以其NEC極速DVD+/-RW最為吸引，燒錄DVD速度為目前最高嘅4×，兼且同時對應「+」同「-」兩種制式，唔怕燒完嘅碟人哋睇唔到。賣價亦由腦場賣開嘅$1,980降價到$1,780，慳$200之餘，拎住《蘋果》重可以$29超筍價，換購RF無線鍵盤同滑鼠套裝，相當抵玩，基本上$29僅僅夠買個老爺BallMouse咋。&#13;<br> &#13;<br> CentralField　攤位編號：No.74至76</fontstyle></spanclass></p><p><spanclass><fontstyle>全線Scanner送大燈箱	慳$600  &#13;<br> 著名掃描器品牌Microtek，以ScanMaker4900為重點產品，呢部光學解像度達4,800×2,400dpi嘅中階Scanner，有齊Ture48bitColor及USB2.0接駁介面，賣價只係$1,099。最正係拎住當日《蘋果》，購買任何型號掃描器，都可免費獲得7"×8"超大燈箱一個，再加送掃描器防塵套一個㖭，值成$600左右㗎！&#13;<br> &#13;<br> Mustang　攤位編號：No.50</fontstyle></spanclass></p><p><spanclass><fontstyle>勁量買一送一慳$38  &#13;<br> 估唔到今年勁量都嚟趁熱鬧，喺場內展示最新款嘅藍鋰電池，號稱比普通電池襟用五倍，兼且喺極低溫及高溫環境底下都使用自如。街價預計賣$59.9兩粒2A電，場內優惠則只需$38，《蘋果》讀者更可買一送一，即係$38已經有四粒最新嘅藍鋰電池。&#13;<br> &#13;<br> 勁量　攤位編號：No.18</fontstyle></spanclass></p><p><spanclass><fontstyle>靚樣相即拍即傳  &#13;<br> 微軟搞咗個WindowsXP數碼相示範，以簡單分享及管理相片為主題，幫入場人士免費拍照，即時以e-Card方式幫你傳畀至愛親朋勁Show戰利品。PCGame及XBOX都有試玩攤位，等大家一嘗《DOA沙灘排球》及《Freelancer》等勁作。&#13;<br> &#13;<br> Microsoft　攤位編號：No.82至83</fontstyle></spanclass></p><p><center> <spanclass><fontstyle>電腦節直擊街坊收穫：  </fontstyle></spanclass></center> </p></body></html>