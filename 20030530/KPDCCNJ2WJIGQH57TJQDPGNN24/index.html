<html><header><meta charset="utf-8"><title>服務殉職英雄靈堂設計師感榮幸</title></header><body><h1>服務殉職英雄靈堂設計師感榮幸</h1><p>護士劉永佳的勇、醫生謝婉雯的仁、健康服務助理鄧香美的愛，在長埋故土前的一刻，都通過他們的手發揮得淋漓盡致。服務死人三十年的靈堂設計師黃源喜料理過無數喪事，能夠送別非典型肺炎疫潮中的殉職醫護人員，最是與有榮焉。<br> &#13;<br> <spanclass>政府一視同仁 &#13;<br> 「冇咗佢哋香港點算？好似台灣啲醫護人員咁自私，香港咪好大劑？我覺得佢哋好偉大，其實佢哋冇咗呢份工都過到活。」黃源喜說，他也去過醫院，明白健康服務助理的工作性質相當厭惡，病人隨時發脾氣，「但係佢哋都忍受到，最大問題係大小二便，好多污糟嘢都要佢哋直接處理。」&#13;<br> 能夠服務殉職健康服務助理的喪禮，黃源喜感到很榮幸。政府委託過他擔任殉職屯門醫院護士劉永佳及醫生謝婉雯的靈堂設計，對於這三份差事，他說很光榮。他又讚揚政府在對待屯門醫院殉職醫生謝婉雯和較低層職員鄧香美時，能夠一視同仁，無分階級。&#13;<br> 前線醫護紛紛陣亡，黃源喜的工作接完一單又一單，心裏有不一樣的感受，「我覺得我同佢哋嘅出身一樣，大家都係打工仔，我知道佢哋工作嘅苦處，一樣係捱肚餓，嗰種辛苦法，冇人會知。」&#13;<br> 本報記者</spanclass></p></body></html>