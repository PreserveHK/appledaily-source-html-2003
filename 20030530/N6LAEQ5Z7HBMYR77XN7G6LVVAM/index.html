<html><header><meta charset="utf-8"><title>　　楊森點醒廖秀冬 - 李八方</title></header><body><h1>　　楊森點醒廖秀冬 - 李八方</h1><p>近排交通政策有咁多爭議性話題，民主黨交通運輸政策發言人鄭家富好想搵廖秀冬（環境運輸及工務局局長）（圖）傾吓。&#13;<br> 不過冬姑有樣缺點成日俾人批評，就係唔多願意多見議員，搞到鄭家富非常不滿。民主黨黨魁楊森同廖秀冬係大學同學，重住埋同一座宿舍，於是幫口勸佢，話同議員會面幾時都係愈多愈好。唔知係咪游說生效，冬姑即刻打去約阿富呢個星期二食飯。&#13;<br> 無論之前兩人計劃呢餐飯傾啲乜嘢，都俾特首打亂晒，因為周一政府突然宣布擱置喺添馬艦起總部，成餐飯嘅話題都難免圍繞呢個話題。阿富為冬姑做證人，話佢上周五打電話時肯定未知特首嘅決定，因為冬姑當時重游說佢支持撥款起添馬艦政府總部。所以話，八方有時都幾同情幫阿董做事嘅高官。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>