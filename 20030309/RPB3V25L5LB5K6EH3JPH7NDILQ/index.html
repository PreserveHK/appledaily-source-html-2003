<html><header><meta charset="utf-8"><title>田蕊妮續約加薪50%</title></header><body><h1>田蕊妮續約加薪50%</h1><p>昨日一眾《萬家燈火》演員如馮寶寶、田蕊妮、饒林紅和何佩儀等到將軍澳新都城中心，為「第９屆十大電視廣告頒獎禮」選舉拉票，而饒林紅更身穿一條短裙出席，頗為搶鏡。<br> &#13;<br> <spanclass>拒男友贈車 &#13;<br> 田蕊妮自從憑《金雞》被提名最佳女配角後，工作量亦隨之增加，她說：「近來都多咗好多記者同我做訪問，另外登台嘅工作都多咗，所以我賺多咗六位數字嘅收入。」據田蕊妮透露她與亞視的合約已於上月底完結，她說：「咁亞視都好有誠意，喺條件上佢會加我百分之五十人工，所以續約嘅成數都好大。」此外，早前其男友杜汶澤曾揚言會送車給她，不過田蕊妮卻一口拒絕，她說：「我唔想佢咁嘥錢，因為做藝人唔知第二日會唔會好似今日咁好，所以我都提議佢將啲錢儲起。」	採訪、攝影：王崇穎</spanclass></p></body></html>