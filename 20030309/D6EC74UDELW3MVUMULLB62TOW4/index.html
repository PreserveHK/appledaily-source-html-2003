<html><header><meta charset="utf-8"><title>Victoria乞人憎領先</title></header><body><h1>Victoria乞人憎領先</h1><p>碧咸（DavidBeckham）早排先至好威咁打入「最偉大英國人選舉」一百大，不過佢老婆Victoria就啱啱相反喇，最近電視台Channel4舉辦嘅「最差英國人選舉」，投碧咸嫂「神聖」一票嘅人勁多，𠵱家佢同巨胸名模佐敦（Jordan）可謂鬥到叮噹馬頭，認真該煨！&#13;<br> 雖然個選舉五月先有結果，但以𠵱家嘅走勢睇嚟，Victoria都係坐亞望冠㗎啦！而《米高積遜大追踪》主持人MartinBashir亦有唔少人投票。</p></body></html>