<html><header><meta charset="utf-8"><title>　　霍建寧晒3G睇波又睇戲 - 李八方</title></header><body><h1>　　霍建寧晒3G睇波又睇戲 - 李八方</h1><p>李嘉誠巨額投資嘅3G服務，終於喺英國同意大利推出咗。投資咁大，和黃大班霍建寧自然好重視，上個禮拜一（三號）開幕當日，親自飛去倫敦視察兼巡舖。佢為咗呢個項目，過去十幾個禮拜喺歐洲，連農曆新年都要同太太喺嗰邊過。&#13;<br> 噚日大班特登喺周六畀記者親身體會一吓3G手機嘅功能，3G強項係視像，大班就親自播放由英國下載、湯漢斯嗰套《捉智雙雄》嘅電影短片，又播英超聯宣傳短片畀記者見識，重用手機拍Video短片㖭。<br> &#13;<br> <spanclass>海都食晏教殼王玩機 &#13;<br> 至於3G幾時喺香港推出，大班話香港個網絡重有啲唔穩定，六月先至推出。咁個電話喺香港下載短片得唔得呢？大班即刻播另一條英超聯短片畀記者睇，話係早幾日喺中環海都食飯嗰陣下載嘅。&#13;<br> 照計大班同人食飯，冇理由得閒下載Video啫，不過同好朋友食飯就唔同。八方線人報料話，上個禮拜四，見到大班同佢老友、有爆棚哥之稱嘅殼王陳國強喺海都食晏，佢哋一路食一路玩手機，大班重好有心得咁向殼王示範點樣玩機。&#13;<br> （圖）霍建寧示範玩3G手機，班記者都十分好奇。霍大班重話下個月七號，會帶隊同記者去英國睇吓3G業務。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>