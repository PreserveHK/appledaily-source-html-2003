<html><header><meta charset="utf-8"><title>失業家庭拖欠租電雜費</title></header><body><h1>失業家庭拖欠租電雜費</h1><p>四十歲的張女士，因丈夫失業多月經濟陷困，正面對被催交欠租、電費及煤氣費困境，一家四口生計堪憂。&#13;<br> 「我已經冇交兩個月屋租，恐怕再拖落去遲早會被房屋署收番間屋，到時都唔知點算。我又未交上一期嘅電費同煤氣費，兩筆數加埋成千幾蚊，經濟真係好困難！」張女士苦着臉說。<br> &#13;<br> <spanclass>搵工冇面試機會 &#13;<br> 張女士婚後靠丈夫陳先生任職售貨員維持家計，奈何近年市道欠佳，早前陳先生失業後一直未能找到工作，令家庭經濟非常緊絀。陳先生皺着眉歎謂：「我已經不停去搵工，但競爭好大，有時連面試機會都冇。𠵱家我哋完全冇積蓄，又問唔到人借錢，可以話係山窮水盡。」<br> &#13;<br> <spanclass>怕影響兩兒心理 &#13;<br> 張女士接着稱，親友各有家庭負擔，正是「連自己都幾乎顧唔掂」，難以援助她一家度過經濟難關。她訴說：「我最擔心屋企環境咁差會影響到兩個仔嘅心理，佢哋雖然係細路仔，但都幾懂事㗎。」其一對兒子今年八歲和十一歲，分別就讀小學二年及六年級。&#13;<br> 蘋果日報慈善基金了解她的苦況後，即時撥款六千元，紓緩其經濟壓力，助她應付短暫生活急需。&#13;<br> 捐款編號：C1168&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>