<html><header><meta charset="utf-8"><title>　　走音奏樂現真我 - 李八方</title></header><body><h1>　　走音奏樂現真我 - 李八方</h1><p>港產嘅國際著名大提琴手李垂誼（圖右），三年嚟先後贏得世界三大大提琴比賽獎項，即紐約瑙姆堡、赫爾辛基國際保羅大提琴大賽及第五十五屆日內瓦國際音樂大賽。佢噚日到聖保羅男女（堅尼地道）小學教四百幾名學生拉琴，自爆靠「走音」攞獎。&#13;<br> 三十歲嘅李垂誼，一早已領悟拉出動人樂章嘅心得，就係要表現出琴手嘅性格，「初時參加比賽，人人都拉得好perfect，但攞唔到獎；之後有個評判話，根本唔理你拉成點，聽人音樂，唔係聽技術。」所以佢之後明白，千祈唔好「複製」人哋，走少少音而表現出真我都冇問題。&#13;<br> 馬泉崇攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>