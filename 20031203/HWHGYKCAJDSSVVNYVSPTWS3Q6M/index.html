<html><header><meta charset="utf-8"><title>紫色駁髮襯A｜X露膊衫In！<br>關心妍買Preen愛恨交纏</title></header><body><h1>紫色駁髮襯A｜X露膊衫In！<br>關心妍買Preen愛恨交纏</h1><p>關心妍最喜歡英國品牌Preen及美國品牌ArmaniExchange（A｜X）。她表示Preen的服飾太貴，雖物有所值，但卻不會瘋狂入貨。關心妍日前駁了紫色假髮、穿着A｜X露膊衫出席活動，盡顯型格！</p><p>關心妍出道時的形象備受批評，後來經過專人指導之後，終找到適合自己的形象，對時裝也有個人見解。關心妍將自己包裝成簡單而純情的女歌手，一頭劉海長髮，配合從不暴露的衣着。<br> &#13;<br> <spanclass>有型又純情 &#13;<br> 關心妍日前出席活動，駁了少許紫色的長假髮，再加一頂粉色格仔帽，身穿紫黑色露肩上衣，配襯特別定做的燈籠短裙，腳踏米白色boot，有型得來帶點純情學生味。&#13;<br> 關心妍說：「今年興紫頭，無論紫色、紫藍色及紫紅色嘅髮型都好，我咪駁髮玩吓囉。」&#13;<br> 關心妍透露近日鍾情英國品牌Preen，她說：「呢隻牌子嘅衫cutting好啱我，通常都係啲大圖案，例如好大個骷髏頭咁，以黑白色為主，我最鍾意佢一件衫可以有好多個着法，一件tee可以一字膊咁着，又可以當斜膊衫着。」但關心妍謂該牌子的服飾頗貴，一件T恤也要二千多元，她認為雖然值回票價，始終不會瘋狂入貨，反而穿着美國品牌ArmaniExchange及ArnoldPalmer等的服飾。<br> &#13;<br> <spanclass>忌自暴其短 &#13;<br> 關心妍又說：「我助手係喺英國讀時裝設計返嚟，佢會陪我去買衫，我𠵱家嘅路向係簡單有型為主，唔可以同時carry太多嘢，顏色唔可以太花，通常着啡色同米色，以秋冬顏色為主囉。」&#13;<br> 關心妍謂穿衣最忌自暴其短，例如她身材嬌小，故絕不會穿熱褲，她也不會以性感示人，皆因暴露與其形象不符。&#13;<br> 撰文：蔡如育</spanclass></spanclass></p></body></html>