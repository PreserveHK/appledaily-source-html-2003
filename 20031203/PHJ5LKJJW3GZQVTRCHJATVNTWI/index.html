<html><header><meta charset="utf-8"><title>富豪V70R極速抵埗</title></header><body><h1>富豪V70R極速抵埗</h1><p>自從以一款全新CitySUV嘅XC90，重新打入香港市場嘅瑞典富豪代理，開業至今銷量節節上升，其中XC90響短短兩個星期內，就經已接到近百部定單。然而，新車仍接踵而來，繼Facelifted新版S80及頂級豪華S80Executive型號後，走純悍跑車路線嘅V70RSportwagon，首部新車亦經已秘密運抵香港，若然想認識吓部車有幾厲害？大家不如一齊嚟先睹為快啦！&#13;<br>&#13;<br>記者、攝影：陳偉林　&#13;<br>新車售價：$698,000&#13;<br>車輛提供：維信汽車（29273388）</p><p><spanclass><fontstyle>狠辣造型突出吸引  &#13;<br> 與當年嘅T5R系列一樣，瑞典富豪車廠為呢部全新V70R，保留有原來Wagon旅行車嘅造型，但就特別為其裝上全新鬼面罩、頭泵把連大型氣霸、低風阻水滴形門邊鏡、18吋R系專用跑車合金胎軨，以及可提供有穩壓作用嘅尾翼等配搭，一份高性能Sportwagon韻味悠然而生。&#13;<br> 車廂方面，則貫徹有富豪汽車嘅豪邁本色，而特別選材嘅前後皮椅跟前排貼身仿桶形設計，還有四周鋁合金面板裝飾，更增添有多一份跑意呢！</fontstyle></spanclass></p><p><spanclass><fontstyle>300匹輸出叫人難忘  &#13;<br> 一台2.5公升直5Turbo偈亦為新車賣點之一，不但擁有300匹嘅強勁輸出，30.6kgm嘅峯值扭力，處於引擎1850-6000rpm時發出，凌厲加速感同性能表現毋庸置疑；一套5前速Geartronic半自動波配搭，更為你帶來操控手波車嘅樂趣。</fontstyle></spanclass></p><p><spanclass><fontstyle>小檔案  &#13;<br> 引擎：2521cc直5DOHCTurbo&#13;<br> 馬力：300ps/6000rpm&#13;<br> 扭力：30.6kgm/1850-6000rpm&#13;<br> 傳動：5前速半自動波，恒式四驅&#13;<br> 尺碼：4710×1804×1462mm&#13;<br> 軸距：2755mm&#13;<br> 車重：1722kg&#13;<br> 0-100公里：7.7秒&#13;<br> 極速：250km/h</fontstyle></spanclass></p></body></html>