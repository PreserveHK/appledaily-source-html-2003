<html><header><meta charset="utf-8"><title>流動通訊︰<br>摩記新機配26萬色靚芒</title></header><body><h1>流動通訊︰<br>摩記新機配26萬色靚芒</h1><p>香港的GSM制式手機佔去極大部份市場，相反國內就以CDMA為主流制式，所以其CDMA手機亦比香港精采得多。而Motorola亦一於將國內熱賣之強勁CDMA手機──V860帶來香港市場，超細外形加上真正26萬色彩芒，有力挑戰各路GSM制式手機。而Motorola亦未忽略GSM用家，同場都發表全新機V303，繼續大玩影相兼靚聲！&#13;<br>&#13;<br>記者：念梨　攝影：陳陶鈞　ImageGirl：Cherry</p><p>由於GSM制式先係香港主流，所以今次Motorola發表對應GSM嘅V303。外形有如V仔放大版嘅V303，功能上更為適合香港市場，6萬5色彩芒、影相、和弦統統有齊。而且顏色更備有紅、藍兩色供用家選擇，切合香港用家花心心態。而V303就唔似V860玩高色彩顯示，轉移陣地玩3D遊戲，因為V303有生產電腦顯示卡大廠ATI撐腰。試玩嘅拳擊及釣魚遊戲，立體效果相當出色，不過3D遊戲並未內置，想玩就要去「<ahref http:>www.mymobilesoft.com 」下載！</ahref></p><p><spanclass><fontstyle>V303PROFILE  &#13;<br> 制式：GSM900/1800/1900三頻&#13;<br> 屏幕：（外芒）單色（內芒）：6萬5色（176×220）&#13;<br> 鏡頭：30萬像素&#13;<br> 功能：GPRS、40和弦、JAVA、WAP、MMS&#13;<br> 體積：49×89×25mm&#13;<br> 重量：110g</fontstyle></spanclass></p><p><spanclass><fontstyle>自製MP3做鈴聲  &#13;<br> V303內置嘅30萬像素鏡頭，雖然冇得扭扭擰擰，不過選定自拍之後，閂埋都一樣影得到，唔使反來反去咁麻煩。用上TFT顯示器，影相效果交足功課，主體及背景都夠光，顯示器嘅176×220解像度足夠，以手機相機而論，質素絕對可列入5強之內。芒已經靚，不過和弦更加省鏡，雖然講明係40和弦，但係V303可以直接播放MP3音樂，簡直同聽收音機無疑。而且內置5MB記憶體，當然可以成首歌放入去，但係做鈴聲都唔使成首歌，只要先將MP3「斬件」，就可以裝多幾首，得閒換歌就最正！</fontstyle></spanclass></p><p>雖然香港的CDMA制式近年逐漸淡出，不過亦都有一班忠心Fans，所以Motorola推出採用CDMA制式的V860，令CDMA用家再多一個選擇。雖然V860是CDMA制式，不過亦都要插SIM卡，這款名為「R-UIM」的SIM卡，其實與現時的GSMSIM卡差不多。據廠方表示可將GSM制式手機號碼二合為一，但係就要視乎CDMA網絡商會否推出此服務。不過現時香港的CDMA制式只得一間網絡商提供，用家嘅選擇就等於零，絕對是購買時考慮因素之一。</p><p><spanclass><fontstyle>標榜真正26萬色芒  &#13;<br> CDMA手機於國內大賣，Motorola偏心就在所難免，將旗下首部26萬色彩芒裝在V860身上，而且廠方更強調此乃真正26萬色，由屏幕結構、驅動程式及顯示內容都完全以26萬色示人。26萬色加上TFT屏幕，光亮度足夠當電筒用，全圖像顯示的功能選單相當好睇好用，反應算出色，未有叫人「久等」。靚畫當然配靚聲，40和弦交足功課，內置多首和弦流行曲，不過就以舊歌為主，廿歲以上就會啱聽啲。預計明年1月開賣，$2,500就有部26萬色彩芒絕對有吸引力！</fontstyle></spanclass></p><p><spanclass><fontstyle>V860PROFILE  &#13;<br> 制式：CDMA&#13;<br> 屏幕：（外芒）4色（內芒）26萬色（128×160）&#13;<br> 功能：GPRS、40和弦、JAVA、WAP、MMS&#13;<br> 體積：82×42×18.8mm&#13;<br> 重量：80g</fontstyle></spanclass></p><p>查詢：25063888（MotorolaHK）</p></body></html>