<html><header><meta charset="utf-8"><title>　　小學妙法抗23格殺令 - 李八方</title></header><body><h1>　　小學妙法抗23格殺令 - 李八方</h1><p>雖然23條呢把刀暫時收起，但另一個「23格殺令」就毫不容情，正磨刀霍霍！八方講緊嘅其實係要學校小一收生達到二十三名或以上，否則就被「封殺」唔准開班嘅規定。&#13;<br> 雖然前中大校長李國章做咗教統局局長，但家陣中大校友會聯誼會張煊昌學校收生數目危危乎，都一樣冇情講。噚日間學校嘅校長梁滿榮發起一班師生同家長開救亡大會，重提出一條「絕世好橋」。學校強調活用網上教學、資訊科技、進行課程改革等，不過對學生同家長最大吸引力，都係嗰條「絕世好橋」：一條龍。從明年開始，小學嘅畢業生可以直升區內嘅陳震夏中學。啲家長諗起升中唔使周圍撲學校、通宵排隊攞申請表，重唔飛撲埋嚟咩？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>