<html><header><meta charset="utf-8"><title>遇劫斷手失業漢陷困</title></header><body><h1>遇劫斷手失業漢陷困</h1><p>「𠵱家利用空閒嘅時間去社區中心學吓電腦同埋家居維修課程，希望自我增值，第時隻手好番，可以快啲搵份工做，照顧自己。」四十三歲的阿生低頭望着打了石膏的左手，一臉茫然。<br> &#13;<br> <spanclass>「一段時間做唔到嘢」 &#13;<br> 曾任職護理安老院清潔雜工的阿生，早年與妻子離異後，獨居在狹小單位，今年七月因院舍進行改制而被裁員，生活陷困，被迫露宿街頭。月前，他經友人介紹前往內地找工作，豈料途中不幸遇劫，阿生除被奪去身上僅餘的數百元外，更遭劫匪打斷左手。&#13;<br> 返港後，他即時入住北區醫院，留醫個多星期。由於其左手骨折斷，醫生替他鑲了鋼釘及鋼片，固定患處。出院後，他在醫務社工的協助下，遷往非牟利慈善團體的宿舍暫住，並獲免費膳食。「之前身上嗰幾百蚊都俾人搶晒，𠵱家每次搭車覆診來回都要幾十蚊，邊度有錢畀。醫生話就算拆咗石膏之後，重要睇吓啲骨幾時生埋，先做得手術拎番啲鋼片出嚟，起碼有一段時間做唔到嘢！」阿生歎道。&#13;<br> 刻下，阿生已向社會福利署申領綜援金，惟有關申請尚在審批中。蘋果日報慈善基金了解他的經濟困境後，即時撥款一千元，助其支付往返醫院覆診的交通支出及短暫生活費用，以解燃眉之急。&#13;<br> 捐款編號：C1095&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>