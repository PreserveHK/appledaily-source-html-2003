<html><header><meta charset="utf-8"><title>　　張永霖迫中大起宿舍 - 李八方</title></header><body><h1>　　張永霖迫中大起宿舍 - 李八方</h1><p>喺香港大學畢業、就快離開電訊盈科嘅張永霖噚日出席中文大學一個叫做「傑出商管學生會」做演講嘉賓，向在場過百個中大學生透露心底話，佢話如果有得從頭揀過，就寧願揀讀中大，即時令中大副校長鄭振耀開心到四萬咁口。&#13;<br> 不過，開心要付出代價，話說張永霖講到大學生活嗰陣，力主學生一定要住宿舍，咁先係真正嘅大學生活，有學生此時擰擰頭，表示冇宿舍住。張永霖即刻擺鄭校長上枱，追問鄭校長學生住宿舍咁小事應該冇問題，鄭副校只好苦笑點頭，場面鬼咁尷尬。&#13;<br> 計八方話呢位打工皇帝咁多錢，又講到自己咁鍾意中大，咁不如捐啲錢去中大起多幾幢宿舍咪重好，出名之餘又可以幫到學生，呢個提議係咪幾好呢？&#13;<br> （圖）張永霖雖喺港大畢業，但佢話如果有得揀，就寧願讀中大。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>