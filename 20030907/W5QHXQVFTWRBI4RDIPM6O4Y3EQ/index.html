<html><header><meta charset="utf-8"><title>「期待大家快啲睇吓」<br>Beyonce、SeanPaul肉海浮沉</title></header><body><h1>「期待大家快啲睇吓」<br>Beyonce、SeanPaul肉海浮沉</h1><p>近期流行樂壇氣勢至強勁，我諗都非BeyonceKnowles莫屬，佢隻大碟《DangerouslyinLove》無論喺美、英兩地都一樣咁暢銷。繼大受歡迎嘅第一首主打歌《CrazyinLove》後，Beyonce緊接嘅新歌《BabyBoy》亦來勢洶洶。<br> &#13;<br> <spanclass>向影壇發展 &#13;<br> Beyonce喺《CrazyinLove》入面搵咗男友Jay-Z拔刀相助，而今次《BabyBoy》佢亦搵到reggae男歌手SeanPaul同佢合唱。雖然首歌只得短短幾分鐘，但係Beyonce喺ＭＶ入面就起碼有五、六個性感造型，其中開頭Beyonce着得極少咁瞓喺張床度，跟住又呻吟同起勢典嚟典去，已經睇到啲人㷫烚烚，而SeanPaul亦唔執輸，佢瞓喺一班冇咩衫着嘅靚女中間，名副其實係「肉」海浮沉。&#13;<br> Beyonce接受訪問時都不忘推銷新歌：「呢首歌幾特別，成首都好有中東同reggae嘅感覺，ＭＶ嘅畫面好豐富，我好期待大家快啲睇吓。」另外Beyonce最近亦向影壇發展，佢同古巴高汀（CubaGoodingJr.）嘅新片《TheFightingTemptation》會喺十二月上映，古巴重爆Beyonce同佢拍接吻戲時騰晒雞㖭。</spanclass></p></body></html>