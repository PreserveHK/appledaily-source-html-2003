<html><header><meta charset="utf-8"><title>強橫SharpGX22　26萬色搶灘</title></header><body><h1>強橫SharpGX22　26萬色搶灘</h1><p>雖然6萬5色彩芒手機依然熱賣，不過廠商們已經將戰線推高至26萬色彩芒級別。數碼通就力推獨家發售之SharpGX22，26萬色內彩芒加6萬5色外彩芒，再加埋獨有七色閃燈影相，玩相效果一流，有力問鼎王者寶座！&#13;<br>&#13;<br>記者：劉耀祥　攝影：陳陶鈞&#13;<br>ImageGirl：Wendy</p><p>SharpGX12乃數碼通獨門武器，所以今次其後繼機種GX22到港自然亦都係數碼通一手包辦。外形上GX22仍然沿用東洋摺機傳統，體積與GX12相若，只不過薄了2mm，拎上手都未必發覺。GX22最強賣點莫過於其26萬色內彩芒，比GX12的6萬5色高出兩倍有多，採用CGSilicon技術的26萬色TFT彩芒，加上超高320×240解像度，明顯質素大大提高，平時6萬5色彩芒會見到的「網紋」亦一掃而空，顯示人物圖片膚色更細膩，轉色位較為自然，並無令人突兀的感覺，就連在場的專業攝影師都讚好，話自己部DC都可收埋。</p><p><spanclass><fontstyle>PROFILE  &#13;<br> 制式：GSM900?1800?1900制式&#13;<br> 鏡頭：35萬像素&#13;<br> 屏幕：（內芒）26萬色?TFT?320×240像素&#13;<br> 　　　（外芒）65,536色?STN?80×60像素&#13;<br> 功能：MMS、JAVA、WAP、16和弦&#13;<br> 體積：94×49×25mm&#13;<br> 重量：102g&#13;<br> 備用時間：約250小時&#13;<br> 通話時間：約4小時&#13;<br> 售價：$3,780（上台價）?$4,380（零售價）&#13;<br> 查詢：28802688（數碼通）</fontstyle></spanclass></p><p><spanclass><fontstyle>七色閃燈點變都得  &#13;<br> SharpGX22除了內芒質素大躍進之外，外芒亦提升至6萬5色彩芒，唔單止可以睇相，來電都一樣有大頭相顯示。GX22在外芒上方設有35萬像素鏡頭，影相最高可達640×480解像度，兼且能夠玩4張連環快拍，短片則有20秒長。鏡頭外圈用家可以調較普通拍攝及微距拍攝，以應付不同環境，比GX12的10萬像素更上一層樓，鏡頭旁更設有閃光燈，於黑暗或背光環境下都可以「補光」，唔使成個黑面神咁，而且GX22的閃光燈非一般閃光燈，皆因其暗藏玄機，可以有七種不同顏色選擇，想張相點變色都得。&#13;<br> GX22於影相功能上加插唔少好玩玩意，唔單止七彩閃燈，用家更可以自行編輯照片，除了加相框之外，更可以好似貼紙機加入得意公仔及圖案，為相片整色整水，之後再用MMSSend畀朋友，相當過癮。</fontstyle></spanclass></p><p><spanclass><fontstyle>鈴聲圖像自己入  &#13;<br> 數碼通一向都為GX12標榜多媒體手機，玩和弦Ringtone、下載JavaGame等，所以今次GX22都繼續秉承傳統，16和弦、WAP、MMS及Java都冇走到，依舊健在，當然用家想玩JavaGame都只可以經數碼通下載，內置2MB記憶體，想Download多幾個Game就要睇餸食飯。而電話簿亦比GX12更加優化，240×320的高解像顯示令電話及大頭相都可以「共處一室」，毋須像以往㩒掣先睇到來電大頭相。前作GX12因只限從網絡商下載圖片，未能自己輸入較為不便，不過今次GX22附有特製軟件，用家可以透過紅外線傳送相片、鈴聲及影片至手機中，對鐘意自己DIY手機的用家絕對係天大的喜訊，不過暫時未知會否同期推出。</fontstyle></spanclass></p></body></html>