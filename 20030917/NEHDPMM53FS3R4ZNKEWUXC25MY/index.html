<html><header><meta charset="utf-8"><title>新車速報：&#13;<br>新版奧迪S4狠辣房跑車</title></header><body><h1>新車速報：&#13;<br>新版奧迪S4狠辣房跑車</h1><p>奧迪S系列一直係高性能房跑車嘅表表者，當中Turbo偈配搭更屬一大特色。然而，近期廠方卻替S4加入新成員，一部以4.2公升V8自然吸氣偈作骨幹嘅S4Quattro型號，演繹毫不遜色之餘，重表現出一份持久而內斂嘅個性呢！&#13;<br>&#13;<br>記者、攝影：陳偉林</p><p><spanclass><fontstyle>造型獨特顯個性  &#13;<br> 呢部以全新鮮豔奪目BodyColour配襯嘅新S4，一對鑲有電鍍外殼門邊鏡夠突出外，Xenon頭燈匹配霧燈裝置，同樣教人留有深刻印象；然而，專用18吋跑車合金胎軨，還有雙出式尾喉配搭，亦同樣予人一派剛勁個性。</fontstyle></spanclass></p><p><spanclass><fontstyle>4.2V8偈強得很  &#13;<br> 新S4改用一台4.2公升V8DOHC偈作動力核心，不但動力輸出較原有一台2.7公升V6Bi-turbo偈來得強勁，起步加速更見敏捷有勁外，而且重唔怕TurboLag出現嘅問題，絕能顯現出自然吸氣偈一份耐久力強嘅特性來。其次，底盤沿用S4原有結構，既穩紮又見支持力，加上電子Quattro恒式四驅，匹配埋EDL、ASR同ESP等主動裝置，令高速疾走起來，仍見有突出循迹力。</fontstyle></spanclass></p><p><spanclass><fontstyle>車廂布局跑意濃  &#13;<br> 座艙除空間寬敞闊落外，車內座椅全屬Recaro出品，並以高級真皮鑲嵌而成，承托力高之餘又見貼服舒適，望落重好有跑味㖭！而設備配搭亦見齊全，除電窗、電鏡及電天窗外，另外重有一套高級音響及獨立恒溫冷氣，享受更上一層樓，而響大型首飾箱內重備有凍櫃及CD盒，既方便又易用。</fontstyle></spanclass></p><p><spanclass><fontstyle>記者試後簡評：  &#13;<br> 新車表現更強勁&#13;<br> 改用自然吸氣4.2公升V8偈作驅動，加速起跑爆炸力更勝舊有型號，兼且引擎運轉較Turbo偈倍覺穩定持久，既無TurboLag、又無過熱腳軟嘅問題出現呢！</fontstyle></spanclass></p><p><spanclass><fontstyle>奧迪S4Quattro規格  &#13;<br> 引擎：4163ccV8DOHC&#13;<br> 馬力：354ps/7000rpm&#13;<br> 扭力：41.8kgm/3500rpm&#13;<br> 傳動：6前速手波，恒式四驅&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：235/40R18ContinentalSportContact2&#13;<br> 尺碼：4575×1781×1415mm&#13;<br> 軸距：2651mm；車重：1660kg&#13;<br> 0-100公里：5.6秒；極速：250km/h&#13;<br> 平均耗油：13.4L/100km&#13;<br> 新車售價：$720,000&#13;<br> 車輛提供：合迪汽車（25281862）</fontstyle></spanclass></p></body></html>