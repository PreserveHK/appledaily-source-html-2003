<html><header><meta charset="utf-8"><title>消費Bestbuy：<br>嚴選最索DVD組合手提國產機一樣型</title></header><body><h1>消費Bestbuy：<br>嚴選最索DVD組合手提國產機一樣型</h1><p>三幾百蚊DVD機，𠵱家隨街都執到！如果你真係冇要求到齋DVD機直駁電視出、貪小便宜為平幾草嘢返大陸買，咁好對唔住！你可以轉下版，呢度並冇你所需要嘅嘢！&#13;<br>𠵱家嘅DVD機除咗玩好聲、畫靚之外，玩款、講Style，簡直有如一件融入生活嘅藝術品，睇完以下介紹嘅怪款聲優嘅DVD組合之後，相信你屋企部老土DVD「四方」組合，一定俾你打入冷宮。&#13;<br>&#13;<br>記者：朱崇德&#13;<br>攝影：黃子偉、陳盛辰、朱崇德&#13;<br>ImageGirl：Agnes、Mandy（Space2）&#13;<br>逢星期一至四出版</p><p><spanclass><fontstyle>第一擊！  &#13;<br> <spanclass><fontstyle>手提DVD組合篇  &#13;<br> &#13;<br> <spanclass><fontstyle>手提DVD機玩TabletLook  &#13;<br> 好難想像國產DVD機都會講款玩Design，呢部新出嘅NextBaseSDV17-A，齋睇樣真係有幾分美國機Feel；外形是以TabletPC為藍本，設計簡約，機身面板按鍵好小，主體就只係個7”TFTLCD（解析度480×234PIXELS），16：9闊屏設計配個全金屬面板機身，型爆；喺光源複雜的CoffeeShop，進行實地測試，畫質一樣清晰靚仔，真係好過好多二線日本手提DVD機。&#13;<br> &#13;<br> <spanclass><fontstyle>電池：夠睇兩套DVD  &#13;<br> 最喜歡係佢個DVDROM放在機側設計，相對現時流行的摺機，慳位、型仔好多（尺寸：202×154×26mm）！你諗吓機身只係比一個DVDROM長少少，不論Design同體積，完全跑贏大市手提DVD式機；對應碟種格式一向係國產機強項，基本DVD、WMA、MP3、VCD、CD、HDCD、CD-R\RW、同PictureCD全讀，電池使用時間為2.5小時，睇兩套DVD時間尚足，不過跟機有叉機同汽車叉送，電源補充方面冇問題。&#13;<br> 唯一不滿處係喇叭係1W+1W，寧靚環境尚可，不過建議要買多個，建議可以買隻吸玻璃可發聲嘅SoundBug（應聲蟲），慳位、流動性完全匹配。</fontstyle></spanclass></fontstyle></spanclass></fontstyle></spanclass></fontstyle></spanclass></p><p><br> &#13;<br> 1〉機身尺寸，只係比一個DVDROM大少少。&#13;<br> 2〉機身按鍵超簡單，主功能都係在搖控器上。&#13;<br> 3〉機背設有企身腳，方便放在枱上看。&#13;<br> 4〉遙控器使用輕觸式設計，手感唔錯。&#13;<br> 5〉跟機送機套，內有硬塾，可保護LCD免被整花。&#13;<br> 6〉SoundBug只要黏在所有玻璃物件上，就可以共震作用而發聲。$380</p><p><b> SoundBug售賣點</b> &#13;<br> JCShop（31022783）&#13;<br> 地址：香港銅鑼灣時代廣場833舖</p><p><spanclass><fontstyle>4聲道掛頸喇叭黑武士上身  &#13;<br> SENNHEISER一向以出專業耳筒機出名，需知史上數一數二貴嘅耳筒Orpleus（價值十萬元），都係該廠出品；呢隻3DSOUND採用了較少見嘅4聲道設計，營造出環迴立體效果；雖然前置揚聲器使用1WX2，及後置使用5WX2，不過由於採用環頸設計，包圍感十足，調校到幾大聲都唔見「拆」！而且掛上頸賣相極型，簡直好似黑武士上身。&#13;<br> &#13;<br> <spanclass><fontstyle>玩3DSOUND要搵魯卡斯  &#13;<br> 講到尾，原來佢真係同《星戰》有啲關連㗎！要用3DSOUND玩出4聲道環迴效果，就一定要一部LUCAS嘅「環迴立體聲系統處理器」，呢個LUCAS不是別人，之唔係拍《星戰》嘅佐治魯卡斯囉！&#13;<br> 玩Mix&amp;Match嘅DVD機唔可以太差！Panasonic嘅DVD-LV65直至現在都係熱賣手提DVD機，事關佢個自由調校角度LCD，可配合唔同光源情況下，睇得最清楚，絕對靚聲靚畫絕配。</fontstyle></spanclass></fontstyle></spanclass></p><p><br> &#13;<br> 1〉PanasonicDVD-LV65（$3,580）&#13;<br> 2〉使用了SENNHEISERLUCAS，就可以使普通二聲道模擬出4聲道效果。&#13;<br> 3〉DSOUND前，有重低音及總輸出音量調校。&#13;<br> &#13;<br> <b> 永明影音</b> &#13;<br> （23997451）&#13;<br> 地址：旺角西洋菜南街68號地下</p><p><spanclass><fontstyle>$1,950廉價DVD機流動組合  &#13;<br> 音響嘅嘢！一向都係平有平玩，貴有貴玩；平嘅DVD機組合，都以呢套最過癮；ShincoDVD-9510都係國產機中，最平嘅流動式DVD機，近期重由$1,990下試到$1,730，配合佢個4"TFTLCD感覺更抵玩，讀碟強，DVD、MP3、AudioCD、CD-R/RW全對應，筆者自己燒咗隻光碟做測試，都係直讀冇問題！&#13;<br> 原機喇叭都已經唔錯，不過如果想大大聲開Party，建議可以買多個CD套！唔好以為筆者搞錯，TDK呢隻I’MASPEAKER，內置有日本最新出品的NXT紙製揚聲器，2mm單元足3W+3W，200呎內環境一定夠玩，3粒AA電播足7小時，都應該好夠玩喇啩！全套合埋$1,950，幾經濟實惠。</fontstyle></spanclass></p><p><br> &#13;<br> <b> 永明影音</b> &#13;<br> （23997993）&#13;<br> 地址：旺角洗衣街77號地下</p><p><spanclass><fontstyle>第二擊！  &#13;<br> <spanclass><fontstyle>DVD5.1套機篇  &#13;<br> &#13;<br> <spanclass><fontstyle>PHILIPSLX-3700D鐵柱登場  &#13;<br> PHILIPS新出5.1DVD機套裝組合——LX-3700D，機身玩簡約，圓柱式衞星喇叭加CyberLook，成條鐵柱咁，每個喇叭有50Watts輸出，音質好實淨；主機纖薄，按鍵都跟足玩圓Look，設計冷調之餘感覺唔會太硬；機身功能幾強，dts、DolbyDigital5.1、ProLogicII都基本玩齊，畫質表現係佢嘅強項，行ProgressiveScan畫面輸出比一般國產機來得穩定，不過最開心係對應埋DVD+RW，對DVD碟兼容性非常高，而且隨時玩埋自己燒製嘅DVD影碟；至於附加功能重有FM收音機，由於有RDS功能，對正頻道就會有埋電台名，係幾體貼嘅設計。</fontstyle></spanclass></fontstyle></spanclass></fontstyle></spanclass></p><p><br> &#13;<br> <b> 鐳射</b> &#13;<br> （23956969）&#13;<br> 地址：旺角西洋菜南街74-78號旺角城市中心地下3-4號舖</p><p><spanclass><fontstyle>LGLH-D6530鐵膜誘惑  &#13;<br> 無獨有偶，LG今個星期新出LH-D65305.1DVD影院組合，都係一樣玩全銀CyberLook，不過個款就玩懷古，全部小喇叭都係用鐵膜包住，真係幾分舊款Feel；功能方面，上面PHILIPS有嘅DolbyDigital、dts、ProLogicII都一樣落齊，不過最正係DVD+RW/-RW都全部對應，所以差唔多所有自燒DVD碟都可以讀到，喜歡自製DVD影片嘅人必買，喇叭輸出有50Wx5+100WSub-Woofer，聲效比一般家庭影院組合強。</fontstyle></spanclass></p><p><br> &#13;<br> <b> 華仁會</b> &#13;<br> （23980280）&#13;<br> 地址：旺角花園街75-77號花園商業大廈5樓及6樓</p><p><spanclass><fontstyle>第三擊！  &#13;<br> <spanclass><fontstyle>自組中價影院篇  &#13;<br> &#13;<br> <spanclass><fontstyle>Heatsink遇上鹹蛋超人玩6.1  &#13;<br> 這套6.1組合的喇叭使用德國AXTON最新系列，出名在分析力高，靈敏度達86db，規格已達半專業水平，而且最正係設計突出，Sub-Woofer成個電腦CPU散熱器（Heatsink）咁，同聲音的重質感成正比，而前後置的衞星喇叭，好似鹹蛋超人咁款，可以自由調校角度；DVD機（PHILIPSDVD-727K）行ProgressiveScan、擴音機（ONKYOTX-SR501G）玩足6.1音效，雖然都唔係最新Model，但都以實用見稱，加上全套跌價3,000餘元，屬初玩DVD影院人士之選。</fontstyle></spanclass></fontstyle></spanclass></fontstyle></spanclass></p><p><br> &#13;<br> <b> Hi-Fi舖</b> &#13;<br> （23801822）&#13;<br> 地埔：旺角花園街75~77號花園大廈4樓</p><p><spanclass><fontstyle>最索英國5.1組合  &#13;<br> 市面上，好似英國老牌NAD呢個中價組合就唔係好常見；佢面板用一塊半吋厚鋼板包裹，好有專業機Feel；由於將DVD、AMP功能合一，適合一啲唔想太多件頭，想慳地方人最啱。&#13;<br> 此機最強是音質，唔會太硬或刺耳。同一般日本的DVD影院組合比較，有如MiniHi-Fi同膽機的比較。新機落地價$8,180，算幾合理。至於配合的5.1喇叭組合都唔馬虎，用上英國名牌KHT2005.2（行稱「蛋」），須知上代的KHT2005，在去年已經贏盡日本專業影音雜誌Hi-Vi的年終大獎，今次第二代的KHT2005.2更在頻率寬容度及人聲定位上進一步加強，整體表現Upgrade了20%，絕對係中價影音組合的王者。</fontstyle></spanclass></p><p><br> &#13;<br> <b> 天下影音</b> &#13;<br> （27891733）&#13;<br> 地址：旺角西洋菜街51號友誠商業中心16樓</p><p><spanclass><fontstyle>對應6.1影院DVD碟唔多  &#13;<br> 可對應6.1的DVD碟碟面都印有DTS-ES字樣，不過市面有此功能的碟種真係唔多，外語片有《魔戒首部曲BoxSet》、《未來戰士續集特別版》、《七宗罪》、《挑戰者》等，港產碟就只有《左麟右李演唱會2003》，價錢多在$150-$200左右。</fontstyle></spanclass></p><p><spanclass><fontstyle>6.1比5.1多個後中置！  &#13;<br> 講到DVD影院組合，如果真係要追求完美靚聲靚畫，當然係逐件買嘅自組套裝正好多，事關每件都係每一瓣中最強；旺角影音專門店就介紹咗右面呢套6.1組合，一般5.1組合是指前置左、右，後置左、右，前中置和超低音，至於6.1就會比它多一個後中置，據稱可以做到更完美的包圍感；不過有得亦有失，Set喇叭的環境要求會更高，因為後中置起碼要距離人座位2呎，先可以做到空間感，所以建議Set機環境起碼要有150-200呎！</fontstyle></spanclass></p></body></html>