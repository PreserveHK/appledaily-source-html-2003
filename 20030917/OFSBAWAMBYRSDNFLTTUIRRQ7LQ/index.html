<html><header><meta charset="utf-8"><title>華碩趁熱鬧出影音PC</title></header><body><h1>華碩趁熱鬧出影音PC</h1><p>近期推出嘅電腦組合都愛強調影音功能有幾勁，華碩都唔執輸，推出Pundit影音電腦，外表唔算花巧，但勝在機仔細細，功能齊備，要挑選入門級電腦而又有影音功能，Pundit係一個唔錯選擇。&#13;<br>&#13;<br>記者、攝影：許福合</p><p><spanclass><fontstyle>功能全面齊全  &#13;<br> Pundit外表同一般Barebone機箱差唔多，但功能絕對更勝一籌，好似機前面蓋，就設有PCMCIA槽，可以用嚟放張無線LAN卡上網，而睇相就可使用4合1讀卡器，讀取SD、MMC、SM及MS卡。當要接駁其他裝置擴充功能，還具備兩組IEEE1394及USB2.0插頭。追求音質嘅用家更可經SPDIFIn?Out連接音響器材，保證音質理想。</fontstyle></spanclass></p><p><spanclass><fontstyle>TVFM電視卡  &#13;<br> 若覺得以上功能都未算特別，呢張TVFM卡所提供嘅功能一定令你滿意。呢張TVFM卡採用Low-Profile規格，細機箱都啱用，可接駁電視電台嘅天線，再經《HomeTheater》軟件，就可令到Pundit具備電視錄影、收音機、剪片、製作個人短片等功能，而睇電視時還支援Nicam播放，可以中英兩邊走。要舒舒服服欣賞，還可選用遙控器，就可控制Pundit嘅一舉一動。</fontstyle></spanclass></p><p><b> 基本規格</b> &#13;<br> 處理器：P42.4GHz&#13;<br> 記憶體：256MB&#13;<br> 顯示及音效：內置&#13;<br> 光碟機：16×DVDROM&#13;<br> &#13;<br> <b> 價目一覽：</b> &#13;<br> Pundit（連TVFM卡）?$4,980&#13;<br> Pundit（連TVFM卡及藍芽）?$5,180&#13;<br> TVFM卡?$430&#13;<br> TVFM卡?$530（連遙控）&#13;<br> &#13;<br> <b> 漢科電腦</b> &#13;<br> 查詢電話：27930368</p></body></html>