<html><header><meta charset="utf-8"><title>張娜拉返母校教埋一份</title></header><body><h1>張娜拉返母校教埋一份</h1><p>韓國偶像張娜拉呢排工作唔多，只係專心處理佢年尾去北韓捐款同探訪嘅事。可能佢見得閒，前日就突然返咗佢母校漢城中央大學，咁啱有個教授喺度教緊書講人生同歷史，佢即刻好有興趣咁上台講埋一份，令到在場嘅六百位學生，非常興奮。</p></body></html>