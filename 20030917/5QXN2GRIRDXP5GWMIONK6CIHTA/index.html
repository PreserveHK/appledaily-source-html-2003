<html><header><meta charset="utf-8"><title>紅酒添浪漫　纏綿五小時<br>超儀婚前破禁咀子聰</title></header><body><h1>紅酒添浪漫　纏綿五小時<br>超儀婚前破禁咀子聰</h1><p>賭王何鴻燊千金何超儀（Josie）與陳子聰將於十一月結婚，這對準新人早前為雜誌拍攝創刊號硬照，破禁在鏡頭前親熱互咀，難怪Josie亦揚言是空前絕後。</p><p>賭王何鴻燊千金何超儀與陳子聰早前為男士時裝雜誌《MbyMen'suno》拍攝硬照。鬼妹仔個性的Josie，一向對感情事好低調，在人前一直都保持距離，今次一對情人在鏡頭前破禁親熱錫嘴實屬罕見。<br> &#13;<br> <spanclass>要影到最好 &#13;<br> Josie與子聰穿上名牌YSL、MiuMiu新裝，在一間懷舊的小房拍攝，拍足五個小時，為求更投入，中途兩人更飲紅酒增加氣氛。&#13;<br> Josie昨日接受電話訪問表示親熱合照純粹無意之作，她說：「呢類相係好有紀念價值，要影到最好！其實我哋一直希望留番由日本好出名嘅攝影師LesileKee影，我哋先會肯影。不過今次係幫我stylist朋友，原定係唔會出現子聰嘅樣，不過冇更合適嘅人選囉！」<br> &#13;<br> <spanclass>「拖手都好少」 &#13;<br> Josie更表示這張接吻照將是史上唯一，她說：「我哋唔係第一次合作，不過，感情呢啲嘢好私人，我同子聰都係把口講得多，平時真係拖手都好少，其實唔想見報，我以後都唔會再幫人影嘢。」&#13;<br> 距離婚期只餘兩個月，Josie依然工作不斷，九月底《豪情》上映，十月尾又要忙舞台劇，Josie說：「十月中重要出碟，因為今次係獨立製作，曲詞都有排搞，連封面都要我畫埋，最忙呢兩個月囉！」</spanclass></spanclass></p></body></html>