<html><header><meta charset="utf-8"><title>港選手新年願望尋開心</title></header><body><h1>港選手新年願望尋開心</h1><p>○二年，在一片破產、通縮、裁員、及減薪潮下，香港人又真真正正過了多少天開心日子？今日元旦，簡單一句「HappyNewYear」已變得難能可貴，香港運動員有着逆境求存、樂天知命的性格，遇到挫折後，他們又用甚麼方法令自己再展笑顏呢？&#13;<br></p><p><spanclass>許長國（保齡球） &#13;<br> 唔開心會做啲乜？&#13;<br> 釣魚，因為有機會畀我平和心情，其實成功同失敗都係一個循環，有得必有失，只要用平常心面對，唔開心嘅事總會淡忘。&#13;<br> 03年願望：身體健康<br> &#13;<br> <spanclass>胡兆康（保齡球） &#13;<br> 唔開心會做啲乜？&#13;<br> 聽鋼琴音樂，紓緩唔開心情緒，跟住諗番啲開心嘅事，再定一啲容易達到嘅目標，令自己重拾自信。&#13;<br> 03年願望：考好會考<br> &#13;<br> <spanclass>陳慧琪（滑浪風帆） &#13;<br> 唔開心會做啲乜？&#13;<br> 瞓覺，我係嗰種瞓醒覺就所有唔開心事都唔記得嘅人，瞓覺總好過一個人鑽牛角尖。&#13;<br> 03年願望：打入世界頭5名<br> &#13;<br> <spanclass>梁志榮（足球） &#13;<br> 唔開心會做啲乜？&#13;<br> 約班朋友傾吓偈，唔好諗埋一邊，個人就會開心番。&#13;<br> 03年願望：身體健康、世界和平<br> &#13;<br> <spanclass>何兆麟（單車） &#13;<br> 唔開心會做啲乜？&#13;<br> 我會不停咁笑，重要笑得好燦爛，無論自己或者身邊啲人都會感染到歡樂氣氛。&#13;<br> 03年願望：踩得愈來愈快</spanclass></spanclass></spanclass></spanclass></spanclass></p><p><spanclass>金判坤（足球） &#13;<br> 唔開心會做啲乜？&#13;<br> 祈禱同多啲諗開心嘅事。&#13;<br> 03年願望：祝香港人生活開心<br> &#13;<br> <spanclass>翁嘉茵（划艇） &#13;<br> 唔開心會做啲乜？&#13;<br> 我會做大量運動，令自己攰到眼瞓，咁樣所有唔開心都唔會再諗。&#13;<br> 03年願望：開開心心、更進一步<br> &#13;<br> <spanclass>羅曉鋒（划艇） &#13;<br> 唔開心會做啲乜？&#13;<br> 滑浪同瞓覺，我份人好簡單，去海灘玩一大輪，或者大覺瞓，就乜嘢唔開心都會忘記晒。&#13;<br> 03年願望：事事順利、心想事成<br> &#13;<br> <spanclass>後記 &#13;<br> 聽完一班運動員嘅開心秘訣，其實所費無幾，亦都好容易做得到，老套講句：「凡事睇開啲，自然心情都開朗啲喇！」</spanclass></spanclass></spanclass></spanclass></p></body></html>