<html><header><meta charset="utf-8"><title>合唱甩牌玩遊戲<br>安仔教Fans三招冧耆英</title></header><body><h1>合唱甩牌玩遊戲<br>安仔教Fans三招冧耆英</h1><p>由本報舉辦的「偶像齊齊玩」日前請來許志安探訪老人院，安仔率領十位忠實歌迷到將軍澳靈實胡平頤養院，雖然大部份長者都不良於行，但當眾長者知道安仔到來，都表現得異常雀躍。安仔出動「許三招」，冧得一班長者十分開心。</p><p>許志安與十位fans抵達老人院後，先向公公婆婆噓寒問暖，盡顯體貼的一面。安仔接着與長者大玩傳咕𠱸及搶手巾遊戲，大家都玩得非常投入。玩得興起時，院內的麥婆婆嚷着要與安仔合唱《分飛燕》，麥婆婆亦早有準備，取出「貓紙」與安仔合唱，安仔更配合做手大搞氣氛，頃刻令院內的氣氛變得相當熱鬧。<br> &#13;<br> <spanclass>「甩」牌棋逢敵手 &#13;<br> 合唱之後，長者們至愛的「甩牌遊戲」亦隨即展開。安仔抽出多位長者與他比賽「甩」牌，原來安仔亦是「雀林高手」，其中與楊公公的一戰更難以分出勝負，最後打成平手。其後安仔大派由澳洲寶萊牛奶贊助的牛奶及多樣禮品給眾長者，他更對婆婆說：「飲完牛奶又白又滑！」最後安仔唱出飲歌《鳳閣恩仇未了情》，短短的個多小時探訪在笑聲中完結。<br> &#13;<br> <spanclass>鼓勵爸爸竹戰 &#13;<br> 安仔對今次活動感到十分開心，而「甩」牌一役，讓人得知安仔原來是個「雀林高手」，他說：「好開心，其實我成日都會帶fans做義工，每年聖誕節都會去相熟嘅老人院同老人家一齊唱歌，但今次之後，我諗我要練多幾首飲歌先得。其實我爸爸都七、八十歲，我好鼓勵佢老人家打麻雀㗎，但我太忙冇乜時間陪佢打，所以我成日同佢講輸咗由我包底。」</spanclass></spanclass></p></body></html>