<html><header><meta charset="utf-8"><title>電腦新產品：Toshiba新年新攻勢<br>率先測試全球最快TabletPC</title></header><body><h1>電腦新產品：Toshiba新年新攻勢<br>率先測試全球最快TabletPC</h1><p>2002年啱啱過去，要數過去一年，上位最快嘅IT產品，可算非TabletPC莫屬。年中開始多間大廠陸續推出新款TabletPC，包括acer、Compaq、聯想同STAMP等，市場熱鬧非常。而2003年一開始，Toshiba亦急不及待擺下新一輪擂台，以全球最快運算能力及強勁功能TabletPC，挑戰各大廠商。&#13;<br>&#13;<br>記者、攝影：徐影龍　ImageGirl：Christy&#13;<br>逢星期一至五刊出</p><p><spanclass><fontstyle>Profile  &#13;<br> 處理器：PIII-M1.33GHz&#13;<br> 記憶體：256MBSDRAM&#13;<br> 硬碟：40GB&#13;<br> 屏幕：12.1"TFT&#13;<br> 作業系統：WindowsXP（TabletPC專用版）&#13;<br> &#13;<br> 其士商業系統&#13;<br> 查詢電話：29533555</fontstyle></spanclass></p><p><spanclass><fontstyle>貪佢打字夠快。  &#13;<br> Amy職業為助理秘書，除咗喺辦公室會使用Notebook外，久不久重會跟老細出Trip開會，以Notebook記低大小事項。問到佢對時下TabletPC嘅睇法，佢認為最大特色係個TouchScreen，喺個畫面一路寫一路畫，又可即時加入附加圖片，對佢工作有好大幫助，不過真正嘅TabletPC設計要顧及輕便及流動性，故此不設鍵盤，對於需要成日打字嘅Amy好唔方便，靠手寫同虛擬鍵盤根本唔夠快。&#13;<br> Toshiba呢款PORTEGE3500，就結合傳統Notebook同TabletPC特色於一身，要快速打字可用Notebook模式，而畫圖就反轉個芒變成TabletPC模式，充份發揮兩者嘅好處。</fontstyle></spanclass></p><p><spanclass><fontstyle>隨街上網SendE-mail。  &#13;<br> 當初微軟推行TabletPC規格時，以流動性為第一大前提，符合用家室外接駁互聯網嘅需要。Jessic職業為護膚品推銷經紀，需要經常出街接觸客戶，大量顧客資料就以隨身攜帶嘅Notebook儲存，不過最大問題係經常身處戶外，要接收其他顧客嘅電郵定單或上網翻查資料都好麻煩。PORTEGE3500另一賣點係同時具備兩種無線網絡制式，包括Wi-Fi同Bluetooth，毋須額外花錢添置配件，即時就可上網、收發電郵等，大大增加Jessic嘅工作效率。PORTEGE3500機身亦同時設有寬頻及Modem插頭，接駁內聯網或收發傳真都冇問題。</fontstyle></spanclass></p><p><spanclass><fontstyle>數碼相即抄即睇。  &#13;<br> Pater以接攝影工作為主，近年因同行競爭激烈關係，為減低成本而偏向使用數碼相機，顧客可即時睇番相嘅構圖同燈光，增加信心外亦方便轉Idea。Pater認為傳統菲林機可以即影即有嘅寶麗萊代替，不過每張相都要等兩分鐘，價錢又貴，點都唔及數碼相機咁經濟實用。&#13;<br> 有咗PORTEGE3500後，不但可透過機上嘅SD及CF插槽直抄相片，而且12.1"可轉式屏幕令大家睇相都好方便，高速處理器運算高解像相片都好輕鬆。令到顧客滿意，自然增加生意回頭機會，儘管市道唔好，佢認為呢啲錢唔慳得。</fontstyle></spanclass></p></body></html>