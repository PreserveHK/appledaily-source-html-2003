<html><header><meta charset="utf-8"><title>　　新問責局長個個信耶穌 - 李八方</title></header><body><h1>　　新問責局長個個信耶穌 - 李八方</h1><p>特首董建華嘅新班底今年首次同香港市民共度新歲，八方忽然發現當中嘅新局長，清一色係基督徒。佢哋包括年初二去車公廟上香為港人求得下籤嘅何志平、被指羊年唔應該打羊呔嘅馬時亨，同埋年頭喺落馬洲支線動土儀式冇上香嘅廖秀冬。而原來唐英年同李國章都係基督徒，但有冇廖局長咁虔誠就唔知喇。<br> &#13;<br> <spanclass>朝朝開早禱會 &#13;<br> 睇番班舊人，就各種信仰都有。好似曾蔭權同孫明揚都信天主教，連梁愛詩都係，但佢就唔似得煲呔咁成日去教堂；董特首出名信風水（雖然冇聽過佢話信乜教），梁錦松、王永平、葉澍堃同楊永強聽講冇特別信仰，葉澍堃話只是係導人向善佢都會信喎；林煥光信佛，而葉劉淑儀同林瑞麟就係基督徒。&#13;<br> 十一個局長中有過半數係基督徒，有人就笑住咁話，阿董當日搵人入局搵得咁辛苦，好彩有班願意「犧牲」嘅基督徒肯捱義氣，所以阿董成日叫班問責局長減薪，佢哋都冇出聲，朝朝早開「早禱會」（Morningprayer）傾吓時局更加冇問題。有口痕友問八方，佢哋咁多人信耶穌，點解都唔聽陳日君支笛嘅。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>