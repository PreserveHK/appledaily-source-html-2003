<html><header><meta charset="utf-8"><title>日選美腿女星　神田多女Fans<br>米倉零脂肪玉腿最迷男士</title></header><body><h1>日選美腿女星　神田多女Fans<br>米倉零脂肪玉腿最迷男士</h1><p>一個美女嘅性感象徵，除咗樣靚身材正之外，唔少人都會好似我羅拉咁，鍾意睇埋佢哋嘅靚腳。最近有本日本時裝雜誌，搵咗成千個讀者選出美腿藝人，頭五位起碼有三個係模特兒出身，由結果之中亦會發覺，女人同男人睇靚腳嘅角度都幾唔同㗎！&#13;<br> 大部分女仔都會買絲襪，所以做過絲襪代言人嘅神田UNO同江角真紀子，喺女仔心目中零舍吃香。好多女仔鍾意神田對腳幼得嚟好有魅力，坐嘅姿勢亦型過人，所以佢成為眾多女性心目中嘅美腿藝人。<br> &#13;<br> <spanclass>紀香又白又滑 &#13;<br> 男士就覺得神田對腳唔夠「肉地」，反而鍾意米倉嗰雙近乎零脂肪嘅靚腳，佢哋重睇得出米倉成日做gym，因為佢雙腳好有線條美，梗係啦，米倉以前跳芭蕾舞㗎嘛！&#13;<br> 而喺男女讀者心目中都係有一雙美腿嘅藤原紀香，就被認為完全冇一般女性大腿肥大嘅問題，雙腳又白又滑，亦冇瑕疵。而江角真紀子拍《庶務二課》嘅短裙制服look咁經典，唔入選就奇啦！<br> &#13;<br> <spanclass>步姐入圍費解 &#13;<br> 我羅拉都好認同讀者嘅心水靚腳嘅，但係連濱崎步同BritneySpears呢啲出咗名唔夠高，腳又短嘅藝人都入選，就覺得好費解囉！</spanclass></spanclass></p></body></html>