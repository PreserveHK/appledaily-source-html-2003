<html><header><meta charset="utf-8"><title>二手市場(電子篇)電腦收買佬教路：<br>過2年二手Notebook買唔過</title></header><body><h1>二手市場(電子篇)電腦收買佬教路：<br>過2年二手Notebook買唔過</h1><p>西裝筆挺的阿昌，手提電腦收買佬，每日埋頭上網搵筍貨，價好貨正即Call機主交貨，再輾轉運回大陸出售，當中不乏新機。「其實Notebook實用價值始於比Desktop低，有時唔覺意壞機，拎去整要千多二千，就不如放咗部機，套現千零蚊再買過部。」機種變得快，又銀根短絀，二手市場近年非常活躍，經他多年買賣經驗，結論是：「千祈唔好買過期2年的Notebook，不但性能過時，而且零件開始有損壞，好易死機，唔覺意壞咗又要修理，成本就太高。」&#13;<br>&#13;<br>記者：梁佩芬　攝影：林栢鈞、伍慶泉</p><p><spanclass><fontstyle>Notebook名牌SONY信心保證  &#13;<br> SONY非常精於Notebook，花樣多夠吸引，同樣新機又出得快，要追款就好大鑊，造成二手市場SONY機過盛，好似這兩部SONYDVDRom的Notebook，推出約一年，行貨還健在，二手貨也放通街。</fontstyle></spanclass></p><p><b> 貴價版</b> &#13;<br> <spanclass><fontstyle>SONYVaioPCG-R505TSK  &#13;<br> 只重3.75lbs，有PIII850、128MBRam、20GHarddisk、DVDRom及56kpsModem，外表新淨，與P4機功能大致相同，但價錢就差兩三千，這部二手機不用八千大元還包一年保養。</fontstyle></spanclass></p><p><b> 超平版</b> &#13;<br> <spanclass><fontstyle>SONYPCGF430  &#13;<br> CPU只是PentiumII600Mhz，速度與今日的P4難以比較，但勝在機身細，有20GB硬碟、128MBRam、14”TFTDisplay及56kpsModem，加上DVDROM，功能齊備與貴價版相差無幾。打機、上網及一般文書處理都無問題。</fontstyle></spanclass></p><p><b> SONY「保值」舊機</b> &#13;<br> <spanclass><fontstyle>VaioPCG-SR7K  &#13;<br> 年半前，SONY系列全線過萬五蚊，包括這部得PIII600、128MBRam、12GBHarddisk及10.4”TFTDisplay的手提電腦。日子洗禮，二手價仍徘徊七千，可見打着SONY品牌，點跌都有個價。</fontstyle></spanclass></p><p><b> 木村效應</b> &#13;<br> <spanclass><fontstyle>FujitsuLifeBookC-6560  &#13;<br> 年多前，人稱LifeBook為「機王」的富士電腦為，都因超人氣的木村拓哉做產品代言人，搞到要去街市買菜都要拎住部。這部過氣機王，性能有PIII700、128MBRam、15GBHarddisk、CD-Rom及56kpsModem。</fontstyle></spanclass></p><p><b> 半年貨仔</b> &#13;<br> <spanclass><fontstyle>寬頻ToshibaDynaBook  &#13;<br> 出產半年的東芝，已裝Lan卡可直上寬頻。九成新，功能好，有PIII750、256MBRam、20GBHarddisk、12.1”TFTDisplay、10/100Base-tLan及CDRom，惟美中不足是價錢稍貴。</fontstyle></spanclass></p><p><b> $3,000以下抵玩舊機！</b> &#13;<br> <spanclass><fontstyle>ToshibaPII改裝版勝在平  &#13;<br> 其真身只得32MBRam及4GBHarddisk，老闆覺得功能咁曳賣唔出，就Upgrade去20GB及128Ram，再加埋部24XCD-Rom，雖然得PII233，但仍有Upgrade能力，買咗唔啱有空間可以再改。</fontstyle></spanclass></p><p><spanclass><fontstyle>台灣機Twinhead夠的骰  &#13;<br> Notebook點只係㗎仔世界，台灣人都好想分一杯羹，龍頭大佬有Acer，細佬有Twinhead，的的骰骰，有PII366、20GBHarddisk、96MBRam同24XCDRom，但機身嫌太厚。</fontstyle></spanclass></p><p>a.Wings（27208738）&#13;<br> 地址：深水埗高登購物中心107號舖&#13;<br> &#13;<br> b.DigiterComputerSolutionLimited（29157083）&#13;<br> 地址：皇室堡Shop1242-43</p><p><b> 專家講Trade-in貼士</b> &#13;<br> <spanclass><fontstyle>新機半年跌兩千  &#13;<br> 二手買賣Notebook公司Digiter經理Leon：「放機前，先去二手舖睇吓市道如何，心中有數再打電話Check價，或者親身上嚟都得。但有心理準備，Notebook一出半年左右就跌價兩三千，過後一年就只剩四成。」</fontstyle></spanclass></p><p><spanclass><fontstyle>舊機可Upgrade  &#13;<br> Wings電話維修羅先生：「我哋連壞機都收，價當然稍低，佢哋覺得好過連渣都冇，一千幾百都殺！有時收機後，一啲兩三年前款太落後，就自己先Upgrade，好似加Ram，加大Harddisk咁，可以更實用，貴少少都合理。」</fontstyle></spanclass></p><p><b> 用家點解放機？</b> &#13;<br> 放iMacDennis：「兩年前，用萬幾蚊買部iBook返嚟，後來個芒有問題，去Apple度問維修，佢索價三千。今日就出嚟鴨寮街格吓價，希望可以放到千零二千就算。」</p><p><b> 買機公幹</b> &#13;<br> 阿茵：「因為要去外國做嘢半年，要有部機係身先方便，新機太貴，二手機有得打吓字上網就OK，$3,000樓下最好。」</p><p><spanclass><fontstyle>買機前Check機五部曲  &#13;<br> 阿昌每月都收二十多部Notebook，每日都指定要做一系檢查工作，確保交易公平，留意以下貼士，買二手機時先做個BodyCheck，保障消費權益。&#13;<br> &#13;<br> <b> 外殼有冇花</b> &#13;<br> 外表有冇很明顯的刮花或很污糟，因為太深的花痕，可能曾受硬物撞擊，內部容易受重傷。&#13;<br> &#13;<br> <b> 插糟Pin齊唔齊</b> &#13;<br> 看清楚各個Port的針是否齊全，有缺漏都不可使用。</fontstyle></spanclass></p><p><b> 鉸位可有鬆</b> &#13;<br> 檢查鉸位有沒有鬆脫現象，可開閂機蓋多次測試。&#13;<br> &#13;<br> <b> Check死點</b> &#13;<br> 將桌面顏色變為黑色，看看有沒有白色點，即死點；再變為紅、黃及綠三原色，是否標準。&#13;<br> &#13;<br> <b> 重新Boot機</b> &#13;<br> 開關部機數次，Check喇叭、SoundCard等應用硬件，再開幾個Software睇吓，係Wordpad、Office打吓字，同時Check埋Keyboard。</p></body></html>