<html><header><meta charset="utf-8"><title>醜女曝光牙肉叫痛<br>祖兒=林亞珍+西瓜刨　絕！</title></header><body><h1>醜女曝光牙肉叫痛<br>祖兒=林亞珍+西瓜刨　絕！</h1><p>容祖兒在無綫新劇《美麗在望》中飾演醜女，昨日其醜女造型終於曝光。祖兒搖身一變，化身林亞珍與西瓜刨的混合體，她對於這個造型非常滿意，只是那棚假哨牙弄得她有點痛。</p><p>容祖兒在無綫新劇《美麗在望》中扮演醜女，日前她在化妝間出現，其醜女扮相原來是林亞珍與西瓜刨的混合版。祖兒戴了一個紅色大眼鏡、假鼻、假哨牙及黐上大粒癦，還戴了一個林亞珍式假髮，對於這個造型，祖兒感到相當滿意。<br> &#13;<br> <spanclass>助手幫𢱑痕 &#13;<br> 祖兒日前親自動手化妝黐上假鼻，化妝時又不時照鏡望着自己的醜女look。不過祖兒對於那棚假哨牙就有點微言，由於假牙要箍得很實，所以令到她的牙肉非常痛。&#13;<br> 另外，祖兒昨日到商台宣傳新歌，她笑說：「終於都可以幫新歌做宣傳，下個月就會出新碟。」祖兒透露前日在蘭桂坊的斜路拍攝《美麗在望》外景，她說：「我着咗件肥婆衫，因為太大件，所以我着多咗件衞衣喺入面，點知嗰日天氣好熱，我要喺條斜路度跑嚟跑去，搞到我成身濕晒，皮膚又敏感，要助手幫我𢱑痕，都幾辛苦。」<br> &#13;<br> <spanclass>被安仔力摑 &#13;<br> 祖兒表示日前拍了一場被郭晉安掌摑的戲，她說：「安仔真係好大力咁打我塊面，佢本來都好驚，我重同佢玩，叫佢打我啦，我都好耐冇俾人打，點知佢真係咁大力，我都有小小痛，不過效果就好好。」</spanclass></spanclass></p></body></html>