<html><header><meta charset="utf-8"><title>船工墮海亡全家陷困境</title></header><body><h1>船工墮海亡全家陷困境</h1><p>三十七歲躉船工人黃潤光，早前墮海失蹤，近日屍體終被發現。黃家上下對阿光的死，悲痛不已，並希望盡快讓他入土為安。可是，年來迭遭不幸的黃家，家境清貧，無力應付突如其來的殮葬開支，蘋果基金即時施予援手。</p><p>「聽阿哥啲同事講，佢嗰日係因為唔小心跌咗份文件落海，所以想落去執番，點知海面風浪太大，阿哥好快就被大浪捲走咗，佢啲同事都有落海企圖救佢，但都唔成功。」死者的胞弟錦慶說。&#13;<br> 單身未婚的黃潤光，在五兄弟妹中排行第二，與父母同住，任職躉船工人，負責貨櫃掛鈎的工作。阿光本身是水上人，自幼與海為伴，想不到最後亦葬身大海。&#13;<br> 出事後，阿光一度失蹤八天，直至日前，其屍體始被水警發現在大嶼山竹篙灣海面漂浮，經過家人認屍，證實其身份。<br> &#13;<br> <spanclass>雙親打擊至大 &#13;<br> 錦慶表示：「正所謂『行船跑馬三分險』，其實阿哥都有諗過轉行，不過佢冇學歷，讀書只係讀到中二，𠵱家經濟環境又唔好，佢先一路拖住先，估唔到真係出事。」&#13;<br> 阿光猝死，他的雙親打擊至大，終日茶飯不思，以淚洗面。為免老人家再受刺激，喪事交由阿光的兄嫂及弟弟處理。&#13;<br> 「阿光出名好仔、孝順，今次佢死得真係好唔抵，不過，𠵱家都唔係追究責任嘅時候，最緊要盡快搞好佢嘅身後事，等佢安安樂樂。」阿光的大嫂一臉傷感地說。</spanclass></p><p><spanclass>家人收入微薄 &#13;<br> 奈何面對突然發生的事件，和龐大的殮葬開支，黃家眾人感到心有餘而力不足。&#13;<br> 黃家上下收入微薄，錦慶任職跟車工作，他的兩名胞妹則為文員，大家可說是「餐搵餐食」；同樣當船員的長兄華根，則於去年四月因為工業意外受傷，雙足折斷至今仍未康復，需靠輪椅代步，現時每月只領取五分之四的薪金，養活妻兒。&#13;<br> 華根搖頭歎道：「屋企近排真係多事幹，我自己都未搞掂，𠵱家又輪到個細佬。老實講，我人工已經唔多，受傷之後又少一截，兩個仔女讀書返學咁多使費，好多時都要靠阿光幫我，但𠵱家我就幫唔番佢轉頭。」<br> &#13;<br> <spanclass>基金撥款相助 &#13;<br> 蘋果日報慈善基金了解過黃家的困境之後，即時從「殮葬專戶」撥款一萬五千元，協助他們辦理阿光的身後事。&#13;<br> 捐款編號：C0835&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>