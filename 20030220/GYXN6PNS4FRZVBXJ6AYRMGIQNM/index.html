<html><header><meta charset="utf-8"><title>一味窩輪：華創7元有支持買9270</title></header><body><h1>一味窩輪：華創7元有支持買9270</h1><p>港股升唔起，跌唔落，恒指埋單進帳30點。大隻藍籌中，長實（001）最威，收51.75元，升75仙，結果令到隻末日Call輪9515做咗是日輪王，收2.5仙，升67%，成交金額只得兩皮幾。<br> &#13;<br> <spanclass>候長實調整博相關Call輪 &#13;<br> 9515下月初到期，溢價4.8%，槓桿率207倍。要長實股價喺兩個星期之內上升兩個幾，機會唔係冇，不過好細，9515買賣冇乜意思。賭長實Call輪，9608同9671比較正路，壽命、溢價等條件好好多。大市𠵱家反覆下，博長實Call輪，最好等正股回番啲先至諗。&#13;<br> 傳統大紅籌噚日有升有跌，華創（291）係有份跌之一，最低6.95元，收7元，唔見10仙。&#13;<br> 華創7皮大關，相信守得住，會有人維持秩序，睇多陣，見如果7字真係守得住，不妨細細注吼隻Call輪9270。&#13;<br> 隻輪今年9月夠鐘，現價9.9仙，溢價6.4%，槓桿率7.1倍。&#13;<br> 隔晚美元兌日圓唔得，喺紐約市散1.1%，本港隻美元兌日圓Call輪9420，繼續急跌，收16.1仙。6日內急跌近4成，呢段時間，美元兌日圓由121.9跌落119左右，若見跌至117.3，料有支持，可留意細注低買9420。&#13;<br> 章盛</spanclass></p></body></html>