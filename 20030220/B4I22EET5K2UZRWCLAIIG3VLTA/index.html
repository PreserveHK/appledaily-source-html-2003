<html><header><meta charset="utf-8"><title>二手市場：<br>價扺即擸二手ROLEX上車手冊</title></header><body><h1>二手市場：<br>價扺即擸二手ROLEX上車手冊</h1><p>要睇時間，手提電話已足夠。然而人類愛面子，戴隻貴表除滿足虛榮感外，識玩識揀者如老友Bong仔話齋：「買隻Daytona等同揸住滙豐股票，既保值又具抗跌能力！」的確，就算現時經濟差，「撈」跌極都有好價。現行版「369」Ref.114270，公價約$21,000，二手價點跌都值「兩皮嘢」；Daytona更勁，好似停產嘅Ref.16520，㗎仔入重貨等吊高嚟賣。哈！買樓賣樓一出一入可以唔見50%，反觀俾你扑中隻筍價二手靚表，則有價又有市！	記者：陳嘉文&#13;<br>攝影：楊錦文</p><p><spanclass><fontstyle>貨源充足！二手「369」回落抵玩  &#13;<br> 舊版——Ref.14270二手價$18,000-$20,000（好）&#13;<br> 現行版——Ref.114270公價約$21,000&#13;<br> 二手價$18,000-$20,000（好）（古）二手回收價$16,000-$18,000&#13;<br> &#13;<br> <spanclass><fontstyle>Fans志哥：愛佢歷久不衰  &#13;<br> 志哥唔鍾意多功能運動型表，屋企全是50's到現行的「369」，共超過20隻。「1953年希拉利戴住佢成功攀登額菲爾士峯，自此『369』成為表壇神話！其機芯可謂『撈』運動型手表中最簡單型號（日曆都無！）。『369』之靚，在Benz時針，配以3、6、9的設計，Minimal到極且歷久不衰！90's多得《LoveGeneration》裏木村佩戴，是『369』的高峯期，當年要買一隻Ref.14270公價$17,000根本冇可能。回收價更可以去到$20,000，嚇鬼！大概嗰陣經濟好，Mark到$25,000-$28,000都有人要，好瘋狂！」</fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>Daytona依然最硬淨！  &#13;<br> 90's白面鋼版DaytonaRef.16520&#13;<br> 公價約$41,000（現行版為Ref.116520）&#13;<br> 二手價$52,000（古）二手回收價$45,000-$50,000&#13;<br> &#13;<br> <spanclass><fontstyle>古魯店Micky：16520重有得升  &#13;<br> 「深究Daytona已成為一門學問，而事實是最渴市的70's的6系，型號Ref.6263、6264；行內人稱為『骰仔面』/PaulNewman的Daytona，炒價可以去到$80,000-$100,000！而由88年至2000年的Ref.16520，又可分為較早期的S（94、95年生產）；尾期的A（00年生產），而後者更被㗎仔大手掃清（A仍是採用Zenith機芯，而16250P及現行的116520已改為ROLEX自家機芯），即意味着尾期的Ref.16520大有機會炒起！」</fontstyle></spanclass></fontstyle></spanclass></p><p><spanclass><fontstyle>大橙針ExplorerII有價有市  &#13;<br> 左：	70's「大橙針」ExplorerIIRef.1655&#13;<br> 	二手價$38,000-$45,000（古）（復）&#13;<br> 	二手回收價$30,000-$40,000&#13;<br> 右：	ROLEXExplorerII&#13;<br> 	現行版Ref.116570公價約$27,000&#13;<br> 	二手價$16,000-$20,000（好）&#13;<br> 	二手回收價$15,000-$18,000	&#13;<br> 	</fontstyle></spanclass></p><p><spanclass><fontstyle>好運鐘表華哥：大橙針炒味濃  &#13;<br> 「大橙針是Daytona之外，炒味最濃的運動型『撈』。70's的『大橙針』ExplorerII定價只是數千元，90's的高峯期，狀態良好的海鮮價可去到$50,000幾都有人接，真誇張！今日『大橙針』雖有輕微回落，不過只要有貨，即有買家掃。犀利！」</fontstyle></spanclass></p><p><spanclass><fontstyle>深潛貨源足  &#13;<br> ROLEXSea-Dweller公價約$28,000&#13;<br> 二手價$18,000-$20,000（復）（古）&#13;<br> 二手回收價$16,000-$18,000&#13;<br> &#13;<br> <spanclass><fontstyle>好運鐘表華哥：深潛「見光死」  &#13;<br> 「自1980年開始，Sea-Dweller改為更強的4,000米（1,220呎），型號為Ref.16600。由於限量生產關係，Sea-Dweller在二手市場屬見光死（有貨即掃）的渴市貨。」</fontstyle></spanclass></fontstyle></spanclass></p><p><spanclass><fontstyle>ROLEXSubmariner  &#13;<br> 公價約$26,000&#13;<br> 二手市場價$18,000（好）&#13;<br> 二手回收價$16,000~$18,000&#13;<br> &#13;<br> 80's由軟硬天師戴紅，且更是最多街頭品牌（X-LARGE、BAPE等）Copy/Tribute的「撈」作；由於近年Submariner貨源充足，要全新跑去金舖一定買得到，而在二手市場，ExcellentCondition造價大概$18,000有交易！</fontstyle></spanclass></p><p><spanclass><fontstyle>飛行表GMTMASTER  &#13;<br> ROLEXSea-Dweller公價約$28,000&#13;<br> 二手價$18,000-$20,000（復）（古）&#13;<br> 二手回收價$16,000-$18,000&#13;<br> &#13;<br> <spanclass><fontstyle>60's「泛美」機師專用GMT-MASTERI  &#13;<br> 80'sROLEX×TIFFANY&amp;Co.格林威治型（GMT-MASTER）二手價$20,000（古）&#13;<br> &#13;<br> <spanclass><fontstyle>古魯店Micky：飛機師專用  &#13;<br> 「現行的GMT-MASTER為第2代Ref.16760，公價約$27,000，回收價$14,000-$16,000，而二手價約$16,000-$18,000。圖為近日二手市場發現80'sROLEX與TIFFANY&amp;Co.的W-name珍品，採用Cal.1570機芯。」</fontstyle></spanclass></fontstyle></spanclass></fontstyle></spanclass></p><p>售賣點：&#13;<br> （好）好運鐘表（94964418）&#13;<br> 土瓜灣落山道1號C地下&#13;<br> &#13;<br> （古）古魯店（23978809）&#13;<br> 旺角皆旺商場二樓212號舖&#13;<br> &#13;<br> （復）復興表行（25716672）&#13;<br> 銅鑼灣留仙街3號地下</p></body></html>