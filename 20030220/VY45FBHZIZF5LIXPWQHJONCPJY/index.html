<html><header><meta charset="utf-8"><title>赤柱望海新舖泰有Feel</title></header><body><h1>赤柱望海新舖泰有Feel</h1><p>赤柱大街又有新食肆開張，崇都泰國餐廳位於赤柱大街，對正無敵大海景，趁近日風和日麗，不妨走入赤柱玩吓，食吓，輕鬆吓。&#13;<br>&#13;<br>記者：邵超　攝影：陳偉強</p><p>單看店名，最初以為崇都賣的是皇家菜式，實際上是新派泰菜，大廚係隔籬同一集團Bayside調派過來的，熟客應該清楚泰廚陳俊華的功夫。陳師傅花咗唔少心思去設計菜牌和菜式的賣相，將傳統泰菜溶入少少西菜風格，特別講究三味，唔少菜式一道菜裏集齊酸、甜、辣三種味道，老少咸宜，包保食得過癮。陳師傅講過有三把火的程度的菜，唔食得辣的千祈唔好試，初入口唔覺辣，去到喉嚨位辣味即時現身，記者試過後立即後悔。</p><p><spanclass><fontstyle>三味鱲魚$118  &#13;<br> 坦白講外形有點樣衰，但唔代表唔好味，師傅將鱲魚切花後用竹籤定形再炸，外脆內滑，夾起來一粒粒容易食，淋上芡汁，幾開胃㗎！</fontstyle></spanclass></p><p><spanclass><fontstyle>帝皇炸蝦餅$55  &#13;<br> 賣相有啲似咖喱角，同樣係春卷皮包着餡料，材料變成混有香料和馬蹄的蝦膠，配搭的醬汁集齊甜、酸、辣三味，食過翻尋味。</fontstyle></spanclass></p><p><b> 崇都泰國餐廳</b> &#13;<br> 地址：赤柱赤柱大街90號&#13;<br> 電話：28990999&#13;<br> 營業時間：星期一至五12:00nn-11:00pm，星期六、日及公眾假期11:30am-11:00pm</p></body></html>