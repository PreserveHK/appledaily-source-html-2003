<html><header><meta charset="utf-8"><title>兩大育成Game交鋒</title></header><body><h1>兩大育成Game交鋒</h1><p>今個星期PS2分別有SEGA王牌育成馬仔遊戲《育成打吡3》同KONAMI嘅育成球會遊戲《WinningElevenTactics》，前者唔使點介紹都知係信心保證，至於後者就係KONAMI今年再挑戰SEGA育成足球寶座嘅遊戲，回想9月份KONAMI推出嘅《實況WorldSoccer育成球會》反應真係麻麻，今次換上《WinningEleven》班底相信會有改善，不過可惜今次兩款遊戲都冇行貨，所以街價要成$440?60。本周跌價跌得至厲害相信係《鬼武者：無賴傳》，市價$300有找。講開《WinningEleven》系列，隻《WinningEleven7International》已經確定有行貨，代理商龍勇亦開始收舖頭定單，有興趣不妨去相熟Game舖訂定。</p><p><spanclass><fontstyle>家用機Online大熱  &#13;<br> 近排PS2同XBOX都密密推出對應上網嘅遊戲，好似XBOX剛推出嘅《ProjectGotham2》、PS2嘅《ZGundam》、《BIOHAZARD：OUTBREAK》等，都係一等一Online化嘅大作，喺屋企單打又點及得上網一齊玩咁高興，所以兩部機嘅上網配件都非常搶手，日本版XBOXLive行貨機都可以用，接駁上麻煩較少，而PS2就麻煩得多，除咗分內置同外置硬碟外，主機亦只得日本版先可以用得，要知道自己部主機可唔可以上網，只要查吓機身後面「SCPH」之後嘅號碼，最後一位數字係「0」而閣下亦冇改過機，就可以買套BBUNIT接駁上網。&#13;<br> &#13;<br> 文：打機鐵人</fontstyle></spanclass></p></body></html>