<html><header><meta charset="utf-8"><title>新車速報：<br>三菱Lancer/LancerT-Touring新形象</title></header><body><h1>新車速報：<br>三菱Lancer/LancerT-Touring新形象</h1><p>自「丹拿．佳士拿」入主日本三菱車廠後，相繼推出咗全新面孔嘅Colt同Grandis，深受車迷歡迎；而一直為車廠主打車嘅Lancer，早前亦經已變臉，雖只着重外表包裝，惟一新耳目嘅觀感，倒吸引到唔少車迷注目呢！&#13;<br>&#13;<br>記者、攝影：陳偉林		&#13;<br>ImageGirl：小惠&#13;<br>車輛提供：環宇汽車（27211111）</p><p><spanclass><fontstyle>嶄新面貌予人一新耳目  &#13;<br> Facelifted新版Lancer，經由法籍設計大師OlivierBoulay操刀，既有全新鬼面罩、闊大頭燈，又有全車包圍同兩邊車身裙腳，重有尾定翼連跑車化合金胎軨配搭，單係呢一身裝扮，經已教人賞心悅目得多。&#13;<br> &#13;<br> <spanclass><fontstyle>豪華及GTA配套夠突出  &#13;<br> 講到車廂陳設，四門版LancerMX重加入咗紫檀木裝飾，匹配真皮軚環、排檔桿及手掣，以及不可或缺嘅電窗、電鏡，跟原廠恒溫冷氣同高級音響組合，都可謂一應俱全。&#13;<br> 而走高性能路線嘅五門T-Touring，全套操控裝備，重取材自同廠Evo.ⅦGTA版，專用三幅式真皮跑車軚環連+/-轉檔按鍵，又有同屬真皮鑲嵌嘅排檔桿同手掣，除充滿動感外，可獨立收摺嘅尾排，更帶出多一份實用性㗎！</fontstyle></spanclass></fontstyle></spanclass></p><p><spanclass><fontstyle>1.5公升新偈着重低轉演繹  &#13;<br> 頂級T-Touring型號，沿用一台1.8公升GDITurbo偈，輸出強而有力，好啱一班追求性能表現嘅用家。&#13;<br> 反之，四門版MX卻換裝一台1.5公升直4SOHC偈，既唔係GDI又唔係MIVEC結構，馬力輸出亦僅有90匹；惟測試所見，呢台引擎特性在於低轉起動爽快有力，匹配INVECS-Ⅲ嘅CVT無段變速波箱，好有一份輕鬆易揸嘅感受呢！</fontstyle></spanclass></p><p><b> Lancer1.8T-Touring小檔案</b> &#13;<br> 引擎：1834cc直4DOHCTurbo&#13;<br> 馬力：165ps/5500rpm&#13;<br> 扭力：22.4kgm/3500rpm&#13;<br> 尺碼：4475×1695×1465mm&#13;<br> 軸距：2600mm&#13;<br> 車重：1300kg&#13;<br> 新車售價：$189,800&#13;<br> &#13;<br> <b> 新LancerT-Touring有乜唔同：</b> &#13;<br> 新車用上新設計嘅頭燈同鬼面罩外，重有全新又時尚嘅包圍配套，予人一新耳目之餘，滲入有同廠Evo.ⅦGTA嘅跑車軚環連+/-轉檔按鍵，還有新款排檔桿組合，倍令人有濃烈嘅房跑車氣息。</p><p><b> Lancer1.5MX小檔案</b> &#13;<br> 引擎：1468cc直4SOHC&#13;<br> 馬力：90ps/5250rpm&#13;<br> 扭力：13.6kgm/3#750rpm&#13;<br> 尺碼：4470×1695×1430mm&#13;<br> 軸距：2600mm&#13;<br> 車重：1130kg&#13;<br> 新車售價：$139,800&#13;<br> &#13;<br> <b> 新Lancer1.5MX有乜唔同：</b> &#13;<br> 除全新造型、鬼面罩、頭尾車燈外，重有全車包圍、尾定翼等，予人脫胎換骨後嘅房跑味；而一台全新嘅1.5公升偈，頭、中段更有唔錯反應同力度表現。</p></body></html>