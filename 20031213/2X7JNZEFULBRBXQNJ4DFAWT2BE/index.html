<html><header><meta charset="utf-8"><title>見習魔女極度兒戲</title></header><body><h1>見習魔女極度兒戲</h1><p>米倉涼子主演嗰套古裝劇《武藏》收視麻麻，睇怕都唔敢再接拍同類劇集，所以佢下季就作新嘗試，喺新劇《我老婆係魔女》入面扮女巫。而呢位「米倉魔女」新造型啱啱曝光，我大口羅拉覺得套戲服嘅兒戲程度，同兒童節目入面見到嘅服裝有得揮，不過米倉話套劇係特登扮番幾十年前原裝美國版嘅味道，愛佢就捧吓佢場喇！</p></body></html>