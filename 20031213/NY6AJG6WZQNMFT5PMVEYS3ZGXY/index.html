<html><header><meta charset="utf-8"><title>美女野獸溫馨唱K</title></header><body><h1>美女野獸溫馨唱K</h1><p>富婆叶姊妹嘅家姐叶恭子，上年同窪塚洋介傳緋聞，鬧得熱哄哄，相對地阿妹叶美香就比較低調，不過原來美香taste重勁，前兩日佢同有「野獸格鬥家」之稱嘅BobSapp去唱K，重俾雜誌記者撞到正！據聞佢兩個喺K房入面，女嘅就飲士多啤梨汁，男嘅就好man咁飲薑啤，一齊合唱《Tonight,Icelebratemylove》，好溫馨喎！</p></body></html>