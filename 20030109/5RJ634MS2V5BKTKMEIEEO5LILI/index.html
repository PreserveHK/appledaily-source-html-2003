<html><header><meta charset="utf-8"><title>新車速報：<br>三菱Colt有型！實用！好玩！</title></header><body><h1>新車速報：<br>三菱Colt有型！實用！好玩！</h1><p>踏入2003年，香港車壇新星莫過於全新三菱Colt嘅面世；據知新車甫於日本推出，便備受車迷追捧，除有賴平治嘅協力外，討人歡喜嘅外形、同級車中更闊落嘅空間感，加上多變座椅鋪排，以及一台全新1.3公升MIVEC偈嘅加入，既予車迷有一新耳目感之餘，重活現出新一代CityRV嘅賣點所在呢！&#13;<br>&#13;<br>記者、攝影：陳偉林</p><p><spanclass><fontstyle>外形討好易接受  &#13;<br> 今趟甫於香港面世嘅三菱Colt，代理好識討車迷歡心，早已準備有Sporty同Deluxe兩個版本，其中Sporty版重有全車包圍、尾翼、裝有鈦金屬裝飾嘅頭燈、車頭霧燈，以及15吋跑車合金胎軨，望落夠晒跑味之餘，加上新Colt有酷似本田Jazz嘅賣相，重加有點成熟嘅感覺，自然更備受廣泛嘅車迷所易於受落㗎！</fontstyle></spanclass></p><p><spanclass><fontstyle>MIVEC新偈表現平均  &#13;<br> 新引入香港嘅三菱Colt，會以一台全新1.3公升直4DOHC引擎作骨幹，內裏重附有MIVEC構造，匹配埋INVECS-Ⅲ無段變速CVT自動波，每段演繹平均有力，重見加速順滑。再者，歐式小車嘅穩紮車架及懸掛設計，重帶出高效率循迹同操控能力，大可媲美高級轎車㗎！而由前輪透氣碟及後輪鼓式所組成嘅制動系統，亦能予人有收放自如嘅效果呢！</fontstyle></spanclass></p><p><spanclass><fontstyle>空間闊落設備先進  &#13;<br> 新車另一個賣點所在，相信會係同級車中更突出嘅軸距，令空間變得闊落之餘，前後兩排一體式嘅座椅組合，坐得貼服又見承托感外，前後排既可配搭成卧鋪，而後排重可以獨立收摺，令尾廂容量倍增㖭！再者，頂級Sporty版重有齊高級音響連恒溫冷氣、門邊電鏡及雙安全氣袋㗎！而一套ETACS系統更能為你帶來不少方便，除可以多功能車匙遙控開關門邊鏡、車窗等等外，當車速達30km/h時，門邊鏡重會自動開啟㖭！係咪好方便呢？</fontstyle></spanclass></p><p><spanclass><fontstyle>記者試後簡評  &#13;<br> 渾圓車體設計既時尚又見跳脫感，響同級車中感覺車廂空間闊落；設備既齊全而尾排座椅組合亦見多變，予人感受到一份CityRV嘅觀感，新加入一台1.3公升MIVEC偈，每段輸出平均有力，重有不錯操控性。</fontstyle></spanclass></p><p><spanclass><fontstyle>三菱Colt1.3Sporty規格  &#13;<br> 引擎：1343cc直4DOHCMIVEC&#13;<br> 馬力：90ps/5600rpm&#13;<br> 扭力：12.3kgm/4250rpm&#13;<br> 傳動：無段變速CVT自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：185/55R15DunlopSPSport3000&#13;<br> 尺碼：3870×1680×1550mm&#13;<br> 軸距：2500mm&#13;<br> 車重：1030kg&#13;<br> 平均耗油：20.0km/L&#13;<br> 新車售價：$109,800&#13;<br> 車輛提供：環宇汽車（25200636）</fontstyle></spanclass></p><p><spanclass><fontstyle>同級對手比較  &#13;<br> <b> 日產March</b> &#13;<br> 引擎：1240cc直4DOHC&#13;<br> 馬力：90ps/5600rpm&#13;<br> 扭力：12.3kgm/4000rpm&#13;<br> 尺碼：3695×1660×1525mm&#13;<br> 軸距：2430mm；車重：920kg&#13;<br> 平均耗油：18.0km/L&#13;<br> 新車售價：$109,800&#13;<br> 查詢：合誠汽車（23688235）&#13;<br> 簡評：包裝圓闊有別舊有型號，新加入KeylessGo設備好突出，車廂闊落設備見個性，引擎重有慳油好力一面。</fontstyle></spanclass></p><p><b> 本田JazzHeVersion</b> &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 尺碼：3830×1675×1525mm&#13;<br> 軸距：2450mm；車重：980kg&#13;<br> 平均耗油：23.0km/L&#13;<br> 新車售價：$117,800&#13;<br> 查詢：合群汽車（23802231）&#13;<br> 簡評：賣相Cute富活力感，原廠包圍突出又見設備齊全，車廂空間寬闊；而一台1.3公升i-DSI偈，起步加速有勁。</p></body></html>