<html><header><meta charset="utf-8"><title>消費BestBuy：<br>富士F401攝記一致睇好</title></header><body><h1>消費BestBuy：<br>富士F401攝記一致睇好</h1><p>數碼相機愈來愈普及，玩家亦愈玩愈專業，追求解像度亦愈來愈高，5、6百萬像素嘅數碼相機都未必能滿足；相反，初學者的要求較簡單，輕巧、方便、夠平，200萬像素都OK。最近旺角便有多間影音店，趁新年把200萬像素嘅民用數碼相機大激減，$3,000唔使就有一部，喜歡影相或“e”相畀人嘅朋友，不妨去睇吓！&#13;<br>記者：梁煒健&#13;<br>攝影：陳陶鈞&#13;<br>ImageGirl：KikoChiu</p><p><spanclass><fontstyle>富士F401  &#13;<br> <spanclass><fontstyle>有398萬像素效果  &#13;<br> 雖然富士F401係200萬像素相機，但由於選用SuperCCD嚟處理相片，所以就可以谷到去398萬像素嚟拍攝，效果自然比一般200萬像素相片更勝人一籌。家陣水貨冧價，顯示屏夠清晰係佢煞食之處，隨機附送16MBSmartMedia卡及原裝鋰充電池一枚，難怪一班攝影大佬畀佢評分最高。&#13;<br> 型號：「FUJIFILM」FinePixF401&#13;<br> 街價：$2,730&#13;<br> 特價：$2,550（限售30部）（旺角電器倉）</fontstyle></spanclass></fontstyle></spanclass></p><p><spanclass><fontstyle>女性至愛  &#13;<br> <spanclass><fontstyle>SONYCyber-shotU勝在的骰  &#13;<br> SONY呢部Cyber-shotU20體積極的骰，只得1.5吋高×3吋闊×1吋深，但有200萬像素真係唔多相信，同級數嚟講佢真係最輕巧，難怪10個女仔都有10個喜歡。隨機附送原裝兩枚AAA充電池及8MB嘅MemoryStick，去旅行至啱，玩偷拍更加掂！&#13;<br> 型號：「SONY」DSC-U20&#13;<br> 街價：$2,380&#13;<br> 特價：$2,050（限售20部）（旺角電器倉）</fontstyle></spanclass></fontstyle></spanclass></p><p><spanclass><fontstyle>明星撐腰  &#13;<br> <spanclass><fontstyle>CanonIXUSV2旺角至抵  &#13;<br> 極有金屬感嘅CanonIXUSV2，因有新機V3推出自然要平賣，何況又有伊健撐腰必定有Fans追捧。此機有210萬像素、2倍光學變焦鏡，可以拍有聲短片，自動快門則由1/1500至15秒，低過1秒更可手動校快門。隨機跟8MB嘅CompactFlash卡，相信行貨賣$2,280係全旺角至抵。&#13;<br> 型號：「Canon」IXUSV2&#13;<br> 街價：$2,580&#13;<br> 特價：$2,280（限售30部）（數碼相機世界）</fontstyle></spanclass></fontstyle></spanclass></p><p><spanclass><fontstyle>超值推介  &#13;<br> <spanclass><fontstyle>水貨P7唔使$3,000  &#13;<br> 本身唔多喜歡玩SONY出品嘅數碼機，皆因個人覺得其專用MemoryStick唔夠普及化，問人借卡都較難。不過，呢部擁有320萬像素、3倍光學變焦嘅DSC-P7，由於水貨冧價低過三千蚊，重送16MB嘅MemoryStick卡，捧SONY嘅朋友，呢個售價值得留意。&#13;<br> 型號：「SONY」DSC-P7&#13;<br> 街價：$3,180&#13;<br> 特價：$2,720（限售20部）（永明影音）</fontstyle></spanclass></fontstyle></spanclass></p><p><spanclass><fontstyle>CoolPix775  &#13;<br> <spanclass><fontstyle>用CF卡有質素機種  &#13;<br> 行內玩數碼相機者，包括攝影記者，選擇機種均注意係咪用CompactFlash（簡稱CF卡），用其他卡多不考慮。而Nikon一直支持CF卡，而CoolPix775有3倍光學變焦，跟機送8MB嘅CF卡，影相多自然要另外買大些容量記憶卡。家陣行貨平咗$300，想拍有質素嘅數碼相就要考慮佢。&#13;<br> 型號：「Nikon」CoolPix775&#13;<br> 街價：$2,180&#13;<br> 特價：$1,980（限售20部）（永明影音）</fontstyle></spanclass></fontstyle></spanclass></p><p><spanclass><fontstyle>CoolPix2500  &#13;<br> <spanclass><fontstyle>旋轉鏡頭夠盞鬼  &#13;<br> 與CoolPix775同樣有200萬像素、3倍光學變焦嘅NikonCoolPix2500，跟機一樣送8MBCF卡，但就平多$300。無他，水貨英文機自然會平過行貨，何況佢外形更靚仔，旋轉式鏡頭夠盞鬼，Size又細啲，係初學者嘅另一個選擇。&#13;<br> 型號：「Nikon」CoolPix2500&#13;<br> 街價：$1,880&#13;<br> 特價：$1,580（限售20部）（永明影音）</fontstyle></spanclass></fontstyle></spanclass></p><p><b> 另類DC推介</b> &#13;<br> <spanclass><fontstyle>防撞防水  &#13;<br> <spanclass><fontstyle>120萬全天候數碼機  &#13;<br> 一睇就知呢部CASIOGV-10數碼相機可以落水拍攝，但最多可潛入3米水深（約9.9呎），由於係全天候機種，有厚質膠殼做保護，真係防水又防撞。此機有120萬像素、4倍數碼變焦鏡及隨機附送一張8MB嘅CF卡；只用4枚AA電芯，$999啱晒小朋友玩，外邊最貴見過$2,200㗎！&#13;<br> 型號：「CASIO」GV-10&#13;<br> 街價：$1,980&#13;<br> 特價：$999（限售20部）（數碼相機世界）</fontstyle></spanclass></fontstyle></spanclass></p><p><spanclass><fontstyle>昅嘢專用  &#13;<br> <spanclass><fontstyle>85萬望遠鏡式機種  &#13;<br> 戰鬥力只得85萬，相比200萬像素嘅「PENTAX」DB100確係遜色。不過其煞食之處，就係佢既係數碼相機又係望遠鏡，睇到乜就影到乜；可惜內置16MBFlash冇得換卡，但仍可自動調校快門由1/8000秒至1/30秒，用嚟影跑馬或觀鳥就最正。&#13;<br> 型號：「PENTAX」DIGIBINODB100&#13;<br> 街價：$1,980&#13;<br> 特價：$999（限售10部）（數碼相機世界）</fontstyle></spanclass></fontstyle></spanclass></p><p><center> <spanclass><fontstyle>專家捧富士F401  </fontstyle></spanclass></center> </p><p>&#13;<br> &#13;<br> &#13;<br> <center> <spanclass><fontstyle>用家愛Cyber-shotU  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> <b> 店舖資料</b> &#13;<br> 旺角電器倉&#13;<br> 電話：23911239&#13;<br> 地址：旺角洗衣街81號地下&#13;<br> &#13;<br> 永明影音&#13;<br> 電話：23997451&#13;<br> 地址：旺角西洋菜街68號地下&#13;<br> &#13;<br> 數碼相機世界&#13;<br> 電話：27810513&#13;<br> 地址：旺角山東街47-51號星際城市2樓222號舖</p></body></html>