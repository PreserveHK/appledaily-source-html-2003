<html><header><meta charset="utf-8"><title>個唱失驚無神上台搶咪<br>成龍唱黃品源歌Fans唔收貨</title></header><body><h1>個唱失驚無神上台搶咪<br>成龍唱黃品源歌Fans唔收貨</h1><p>黃品源前晚在紅館舉行一場《黃品源簡單情歌演唱會》，請來任賢齊及譚詠麟等任嘉賓，沒有在嘉賓名單上的成龍也不請自來，還喧賓奪主，要黃品源做其和音，獨自獻唱了黃品源的首本名曲《你怎麼捨得我難過》，但Fans唔收貨，要黃品源親自唱一次。</p><p>前晚黃品源在紅館舉行一場《黃品源簡單情歌演唱會》，當他唱至安哥部份時，成龍以一件羽絨褸包着頭上台，起初黃品源還疑惑為何工作人員會突然上台，當成龍拿開羽絨褸為他穿上時，黃品源才嚇了一跳，更頻呼大哥，全場觀眾頓時掌聲四起。<br> &#13;<br> <spanclass>入key要提水 &#13;<br> 成龍說：「件褸係我自己出品，唔係羽絨城買㗎。」成龍還表示他識唱及記得歌詞的歌曲只有幾首，然後着黃品源企在他身後，做其和音，之後就大唱黃品源的首本名曲《你怎麼捨得我難過》，但卻要黃品源不時提醒他入key，及提醒他唱得有感情些。&#13;<br> 而當成龍演唱完畢後，黃品源笑說：「多謝大哥做我嘉賓，我教你唱歌，第時你要教我做戲呀。」成龍聞言亦笑說：「你𢱑撈呀？」說罷即匆匆落台。成龍離開後，全場觀眾即起哄要黃品源再唱一次《你怎麼捨得我難過》，黃品源敵不過觀眾要求，但他笑說：「我睇大哥走咗未先，費事佢嬲啦。」<br> &#13;<br> <spanclass>笑阿倫甩嘴 &#13;<br> 至於另一嘉賓譚詠麟，在獻唱黃品源作給他的新歌時，不時甩嘴，黃品源在旁邊說：「你頭先唱錯幾句歌詞呀。」阿倫即時面露尷尬之色，黃品源見狀即說：「我都彈錯一個音呀。」阿倫隨即笑道：「首次唱，係咁㗎啦。」&#13;<br> 事後黃品源接受訪問時表示：「成龍大哥肯嚟做嘉賓，我好開心呀，我都冇請佢嚟，係林老闆（林建岳）話佢知我開演唱會，佢就嚟玩吓囉，大哥企喺我身邊唱歌，又話只識唱幾首歌，其中一首係我嘅歌，我感覺到呢幾年努力冇白費到。」&#13;<br> 另外，琦琦、譚小環及任賢齊女友Tina都有到紅館捧場。&#13;<br> 採訪：胡比&#13;<br> 攝影：甄朝健</spanclass></spanclass></p></body></html>