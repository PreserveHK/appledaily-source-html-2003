<html><header><meta charset="utf-8"><title>潮流Express：<br>畢比特03勁晒Daytona</title></header><body><h1>潮流Express：<br>畢比特03勁晒Daytona</h1><p>講Daytona等同講「我愛你」，可以有千個理由：愛它的造型、專業、罕有、名氣、經典、質感、好Man、夠貴、夠虛榮………（要數有排數！），到今年，更大的理由是「撈」的型男Icon——BradBitt，今年唔戴369唔戴Datejust，戴Daytona戴Submariner。還有更大更大理由是曾炒至6、7萬的表王，竟有回落迹象，最新二手價$52,000有交易！&#13;<br>你可能認為公價才$40,000的Daytona，$52,000依然係炒貴，依然唔抵買！不如學吓Daytona迷明哥話齋：「免炒價最好買白金版Daytona！最緊要重係有靚折頭，點計都抵過買鋼表！」名位恨有Daytona嘅男人，你點睇？&#13;<br>記者：陳嘉文&#13;<br>攝影：陳智良</p><p><spanclass><fontstyle>畢比特托頭Sell「撈」！  &#13;<br> 㗎仔真有水！特別係拍廣告，繼近期頻頻喺公仔箱見到碧咸喺度Sell朱古力外，03東洋最新「撈」廣告，有型男畢比特托頭、倒香檳，一Set「老西」一派憂鬱浪子造型Sell「撈」。Woo！真酷！</fontstyle></spanclass></p><p><spanclass><fontstyle>保值表王Daytona檔案：  &#13;<br> 1950年開始有DaytonaSpeedway24小時汽車耐力賽，而小三圈Daytona則在1961年正式問世，當年還未喚作Daytona，而喚OysterCosmograph，一款裝置了能測量汽車速度的視距儀。Daytona受表迷廣泛注視是在70年代，全因既是影壇巨星兼賽車手的保羅紐曼戴紅；其後「撈」推出PaulNewman系列的Daytona。唔少表精均認為此段時期的「骰仔面」Daytona最珍貴（此期生產的Zenith機芯最靚），故炒價奇高，在日本二手市場炒價永遠企穩10幾萬港紙。</fontstyle></spanclass></p><p><spanclass><fontstyle>表王之王PaulNewman「骰仔面」Daytona（Ref.6264）  &#13;<br> 型號Ref.6264，機芯為Cal.727；生產期為60年代末至70年代中。留意！此期的Daytona的流速計上的UnitsPerHour刻在3點位。</fontstyle></spanclass></p><p><spanclass><fontstyle>90's鋼版Daytona（Ref.16520）  &#13;<br> 生產年份由1988-2000年二手價$52,000&#13;<br> 是經濟太差？還是自2000年開始，「撈」生產的Daytona（Ref.116520）不再假手於人（Zenith），正式採用自家精製機芯Cal.4130？是故90's的鋼版Daytona相比在高峯期時，確實回落不少（從前炒價$60,000-$68,000）。縱使小弟說表王有回落迹象，但今日公價售$40,000，（永遠買唔到，就算走上代理訂購，都係得個「等」字，事關大把人排緊隊落Order，試問幾時先輪到你呢？）要買隻全新企理的起碼也要$65,000-$70,000，故就算有回落，Daytona依然值租！</fontstyle></spanclass></p><p><spanclass><fontstyle>Daytona迷明哥  &#13;<br> 明哥愛「撈」，故愛儲「撈」，由早年瘋狂買古董「棺材仔」到近10年專攻Daytona，明哥總說玩得開心（滿足購物慾）玩得過癮（「撈」始終最保值，一買一賣分分鐘賺錢）！「特別係從前買的Daytona，今日統統升值！就像我在97年買的PaulNewman「骰仔面」Daytona，當年買入$78,000，今日再想買之非要$130,000辦不到！」</fontstyle></spanclass></p><p><spanclass><fontstyle>明哥私人珍藏  &#13;<br> <spanclass><fontstyle>70'sRolex×Daytona（Ref.6263）  &#13;<br> 「當年經朋友轉讓，記得係$80,000成交。未買之前好懷疑隻表係堅定流，Cartier咁有名氣，自己又會生產手表，真係冇乜理由會同『撈』合作！其後睇日本腕表雜誌講到呢隻表鬼咁罕有矜貴，老實講，當時都係半信半疑；直至某年在拍賣行見到先至相信。」</fontstyle></spanclass></fontstyle></spanclass></p><p><spanclass><fontstyle>Daytona前身50'sOysterChronograph（Ref.6234）  &#13;<br> 機芯Cal.72B二手價$108,000（古）&#13;<br> Daytona前身喚作OysterChronograph，採用Valjoux.S.A.Cal.72B上鏈機芯。明哥話「撈」常被行內人踩得最厲害的，就是無論是OysterChronograph又或Daytona，每當要製作小三針時計，「撈」都要假手於人，有欠大將之才。「不過直至2000年，「撈」終於爭氣！正式採用自家精研的機芯Cal.4130去做Daytona，21世紀「撈」總算能抬起頭做人啦。」明哥笑道。</fontstyle></spanclass></p><p><spanclass><fontstyle>明哥：「免炒價最好買白金版！」  &#13;<br> <spanclass><fontstyle>公價約$100,000（扣去折頭後約$85,000）  &#13;<br> 「好多人恨買Daytona，認為一生人重要有一隻，但要用炒價錢去買，就算畀得起都覺感唔抵。我建議佢哋不如諗吓白金版，點都靚過鋼，公價約$100,000，重有好折頭，埋單約$85,000，點計都抵過買炒貨。」</fontstyle></spanclass></fontstyle></spanclass></p><p><spanclass><fontstyle>入門級Submariner（Ref.14060）  &#13;<br> <spanclass><fontstyle>公價$22,80099%新二手價$15,800（古）  &#13;<br> 在眾運動型「撈」中，沒有日期功能的Submariner最抵賣，二手市場中，MintCondition連出世紙連盒，都係$15,800！&#13;<br> </fontstyle></spanclass></fontstyle></spanclass></p></body></html>