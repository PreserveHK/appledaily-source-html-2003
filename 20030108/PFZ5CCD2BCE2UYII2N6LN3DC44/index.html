<html><header><meta charset="utf-8"><title>兒童用品低至2折媽咪囡囡齊掃貨</title></header><body><h1>兒童用品低至2折媽咪囡囡齊掃貨</h1><p>叫老媽子唔好成日咁囉囌，佢每次都話：「第時你做咗阿媽就知。」可能因為到𠵱家我重未做人阿媽，當我對住呢堆數量超過一千件的貨品時，唔只覺得手足無措，重直情係完全無feel，所以今次惟有退居幕後，另請後生媽咪Pinky同愛女琳琳以用家身份，齊齊拍住上擔當客席掃貨員，精選出下列多項必買筍貨，好等各位媽咪喺今日於海港城舉行的嬰兒及兒童用品特賣場內，可以更加得心應手，盡情搶購。&#13;<br>&#13;<br>記者：尹珊珊　攝影：伍慶泉&#13;<br>Model：Pinky、琳琳</p><p><spanclass><fontstyle>客席掃貨專員簡介  &#13;<br> 琳琳：性格精靈可愛，雖然得4歲人仔，不過盡得靚媽咪的真傳，最鍾意扮靚靚，而且年紀細細已經好有主見，唔係鮮色衫就唔着，最愛女性化短裙仔。&#13;<br> Pinky：二十幾歲的後生媽咪，兼且係精明的家庭主婦，平時最鍾意Shopping，視扮靚為強項，平時買衫都會帶埋琳琳一齊揀，盡量滿足囡囡意見，作風相當開通。</fontstyle></spanclass></p><p><spanclass><fontstyle>毛毛領灰色連身裙(Chickeeduck)  &#13;<br> 原價：$499&#13;<br> 特賣價：$99.8&#13;<br> 尺碼：適合2歲至10歲&#13;<br> 貨量：60&#13;<br> &#13;<br> <spanclass><fontstyle>HelloKitty絨面短Boots(GrandTrader)  &#13;<br> 原價：$259&#13;<br> 特賣價：$90&#13;<br> 尺碼：3號半至10號半&#13;<br> 貨量：100對&#13;<br> &#13;<br> 自選作品有呢件灰底白點連身裙，質料以全棉製造，相當柔軟，琳琳話鍾意毛毛手袖同毛毛領，Pinky自然唔會反對，不過怕連身裙成熟得滯，幫琳琳配襯一對同樣有毛毛邊的HelloKitty絨面短Boots，斯文中又不失孩子氣。</fontstyle></spanclass></fontstyle></spanclass></p><p><spanclass><fontstyle>紅色碎花連身裙(Chickeeduck)  &#13;<br> 原價：$699&#13;<br> 特賣價：$139.8&#13;<br> 尺碼：適合2歲至10歲&#13;<br> 貨量：80條&#13;<br> &#13;<br> Pinky想幫琳琳買定新衫過年，所以揀咗一條充滿中國feel的連身裙，用上薄身燈芯絨製造，內有一層夾棉，裙身綴以白色小碎花，襯埋頸側的旗袍款鈕扣，貫徹傳統風味，睇吓琳琳一臉滿足的笑容，就知佢幾咁鍾意啦！</fontstyle></spanclass></p><p><spanclass><fontstyle>啡色zip-up冷外套(HipoFant)  &#13;<br> 原價：$279&#13;<br> 特賣價：$84&#13;<br> 尺碼：1-12&#13;<br> 貨量：50件&#13;<br> &#13;<br> <spanclass><fontstyle>橙色短裙仔(HipoFant)  &#13;<br> 原價：$169&#13;<br> 特賣價：$51&#13;<br> 尺碼：2-6&#13;<br> 貨量：10條&#13;<br> &#13;<br> 影相時嚷着要去玩具店的琳琳，性格活潑調皮，所以Pinky亦偏好揀選一些款式可愛的衣物，好像這件zip-up有帽冷外套，質地柔軟唔拮肉，着上身又夠保暖，襯埋一件同樣印有河馬公仔的橙色短裙仔，凸顯了琳琳精靈的一面。</fontstyle></spanclass></fontstyle></spanclass></p><p><spanclass><fontstyle>芝麻街長袖冷衫(Toonsland)  &#13;<br> 原價：$199&#13;<br> 特賣價：$80&#13;<br> 尺碼：100-150號&#13;<br> 貨量：100件&#13;<br> &#13;<br> <spanclass><fontstyle>深藍色長褲(GuessKids)  &#13;<br> 原價：$365&#13;<br> 特賣價：$182.5&#13;<br> 尺碼：適合2歲至7歲&#13;<br> 貨量：25條&#13;<br> &#13;<br> 琳琳平時成日都話要睇芝麻街，又鬼咁鍾意裏面個Elmo公仔，做媽媽梗係知個女啲心意，揀了呢件藍白相間的芝麻街長袖冷衫，雖然質地略嫌較薄身，但穿着時打底就唔怕凍親，之後重幫琳琳配埋一件同色系的直腳長褲，貪佢斯文得嚟，襯落件卡通衫又唔會老氣。</fontstyle></spanclass></fontstyle></spanclass></p><p><b> BB貨品特區</b> &#13;<br> <spanclass><fontstyle>BB床上用品套裝(BQBaby)  &#13;<br> 一套三件的BB仔專用床上用品，包括有棉被、床圍及枕頭套，繡有荷葉邊的棉被質厚而不重身，重有埋同款格仔粉紅色枕頭套，加埋繡有大大個bearbear熊的棉質床圍，有阻風作用之餘，唔怕BB睡覺時撞到床架。&#13;<br> &#13;<br> 原價：$1,790&#13;<br> 特賣價：$1,432&#13;<br> 尺碼：適合初生嬰兒&#13;<br> 貨量：50件</fontstyle></spanclass></p><p><spanclass><fontstyle>橙色長袖間棉衞衣(KidsWonderland)  &#13;<br> 卡通衫一直係小朋友的至愛，呢件印有米奇老鼠嘜頭的上身衫，厚身脹卜卜間棉款，軟熟又保暖。&#13;<br> &#13;<br> 原價：$139&#13;<br> 特賣價：$100/2件&#13;<br> 尺碼：適合1至2歲&#13;<br> 貨量：50件</fontstyle></spanclass></p><p><spanclass><fontstyle>BB手推車(BQBaby)  &#13;<br> BB手推車動輒要一、兩千蚊，如果你諗住唔係成日用，呢部價錢經濟實惠的紅色BB車可算是不錯選擇，佢有晒防曬篷、海綿扶手同安全帶，車身亦夠結實穩陣，不過就嫌坐墊軟薄唔夠舒服，拎上手又比較重，上落車時不太方便。&#13;<br> &#13;<br> 原價：$699&#13;<br> 特賣價：$599&#13;<br> 尺碼：適合初生嬰兒&#13;<br> 貨量：50件</fontstyle></spanclass></p><p><spanclass><fontstyle>NaturinoBB短靴仔(BQBaby)  &#13;<br> 呢對NaturinoBB鞋仔車工好，一針一線都很仔細，重體貼地有埋生膠底，防止BB唔小心滑倒。&#13;<br> &#13;<br> 原價：$669&#13;<br> 特賣價：$468.3&#13;<br> 尺碼：適合初生嬰兒&#13;<br> 貨量：50件&#13;<br> *另有買二送一優惠。</fontstyle></spanclass></p><p><b> 男仔服裝特區</b> &#13;<br> 呢件啡色格仔短袖恤衫，size細細望落不知幾咁過癮，下身再加埋繡有公仔燙章的深藍色闊身斜布褲，橡筋褲頭容易着，一身打扮照足爸爸平時咁樣。&#13;<br> &#13;<br> <spanclass><fontstyle>啡色格仔短袖恤衫(GuessKids)  &#13;<br> 原價：$195&#13;<br> 特賣價：$97.5&#13;<br> 尺碼：適合2歲至7歲&#13;<br> 貨量：25條&#13;<br> &#13;<br> <spanclass><fontstyle>深藍色車線斜布褲(HipoFant)  &#13;<br> 原價：$189&#13;<br> 特賣價：$57&#13;<br> 尺碼：適合1至5歲&#13;<br> 貨量：30條</fontstyle></spanclass></fontstyle></spanclass></p><p>深藍色長袖有帽zip-up外套，襟污糟之餘，最適合出入冷氣地方穿着，同牌子重有好多大人款的小童衫。&#13;<br> &#13;<br> <spanclass><fontstyle>長袖有帽zip-up外套(GuessKids)  &#13;<br> 原價：$395&#13;<br> 特賣價：$197.5&#13;<br> 尺碼：適合2歲至7歲&#13;<br> 貨量：50件&#13;<br> &#13;<br> <spanclass><fontstyle>粉藍色圓領印花tee(GuessKids)  &#13;<br> 原價：$195&#13;<br> 特賣價：$97.5&#13;<br> 尺碼：適合2歲至7歲&#13;<br> 貨量：25件&#13;<br> &#13;<br> <spanclass><fontstyle>咖啡色袋袋褲(GuessKids)  &#13;<br> 原價：$335&#13;<br> 特賣價：$167.5&#13;<br> 尺碼：適合2歲至7歲&#13;<br> 貨量：25條</fontstyle></spanclass></fontstyle></spanclass></fontstyle></spanclass></p><p><b> 童裝傾銷爸爸媽媽又點睇？</b> &#13;<br> <spanclass><fontstyle>易先生(司機)：有假放都會去睇吓。  &#13;<br> 「每個月都會用$1000買嘢畀佢哋，最多就係玩具，衫就等轉季先買，對呢類大型展銷都有興趣，最緊要睇到時有無假放，行開都會去睇吓。」</fontstyle></spanclass></p><p><spanclass><fontstyle>陳太(家庭主婦)：試過買太多衫着唔晒。  &#13;<br> 「平時覺得有需要就買，不過早輪已經買夠，而且試過買太多衫畀佢哋，最後要將着唔晒啲新衫拎去捐畀人，所以就算好平都無諗過去。」</fontstyle></spanclass></p><p><spanclass><fontstyle>謝太(家庭主婦)：平時都有做開減價啦！  &#13;<br> 「有時間都會去睇吓，但就唔會特登去，因為覺得呢類舖頭成日都有減價，除非有需要而價錢又真係平啦！不過我囡囡未大定，都唔會買太多衫。」</fontstyle></spanclass></p><p><spanclass><fontstyle>掃貨攻略  &#13;<br> 海港城於去年十月頭都有搞過呢類兒童用品展銷會，反應重相當熱烈，今次再做展銷，又多了嬰兒用品選購，相信到時一樣會咁熱鬧。&#13;<br> 今次一連5日的嬰兒及兒童用品展銷，參與的童裝商戶合共有8間之多，貨品種類數以千款計，折扣低至2折起，唔想到時花多眼亂入錯貨，不妨先了解各店舖有乜最特賣：&#13;<br> HipoFant：有齊嬰兒同兒童服飾，尺碼最廣，折扣多以3、4折為主。&#13;<br> Chickeeduck：款式較為fashionable，多款連身裙、襯衫、大褸都以2、3折發售。&#13;<br> Toonsland：平均有3至4折，產品首推冷衫。&#13;<br> KidsWonderland：本身售價唔貴，折扣平均有5折，計落都係幾十蚊件。&#13;<br> BQBaby：唯一專攻BB用品的店舖，折扣率以7、8折為主，價錢稍為偏高。&#13;<br> GuessKids：款式似足袖珍版本的成人衫，貨品以半價居多。&#13;<br> AlexandraZ：出口歐洲牌子，貨品以童裝衫褲居多，走時尚路線，折扣一般有4、5折。&#13;<br> GrandTrader：專門批發兒童鞋，原價唔算貴，仍有4、5折，幾抵着。&#13;<br> &#13;<br> <b> 嬰兒及兒童用品特賣場</b> &#13;<br> 地址：尖沙嘴廣東道11號世界商業中心3字樓(入口於2126號舖對面)&#13;<br> 電話：21188008&#13;<br> 展銷日期：即日至1月12日&#13;<br> 展銷時間：上午11時至晚上8時</fontstyle></spanclass></p></body></html>