<html><header><meta charset="utf-8"><title>　　神秘港商36萬食滿漢全席 - 李八方</title></header><body><h1>　　神秘港商36萬食滿漢全席 - 李八方</h1><p>著名嘅北京頤和園聽鸝館飯莊，喺西安分店周一嚟咗一班豪客。點豪法？據八方睇內地《華商報》報道，呢班豪客一行十二人，食咗一餐總值人民幣三十六萬六千（約三十四萬幾港紙）嘅午飯，打破西安宴席最豪嘅紀錄。據聞，呢班豪客當中只有一個係內地人，其餘都係香港商人。&#13;<br> 三十幾萬嘅午飯，有乜嘢食？據報道，有十六道熱菜，按足滿漢全席規矩咁，單係客人飲嘅頂級香茶，茶葉一両就要人民幣萬幾蚊。而客人飲嘅酒係價值人民幣一萬六千蚊（約萬五蚊港紙）嘅白酒「康雍乾」。<br> &#13;<br> <spanclass>「鯉魚鬚子」好矜貴 &#13;<br> 其中一道菜叫「鯉魚鬚子」，主要係用鯉魚頭上嘅兩條鬍鬚做成，據稱要用成百幾條鯉魚先至做到呢道菜。&#13;<br> 據講呢批神秘豪客，二十幾日前已經向飯店方面落柯打，前日晨咁早八點幾已經去到飯店，搞個歡迎儀式先入座，要食嘢唔使郁手，講一聲，班「宮女」即刻餵入口。食得咁豪氣，乜唔係話香港經濟不景，連政府都呻窮嘅咩？&#13;<br> （圖）矜貴的滿漢全席惹遊客垂涎。資料圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>