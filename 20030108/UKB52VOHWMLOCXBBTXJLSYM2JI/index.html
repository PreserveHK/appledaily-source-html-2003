<html><header><meta charset="utf-8"><title>北美國際車展第二擊<br>日產IInfinitiTriantConcept明日新星</title></header><body><h1>北美國際車展第二擊<br>日產IInfinitiTriantConcept明日新星</h1><p>昨日，我哋報道過關於今屆北美國際車展上展出嘅部份新車，相信唔少車迷都會俾佢哋吸引住，故此今日再特別為大家報道車展會場嘅盛況；其中最吸引莫過於以鷗翼式車門設計示人，以及甚具跑車意識嘅日產InfinitiTriantConcept，另外重有新一代豐田Sienna，以及賓利Azure終極版等等都好吸引㗎！不如𠵱家一齊嚟先睹為快啦！&#13;<br>&#13;<br>記者：陳偉林</p><p><spanclass><fontstyle>日產InfinitiFX45  &#13;<br> <b> 媲美轎車格局</b> &#13;<br> 繼豐田以凌志RX330攻佔豪華SUV市場後，日產亦推出豪華至極嘅InfinitiFX45，作為SUV嘅新旗艦，並配以強勁嘅4.5公升V8偈及恒式四驅組合，相信定必會成為頂級豪華轎車InfinitiQ45以外嘅另類SUV選擇。</fontstyle></spanclass></p><p><spanclass><fontstyle>日產InfinitiTriantConcept  &#13;<br> <b> 進佔SUV房跑車市場</b> &#13;<br> 日產除於車展會場展出全新Maxima及Quest車系外，同系嘅Infiniti亦展出咗房跑意識甚濃嘅TriantConcept，務求能與寶馬X5同平治M-Class爭一日之長短。新車以超卓操控同循迹性見稱，加上一台3.5公升V6偈，匹配恒式四驅及富剛勁感嘅賣相，勢必成為SUV市場上嘅一顆明日新星。</fontstyle></spanclass></p><p><spanclass><fontstyle>三菱Endeavor  &#13;<br> <b> 專攻SportySUV市場</b> &#13;<br> 踏入2003年，三菱車廠會改用全新FamilyLook，而主攻北美嘅Endeavor恒式四驅SUV新車，仍保留豪華五座位設計，以消閒及運動形象作賣點，有別同廠另一款受歡迎嘅Pajero。新車用上一台3.8公升V6偈作主打，並輔有4前速半自動波組合，既有On-road出眾操控性，又具備全天候Off-road嘅要求，自然更深得用家喜歡啦！</fontstyle></spanclass></p><p><spanclass><fontstyle>三菱TarmacSpyder  &#13;<br> <b> 狠辣開篷車</b> &#13;<br> 隨着全新Colt嘅誕生，三菱車廠又以TarmacSpyder嘅概念車名義，推出高性能開篷跑車。新車以一台近似LancerEvo.Ⅷ嘅2.0公升Turbo偈作骨幹，另備有恒式四驅及5前速半自動波裝置，還裝有主動式AYC及ACD電子系統，若然有機會面世的話，定必引起車壇一陣哄動呢！</fontstyle></spanclass></p><p><spanclass><fontstyle>本田StudioE  &#13;<br> <b> 新派SUV意念</b> &#13;<br> 去年底，本田車廠曾公開介紹新派SUV嘅Element，今趟亦係底特律車展焦點之一；呢部以多用途走粗獷性路線嘅SUV新車，掛上StudioE概念名義，賣點在乎於左右對開式車門設計，並裝有一台2.4公升i-VTEC偈，馬力輸出達190匹，並備有6前速自動波及恒式四驅選擇，可望於今年4月登場。</fontstyle></spanclass></p><p><spanclass><fontstyle>瑪莎拉蒂KubangGTWagon  &#13;<br> <b> 高性能SUV典範</b> &#13;<br> 潮流興SUV，想唔到就連意大利貴族化跑車世家嘅瑪莎拉蒂（Maserati）亦來趁熱鬧。呢部形象予人一新耳目之感嘅KubangGTWagon，據知以Spyder藍本作設計基礎，性能毋庸置疑之餘，掀背式五門組合重不失一份SUV嘅實用感呢！</fontstyle></spanclass></p><p><spanclass><fontstyle>豐田Sienna  &#13;<br> <b> 媲美同廠Previa七人車</b> &#13;<br> 響東瀛本土及香港，豐田Previa多用途MPV可謂一枝獨秀，但喺北美地區，豐田則以Sienna壓倒不少美國MPV；而今趟響底特律車展上，廠方更推出新一代Sienna，尺碼較前有所增加之餘，新車重備有雙電趟門組合，並用上一台3.3公升V6偈，匹配全新5前速自動波箱，相信當正式投產時，又會再一次掀起熱潮呢！</fontstyle></spanclass></p><p><spanclass><fontstyle>賓利Azure開篷跑車  &#13;<br> <b> 不離尊貴形象</b> &#13;<br> 隨着車廠公布ContinentalGT跑車之後，總部位處Crewe嘅賓利車廠，響車展期間亦宣告會推出雙門Azure開篷跑車嘅終極版本，以饗一班忠實車迷嘅長期支持。新車除車頭部份有稍作改動，以及用上四輪專有18吋跑車合金胎軨作配搭外，車廂配備更可謂豪華至極，盡現尊貴汽車工藝嘅最高境界。</fontstyle></spanclass></p></body></html>