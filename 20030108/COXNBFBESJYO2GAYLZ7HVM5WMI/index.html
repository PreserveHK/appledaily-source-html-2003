<html><header><meta charset="utf-8"><title>旺電砌機佬Ken哥教路Intel板至抵玩</title></header><body><h1>旺電砌機佬Ken哥教路Intel板至抵玩</h1><p>電腦硬件恍如海鮮般，天天新款兼且賣價日日不同，要做個至In精明IT人，必須掌握市場同新貨嘅走勢，今日就搵嚟旺電JUMBO嘅Ken哥，同大家講吓近排咩貨較受用家歡迎。&#13;<br>&#13;<br>記者、攝影：徐影龍</p><p><spanclass><fontstyle>Intel底板最好賣  &#13;<br> Intel底板晶片組兼容性高，最受用家歡迎，而近排市場大賣嘅底板就首推Intel自家推出嘅845PESVL，除咗支援全線P4處理器外，重內置著名嘅LAN插頭，而且賣價比華碩等牌子更平，所以銷情唔錯。Intel底板出名以穩定襟煲見稱，不過由於鎖死倍頻，故此超頻一族就唔多啱使。</fontstyle></spanclass></p><p><spanclass><fontstyle>ATIRADEON長賣長有  &#13;<br> 近年ATI開發嘅RADEON顯示晶片系列勢如破竹，逐步打開nVIDIAGeforce嘅缺口，愈嚟愈好賣，當中以GIGABYTE生產嘅RADEON9000成績最好(64MB，$490)，同Geforce4MX440(64MB，$350)有得揮，相反Geforce4另一款MX400已Out，我哋連砌機都唔會列入菜單之內。</fontstyle></spanclass></p><p><spanclass><fontstyle>菲利浦LCD賣斷市  &#13;<br> LCD差不多取代傳統CRT大芒，大部份出機菜單都跟LCD，當中15"型號始終較受歡迎，足足比17"型號多九倍。菲利浦早排推出嘅15"LCD，憑住畫質靚同賣價平優點，曾一度賣斷貨，最快要到明日先有貨返，有心買嘅要留意喇。</fontstyle></spanclass></p><p>JUMBO（旺角電腦中心）&#13;<br> 報價熱線：27826482</p></body></html>