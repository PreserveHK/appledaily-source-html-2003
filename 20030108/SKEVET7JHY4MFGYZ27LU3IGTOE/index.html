<html><header><meta charset="utf-8"><title>SSUR「科時」、「屎嘟士」Dunk重現江湖！</title></header><body><h1>SSUR「科時」、「屎嘟士」Dunk重現江湖！</h1><p>小弟每個禮拜都要落旺角波鞋街巡場，刮料期間梗會遇到唔少波鞋精。&#13;<br>「地主強」20歲出頭，老竇係新界區地主，家族大把「水」，故「地主強」最叻就係蒲波鞋舖搵限量別注Nike。咪以為佢有米就亂買嘢，當炒貨色佢唔買，佢會睇定對波鞋有前途先扑鎚，好似佢恨到流口水嘅SSUR「科時」，全球限量20對，日本炒價炒到港紙成「皮」嘢！「地主強」話早輪去日本見到嫌太貴冇買，誰不知旺角呢排有水貨佬刮到，定價$9,000兼不議價，「地主強」即時身痕，個心十五十六，重話佢呢幾晚都瞓唔着咁話。&#13;<br>&#13;<br>記者：陳嘉文攝影：陳智良</p><p>售賣點：TheBest（27707444）&#13;<br> 旺角兆萬中心103號舖</p></body></html>