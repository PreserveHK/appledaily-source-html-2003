<html><header><meta charset="utf-8"><title>電腦新產品：全港率先實地測試<br>BenQ首部Notebook借蘋果橋搶客</title></header><body><h1>電腦新產品：全港率先實地測試<br>BenQ首部Notebook借蘋果橋搶客</h1><p>BenQ較為港人熟悉算係一系列手機產品，其實廠方都有生產LCD、燒碟機等周邊硬件，而且噚日重喺海南島舉行全球性發布會，展示旗下首部Notebook㖭。新機外形以至賣點都同PowerBookG4有七、八成相似，明顯參考蘋果電腦嘅成功方程式，吸引一眾貪靚嘅PC用家。&#13;<br>&#13;<br>記者、攝影：徐影龍&#13;<br>ImageGirl：小蕙&#13;<br>逢星期一至五刊出</p><p><spanclass><fontstyle>Profile  &#13;<br> 處理器：P4-M1.8GHz&#13;<br> 記憶體：256MB&#13;<br> 硬碟：30GB&#13;<br> 顯示屏：15.2"TFT（15:10）&#13;<br> 顯示晶片：Geforce4Go（32MB）&#13;<br> 光碟機：DVD＋CD-RW&#13;<br> 體積：352.25×262×30mm&#13;<br> 重量：3.1Kg&#13;<br> STD(FarEast)Ltd&#13;<br> 查詢電話：23633060&#13;<br> <b> 約$14,000</b> </fontstyle></spanclass></p><p>BenQ今次邀請國際傳媒到海南島，採訪旗下首部手提電腦Joybook8000，可謂不惜工本，顯見BenQ對呢部機充滿信心。&#13;<br> &#13;<br> <spanclass><fontstyle>金屬外殼兼具闊屏幕  &#13;<br> Joybook8000聰明嘅地方就係利用先入為主特點，以全金屬外殼及All-In-One功能嚟吸引買家，加上15.2"闊屏幕（15:10），整體概念明顯來自蘋果PowerBookG4，不過機身加入搶眼橙邊，算係參考得嚟有啲創意，雖然吸引與否純屬見仁見智，不過全金屬外殼的確畀到人一種Cyber得嚟又穩陣實淨嘅感覺，不論型人一族或行政人員都啱使。&#13;<br> 15.2"屏幕喺Notebook嚟講算幾大，兼且採用闊屏幕式設計及少有嘅200流明度（一般為150），不論觀賞心愛數碼相片或DVD大電影，享受絲毫不比桌面電腦遜色。</fontstyle></spanclass></p><p><br> &#13;<br> <spanclass><fontstyle>影音功能針對發燒友  &#13;<br> 除特大闊屏幕外，Joybook8000尚有不少針對影音用途嘅設計，如支援DVD影碟，可以S-Video線接駁至錄影機或Plasma大電視欣賞，另外毋須啟動Windows，就可播放音樂CD功能。值得一提係採用nVIDIAGeforce4Go顯示晶片（MX440，32MB），比同級機嘅整合式晶片有更好表現，尤其係打機及繪圖之用。當然唔少得DVD加CD-RW嘅ComboDrive光碟機，亦係同PowerBookG4一樣採用「食碟式」設計，型得嚟又唔會彈嚟彈去咁麻煩。&#13;<br> PowerBookG4送《iTUNE》、《iDVD》等實用軟件，而Joybook8000都唔輸蝕，附送不少多媒體編輯軟件，包括音樂轉換軟件《Q-Music》、剪輯DV片段嘅《PowerDirecor》、燒錄軟件《CDMaker》及相片製作軟件《PhotoExplorer》等，玩之餘重可落手落腳DIY豐富嘅多媒體檔案。</fontstyle></spanclass></p><p><br> &#13;<br> <spanclass><fontstyle>送64MB手指形MP3機仔  &#13;<br> 最後一點同PowerBookG4相似嘅，就係All-In-One設計但不包含磁碟機，雖然1.44MB磁碟日漸淘汰，不過重有唔少PC友貪方便，儲存細容量檔案之用，而Joybook8000就好體貼咁跟機附送一部時下大熱嘅USB記憶手指，內存64MB記憶體外，重設有MP3解碼晶片，可播放16首MP3音樂，而且賣相跟主機一樣不俗，變相增強Joybook8000嘅流動儲存及多媒體功能，此舉相信能吸引唔少買家入貨。&#13;<br> 擴充性方面，除PCMCIA、LAN、VGA等基本插頭外，重有漸成標準嘅USB2.0四個及FireWire兩個，對於接駁大容量傳輸裝置如DV、掃描器等非常適合。</fontstyle></spanclass></p><p><br> &#13;<br> <center> <spanclass><fontstyle>用家點睇  </fontstyle></spanclass></center> </p><p><br> &#13;<br> <spanclass><fontstyle>筆者意見  &#13;<br> 抵讚：個芒的確夠大夠靚，金屬機身亦不俗，32MB嘅Geforce4Go應付打機或繪圖都比同級有更好表現。&#13;<br> 要彈：橙色邊唔係個個受落、30GB硬碟容量稍嫌不夠，尤其需剪輯DV影像之用家。</fontstyle></spanclass></p></body></html>