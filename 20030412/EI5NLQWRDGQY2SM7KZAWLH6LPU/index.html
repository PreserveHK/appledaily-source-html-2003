<html><header><meta charset="utf-8"><title>一味窩輪：太A輪9475凶多吉少</title></header><body><h1>一味窩輪：太A輪9475凶多吉少</h1><p>恒指喺8600上下拉鋸，收8645，有近20點進帳，波幅大嘅窩輪，都係以仙輪為主。打入威水榜3甲之列者係長實Put輪9575、太ACall輪9475、中旅公司輪763。&#13;<br> 長實Put輪9575收13仙，彈升51%。即將夠鐘，溢價0.5%，槓桿率32.2倍。長實（001）跌40仙，隻輪槓桿率大，對正股反應敏感。&#13;<br> 太ACall輪9475收3.5仙，升30%，似乎好多即日鮮活動，有58球易手，下月杪夠鐘，溢價9%，槓桿率87倍。正股（019）升60仙（2%）咁大把，隻輪即飛沙走石。太古旗下嘅國泰（293）一再因肺炎影響而大縮班，盈利大受打擊，好難有作為，最多有反彈而冇升幅，太古成績表亦會受到拖累，股價好難大升，9475最後都係凶多吉少。<br> &#13;<br> <spanclass>763最後冇得剩居多 &#13;<br> 中旅公司輪763收2.5仙，升25%，行使價1.22元，6月到期。正股（308）收1.08元，除非肺炎惡魔短期內消失，但機會唔大，否則正股好難上番1.22元以上，隻輪到頭來係咁先。&#13;<br> 滙豐（005）收83元，有25仙進帳，但Call輪9628由5.3仙散落3.2仙。&#13;<br> 隻輪下月杪夠鐘，行使價90元，望正股喺1個月內升7元以上，唔多實際，9628最後下場又係冇得剩居多。&#13;<br> 章盛</spanclass></p></body></html>