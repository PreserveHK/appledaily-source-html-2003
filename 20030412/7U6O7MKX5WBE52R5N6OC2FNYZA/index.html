<html><header><meta charset="utf-8"><title>每日三次　靜脈注射　滿臂針孔<br>肺炎女教師地獄式治療</title></header><body><h1>每日三次　靜脈注射　滿臂針孔<br>肺炎女教師地獄式治療</h1><p>「佢哋問我屋企有幾多隻曱甴，我又唔係蜚蠊（曱甴）專家，邊處咁有閒情逐隻同佢數喎！」回想入院初期衞生署囑咐填寫無聊問卷，望着那雙滿布針孔像月球表面的手臂，聯合醫院非典型肺炎女病人江小姐哭笑不得。現已大致康復的她只想早日出院，回家與媽媽團圓。<br> &#13;<br> <spanclass>被問屋有多少曱甴 &#13;<br> 非典型肺炎住院病人過着的是非人生活。淘大花園E座居民江小姐於上月二十七日晚入院，至今還在聯合醫院接受治療。年約四十、任職中學教師的她說：「療程好辛苦，每四小時探熱一次，每日抽血一次，每八小時做一次靜脈注射，左右手臂同手背都拮到滿晒針窿，好核突呀！」&#13;<br> 靜脈注射是為了把藥物直接輸入病人血管內，每次八分鐘至兩小時。江小姐的療程維持了十二日，「有時條喉插唔啱位，又要掹番出嚟再插過，我個人細粒，血管又幼，手臂同手背都插到冇晒位可以插，真係好恐怖。」&#13;<br> 恐怖的病榻生涯全靠衞生署給她調劑。她入院初期，衞生署兩度要她填寫問卷，問題很刁鑽，舉例說，垂詢病人家中可有多少隻蟑螂，是選擇題，可選零至三隻、三至六隻等，「啲問卷根本是騷擾病人。」<br> &#13;<br> <spanclass>以後不返淘大花園 &#13;<br> 醫生告訴她可望在下周轉往黃大仙醫院療養，接受隔離十日即可出院回家，「出院之後第一件事係要見吓媽咪。」江媽媽曾被送入西貢隔離營十日，淘大花園E座解封後，搬進朋友的家裏暫住。她千叮萬囑母親不要回家，「我出院後都唔會搬返去淘大花園，以後都唔會返去。」	&#13;<br> 本報記者</spanclass></spanclass></p></body></html>