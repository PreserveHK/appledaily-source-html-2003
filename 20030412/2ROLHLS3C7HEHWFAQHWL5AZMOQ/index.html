<html><header><meta charset="utf-8"><title>豐田Harrier240G換偈價更抵</title></header><body><h1>豐田Harrier240G換偈價更抵</h1><p>近期車壇備受注目嘅豐田Harrier（即港版凌志RX300）新車，由於新稅制影響所及，有車行引入改配一台2.4公升偈嘅新版Harrier240G抵港；雖然馬力輸出給調低，惟豪華設備不減，以唔到30萬嘅車價睇嚟，自然另有一番吸引力啦！	&#13;<br>&#13;<br>記者、攝影：陳偉林</p><p><spanclass><fontstyle>天幕式車頂有號召力  &#13;<br> 近年香港人熱烈追捧一類CitySUV，其中Harrier亦係備受注目嘅車款之一；而新版賣相略加修飾，加上高聚焦Xenon大燈、四輪合金胎軨，望落既豪邁又富活力感。再者，座艙雖改配絲絨座席，惟軟滑貼服感，匹配幾近全天幕式玻璃天窗，重有電窗、電鏡、原廠高級音響、恒溫冷氣等裝備，乘客愜意感跟一般豪華轎車亦不遑多讓呢！</fontstyle></spanclass></p><p><b> 記者試後簡評</b> &#13;<br> 新車改配一台2.4公升引擎，中、低轉表現不俗兼有慳油好處；車廂設備一應俱全，而最具號召力嘅，莫過於幾近全天幕玻璃車頂設計啦！</p><p><spanclass><fontstyle>豐田Harrier240G小檔案  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 尺碼：4730×1845×1665mm&#13;<br> 軸距：2715mm；車重：1600kg&#13;<br> 新車售價：$299,000起&#13;<br> 車輛提供：富利堡汽車（23330747）</fontstyle></spanclass></p></body></html>