<html><header><meta charset="utf-8"><title>高層避炎　睇帶揀海外佳麗<br>港姐非洲之旅照去馬</title></header><body><h1>高層避炎　睇帶揀海外佳麗<br>港姐非洲之旅照去馬</h1><p>一年一度的香港小姐競選已開始籌備，海外佳麗招募活動亦已於日前截止報名，但因非典型肺炎擴散的關係，本於下周由香港出發到美加進行面試的大會統籌成員，隨時會取消行程，不過今年港姐仍會到非洲拍攝外景。</p><p>無綫主辦的「2003香港小姐競選」早前已進行海外招募工作，並於本周一截止，而來自多倫多、溫哥華、洛杉磯及三藩市四個地區的佳麗，將於下周開始接受面試。根據無綫歷年的慣例，港姐大會統籌成員會親自飛往美加挑選入圍佳麗，但因非典型肺炎肆虐，面試計劃隨時擱置，改以其他方法甄選入圍者。<br> &#13;<br> <spanclass>搵舊同事幫手 &#13;<br> 無綫綜藝科助理總監兼港姐大會成員何麗全，昨日在電話中說：「本來我哋喺下個禮拜要飛去美國同多倫多面試，但因為肺炎嘅問題，𠵱家重睇緊可唔可以成行，萬一去唔到嘅話，我哋會搵嗰邊嘅人幫手，同啲女仔拍啲片，寄返嚟香港之後再揀，又可能搵番啲喺嗰邊嘅舊同事幫手進行面試。」至於本地招募方面，大會將於下月開始接受報名，屆時入圍的海外佳麗也會同時來港，於八月舉行决賽，未知無綫會否考慮將選美延期？何麗全說：「應該就唔會，視乎發展啦。」<br> &#13;<br> <spanclass>獲贊助商支持 &#13;<br> 近年港姐的外景拍攝及賽後舉行的親善之旅，均由康泰旅行社贊助，雖然本港旅遊業近月大受衝擊，但康泰仍繼續支持今屆港姐。&#13;<br> 康泰董事黃仕心昨日接受訪問時說：「今屆嘅港姐賽事，我哋唔會有變動，一切照舊，我哋等緊無綫嘅反應，無綫做嘅嘢，我哋會繼續支持，唔會取消，除非係無綫有乜變動啫，我哋每年都要使成五百萬做港姐，包括外景同廣告贊助。」而去年港姐於塞班島拍外景，今年則會移師到非洲拍攝。&#13;<br> 採訪：朱芷瑩</spanclass></spanclass></p></body></html>