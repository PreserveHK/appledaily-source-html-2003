<html><header><meta charset="utf-8"><title>吃盡山頂：<br>清新空氣伴餐份外開胃</title></header><body><h1>吃盡山頂：<br>清新空氣伴餐份外開胃</h1><p>翻通勝，查宜忌，今日有載：忌往鬧市留連，宜上山頂尋吃。&#13;<br>李氏一家，信到十足十：「上山頂唞啖新鮮空氣都好。」&#13;<br>Maggie與Raymond，先半信半疑，後堅信不疑：「斷估山頂都少啲菌啩？」&#13;<br>敍天倫又好，拍拖又好，此時到太平山尋吃最好，皆因有無菌都好，山頂食肆的質素一向好。</p><p>峰景餐廳（28495111）&#13;<br> 地址：山頂道118號山頂廣場1至2樓&#13;<br> 營業時間：&#13;<br> 星期一至四11:30am至12:00mn&#13;<br> 星期五11:30am至1:00am&#13;<br> 星期六：9:30am至1:00am&#13;<br> 星期日9:30am至12:00mn</p><p><spanclass><fontstyle>天倫篇  &#13;<br> 纜車上，一家四口，有說有笑，很溫馨。&#13;<br> 細女詠彤摟着李爸爸臂彎，問：「爸，點解山長水遠上山頂食嘢？」李爸爸摸摸她的面珠，答：「唔使戴口罩嘛！」大女詠賢依偎在李媽媽懷裏，問：「媽，食嘢不嬲都唔戴口罩㗎啦，戴口罩又點食嘢呀？」李媽媽笑了笑，答：「空氣好嘛，出街食嘢上山頂穩陣啲，等陣先去峰景餐廳食Lunch，行完街再去Marche歎下午茶好唔好？」女兒齊說：「好好好！好味就好。」</fontstyle></spanclass></p><p><spanclass><fontstyle>峰景餐廳裝修古董多  &#13;<br> 峰景餐廳用了不少30年代的古董做裝修，由老闆從紐約搜括回來，食飽，別急着走，一看無妨。</fontstyle></spanclass></p><p><spanclass><fontstyle>無餐牌主義Marche  &#13;<br> MovenpickMarcheRestaurant（28492000）&#13;<br> 地址：山頂道128號凌霄閣6至7樓&#13;<br> 營業時間：&#13;<br> 星期一至五11:00am至11:00pm&#13;<br> 星期六及日9:00am至11:00pm</fontstyle></spanclass></p><p><spanclass><fontstyle>拍拖篇  &#13;<br> 纜車上，Maggie與新相識的男友Raymond打得火熱，差點沒有當眾親熱。&#13;<br> Maggie刁着嘴說：「一句到尾，上山頂，有乜好嘢食？」「擒日已經做咗實地考察，包你有好嘢食。」Maggie追問：「咁即係乜？」Raymond沒好氣：「唉！乜你咁心急㗎，無厘浪漫！先去凌霄閣Shopping，行到腳仔軟就食Pancake、歎糖水。」「就咁咋？無厘浪漫㗎，分手囉！」「聽埋先，夜晚食燭光晚餐，滿意未？」「咁就差唔多……」</fontstyle></spanclass></p><p><spanclass><fontstyle>小食站Ice-Queen  &#13;<br> 凌霄閣小食站，老闆叫玉風，斯文有禮，因愛吃Pancake故賣Pancake，兼賣雪糕。Maggie很囂張地問：「你啲Pancake有咩賣點呀？」玉風答得淡淡然：「大件夾抵食，即叫即煮Pancake，熱辣辣，點都好過你喺旺角捱攤到凍晒嘅煎釀三寶啩？」說得有道理。</fontstyle></spanclass></p><p><spanclass><fontstyle>燭光晚餐太平山餐廳  &#13;<br> 全間餐廳用花崗岩砌成，47年時是間CoffeeShop，是當時修築山頂纜車的工人及轎夫的聚腳處，不說內裏古董無數，餐廳本身已是古董，被古物古迹辦事處列為法定古迹，想在牆身添口釘，也要問過政府。</fontstyle></spanclass></p><p>太平山餐廳（28491000）&#13;<br> 地址：山頂道121號&#13;<br> 營業時間：&#13;<br> 星期一至四10:30am至12:00mn&#13;<br> 星期五10:30am至1:00am&#13;<br> 星期六8:30am至1:00am&#13;<br> 星期日8:30am至12:00mn</p><p><spanclass><fontstyle>新開張糖水舖小熊貓甜品  &#13;<br> 小熊貓甜品（28492969）&#13;<br> 地址：山頂道凌霄閣304A號舖&#13;<br> 營業時間：10:00am至11:00pm</fontstyle></spanclass></p></body></html>