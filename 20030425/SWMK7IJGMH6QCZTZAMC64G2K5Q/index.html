<html><header><meta charset="utf-8"><title>新車速報：<br>豪得有道理平治S600PullmanAMG</title></header><body><h1>新車速報：<br>豪得有道理平治S600PullmanAMG</h1><p>隨着汽車首次登記稅大幅增加後，原本備受車迷注目嘅全新平治Maybach轎車，由於預期車價要調高至600萬過外，令唔少準買家望而卻步之餘，平治原有另一款長陣Limousine豪華轎車嘅Pullman型號，近期卻多咗人垂詢噃！再者，呢部S600Pullman係經由AMG製作，加上車廂有齊講究嘅設施，以三百多萬嘅車價嚟講，自然有一定吸引力㗎！&#13;<br>記者、攝影：陳偉林</p><p><b> <spanclass><fontstyle>車廂寬敞如流動會議室  </fontstyle></spanclass></b> &#13;<br> 對比起新款Maybach，呢部Pullman轎車嘅後排布置，亦有近似飛機椅嘅配備，既有活動桌几同個人AV系統外，還有小型雪櫃、電動按摩椅及傳真機等裝備。當然唔少得重有可保私隱嘅車門窗簾、隔音玻璃等配搭啦！而且三排座椅組合，重可以提供六個舒適愜意嘅座席㖭！</p><p><b> <spanclass><fontstyle>V12偈狠勁有力  </fontstyle></spanclass></b> &#13;<br> 新車用上一台5786ccV12DOHC偈，匹配5前速半自動波，起跑加速有力，兼且轉向輕盈順滑，而四輪電子液氣壓吸震筒組合，重提供有軟硬適中避震反應，加上主動式嘅ESP及四輪加大碼制動器，另加有ABS連EBD裝置，令行車倍見可靠同安全呢！</p><p><b> <spanclass><fontstyle>外形有份量又吸引  </fontstyle></spanclass></b> &#13;<br> 咪睇呢部車長達6158mm嘅平治S600Pullman，好似咁笨重，查實駕駛起來跟一般長陣版S600無甚分別，既輕鬆又易睇位，而新款一體式Bi-Xenon頭燈組合，重好有一份醉人魅力呢！再者，車頭正中央重加設有測距雷達裝置，以及原廠泊車感應器，就算穿梭市區大街小巷都好安全㗎！</p><p><spanclass><fontstyle>記者試後簡評  &#13;<br> 呢部Limousine豪華轎車較諸原有平治S-Class更見貴氣之餘，車廂鋪排講究設備十足，絕對係一部既先進，又見愜意嘅高級流動會議室。&#13;<br> &#13;<br> <spanclass><fontstyle>平治S600PullmanAMG規格  &#13;<br> 引擎：5786ccV12DOHC&#13;<br> 馬力：367ps/5500rpm&#13;<br> 扭力：54.1kgm/4250rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：245/45ZR18BridgestonePotenzaS-03&#13;<br> 尺碼：6158×1855×1462mm&#13;<br> 軸距：4085mm；車重：2620kg&#13;<br> 0-100公里：約7.1秒&#13;<br> 極速：250km/h（有限制）&#13;<br> 平均耗油：14.6L/100km&#13;<br> 新車售價：$3,050,000&#13;<br> 車輛提供：富利堡汽車（23330747）</fontstyle></spanclass></fontstyle></spanclass></p></body></html>