<html><header><meta charset="utf-8"><title>住家Fun：<br>DIY足球賽靠雙手點碧咸踢波</title></header><body><h1>住家Fun：<br>DIY足球賽靠雙手點碧咸踢波</h1><p>調查所得，85%以上男人好鍾意睇足球比賽，相反九成女人都唔鍾意呢種二十二個男人圍住個足球你追我逐嘅玩意，但近日賽事頻密，眾男士又煩惱怎能霸住部電視，徹夜不眠睇比賽呢？最愛意大利國際米蘭的博仔都有此遭遇，試過同朋友睇波冷落女友Iris，險些分手收場；幸好聰明的博仔諗出好橋吸引Iris睇波！各位波友，不妨參考博仔心得，偷吓橋！&#13;<br>記者：梁佩芬&#13;<br>攝影：周旭文&#13;<br>Model：阿博、Iris</p><p><b> <spanclass><fontstyle>自製賽事  </fontstyle></spanclass></b> &#13;<br> 博仔深知Iris最鍾意DIY，不如同佢齊齊動手，由自製足球比賽開始！&#13;<br> 準備材料：&#13;<br> 足球員：唔使自己畫咁煩，玩具舖就有紙模型賣，現時只得碧咸、朗拿度、施丹及中田英壽四款，有齊主、客兩款形象，完成後，每個球員高約25厘米。&#13;<br> 龍門：做手工木條$10/包（d）&#13;<br> 球場：綠色畫紙$9/張（d）&#13;<br> 足球：圓形發泡膠$1.5/個（d）&#13;<br> 製作工具：鉸剪、𠝹刀、膠水。</p><p><b> <spanclass><fontstyle>磁石手動球賽隨時玩得  </fontstyle></spanclass></b> &#13;<br> DIY都唔可以日日玩，但感染Iris睇波行動又唔可以停頓，呢款現成的足球機，博仔就話幾啱使。&#13;<br> 由奧雲做代言人的英國磁石足球機，有齊二十二個球員、四支角球旗及兩個磁力足球，雖然手動，但玩起來都要有點技巧。最正係無論飯前飯後，臨瞓前定無聊時刻，一拎起手就有得玩。</p><p><center> <spanclass><fontstyle>三大絕招  </fontstyle></spanclass></center> </p><p><b> <spanclass><fontstyle>精采賽事催谷興趣  </fontstyle></spanclass></b> &#13;<br> Iris一直唔鍾意睇波，因為覺得要坐定定90分鐘睇一場波好浪費時間，精采鏡頭可能加埋都無5分鐘。博仔深知要加強Iris睇球賽的耐性，一定要靠以往精采賽事來吸引其注意力。</p><p><spanclass><fontstyle>《少林足球》（特別加長版）$38（c）  &#13;<br> 裏面嘅賽事雖然加插大量特技效果，有啲神化，但勝在夠趣味性，至少睇大刀金剛腿同輕功水上飄，都由頭笑到落尾。</fontstyle></spanclass></p><p><spanclass><fontstyle>《我愛碧咸》$45（c）  &#13;<br> 為咗增加認同感，就一定要Iris睇睇女人踢波。話說一個印度女仔因為鍾意碧咸而不理家族反對堅持踢足球，最後一場足球大戰都甚有睇頭！</fontstyle></spanclass></p><p><spanclass><fontstyle>《世界足球史十大明星》（一至四輯）$10/隻（c）  &#13;<br> 最後，輪到一班經典足球員出場。由比利、碧根鮑華年代，直至馬勒當拿到碧咸、魯爾都有，不但有佢哋嘅精采比賽，更介紹佢哋成為足球明星的辛苦經驗。Iris終於明白，原來踢足球都唔簡單，今次重唔掂！</fontstyle></spanclass></p><p><spanclass><fontstyle>期待大戰  &#13;<br> 據經已成為「球迷」的Iris調查所得，後明兩晚，連續三場有睇頭賽事喺有線播映，記住Mark實時間咪走雞！&#13;<br> 26/4	7:30pm	生死之戰	保頓Vs阿仙奴&#13;<br> 27/4	2:30am	兩雄相遇	羅馬VsAC米蘭&#13;<br> 27/4	11:05pm	爭標大戰	熱刺Vs曼聯&#13;<br> &#13;<br> &#13;<br> <b> 店舖資料</b> &#13;<br> a.PowerGamer&#13;<br> 地址：旺角潮流特區3樓16號店&#13;<br> 電話：23324178&#13;<br> &#13;<br> b.玩具反斗城&#13;<br> 地址：銅鑼灣皇室堡3樓&#13;<br> 電話：28811728&#13;<br> &#13;<br> c.光碟特區&#13;<br> 地址：銅鑼灣謝菲道503號地下&#13;<br> &#13;<br> d.中南圖畫文具有限公司&#13;<br> 地址：旺角西洋菜街2Q&#13;<br> 電話：23842430</fontstyle></spanclass></p></body></html>