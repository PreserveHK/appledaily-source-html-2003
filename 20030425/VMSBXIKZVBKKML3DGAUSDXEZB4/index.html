<html><header><meta charset="utf-8"><title>親自作曲填詞　讚母愛無處不在<br>GiGi唱媽咪Superwoman</title></header><body><h1>親自作曲填詞　讚母愛無處不在<br>GiGi唱媽咪Superwoman</h1><p>梁詠琪（GiGi）日前在龍蝦灣的村屋為新歌《無所不在》拍攝MV，其間她坐在浴缸旁，大唱這首向天下媽咪致敬的歌曲。GiGi表示其母為照顧她與弟弟，甘願放棄第二春，故她形容媽咪是個superwoman（女超人）。</p><p>梁詠琪日前為親自作曲、與陳少琪一同填詞的新歌《無所不在》，在龍蝦灣一幢村屋拍攝MV，由於拍攝地點遠離市區，空氣流通，所以GiGi在鏡頭前後，都沒戴上口罩。&#13;<br> 下月便是母親節，《無》曲內容歌頌母愛偉大，GiGi拍MV時，亦親自寫上多張便條送給媽咪，當中有提醒母親在下雨天外出記得帶遮，又大說「我愛你」，甚為感人。<br> &#13;<br> <spanclass>晨早起身煲湯 &#13;<br> GiGi還讚母親是superwoman，她日前說：「我覺得媽咪係女超人嚟㗎！我十幾歲嗰陣時，爹哋媽咪離咗婚，媽咪要出去工作，又要照顧我同細佬，重供我細佬去澳洲讀書，𠵱家我賺到錢，係時候畀佢享福。媽咪一直為我哋嘅前途努力，夜晚佢等埋我門至瞓，第日起身又永遠早過我，準備晒湯水畀我帶出門，佢儲嘅剪報重齊過我公司，喺我心目中佢係superwoman。」&#13;<br> GiGi的母親獨身多年，未知梁母曾否考慮再迎第二春？GiGi笑說：「我好贊成㗎，我覺得媽咪好有魅力，有人追佢，但俾佢拒絕咗，因為佢安於現狀，況且佢最錫我同細佬，冇一個人會令佢愛得多過我哋。佢又要照顧我哋，加埋屋企五隻狗一隻貓，已經好唔得閒，所以媽咪都冇乜緋聞。」	&#13;<br> 採訪：朱芷瑩　攝影：陳志嵐</spanclass></p></body></html>