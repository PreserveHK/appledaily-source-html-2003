<html><header><meta charset="utf-8"><title>　　槍會新噱頭入會送真槍 - 李八方</title></header><body><h1>　　槍會新噱頭入會送真槍 - 李八方</h1><p>生意難做，更加要諗噱頭。好似觀塘嘅「中國槍會」就有好橋，佢大賣廣告，話只要在月底前加入槍會成為永久黑咭會員，就送一支Glock半自動手槍。&#13;<br> 到底有幾着數？永久黑咭會籍$26,800，Glock手槍則約值$7,000，係奧地利製嘅9毫米口徑半自動手槍，特色係大部份外殼零件用強化塑膠所製，八方聽講美國海關叫佢做「隱型手槍」，X光機也難發現，連香港嘅飛虎隊及要員保護組都用緊。&#13;<br> 不過心思思嘅讀者要考慮多一件事，就係你到底有冇槍牌？槍會董事總經理任民傑話，會員要自己向警方申請槍牌，即使槍牌批出，按照《槍械管理條例》，支槍都要存放喺槍會。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>