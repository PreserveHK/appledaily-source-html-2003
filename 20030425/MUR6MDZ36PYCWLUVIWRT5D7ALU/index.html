<html><header><meta charset="utf-8"><title>自己煮：<br>餐廳小廚Boy'z整海鮮粉薄餅冧客</title></header><body><h1>自己煮：<br>餐廳小廚Boy'z整海鮮粉薄餅冧客</h1><p>方才開業約一個月的樓上Cafe店，即遇上肺炎事件，以為生不逢時，誰知道到頭來生意不跌反升！店舖老闆雖只是兩位才25歲的大男孩（Loby及Michael），但就自言年輕人更易於逆市求生，還高興得示範兩道於「疫」景下仍大受客人歡迎的招牌菜。&#13;<br>&#13;<br>記者：吳佩璇　攝影：黃子偉&#13;<br>場地：森林木（銅鑼灣勿地臣街7號1樓　28932916）&#13;<br>逢星期一至三、五刊出</p><p>整個疫潮中，最致命一擊是政府宣布停課。Loby話：「宣布停課第二日，咖啡店全日真係一個客都無！」雖然拍了一日烏蠅，但還未趕及與拍檔Michael商討對策，店舖於翌日的生意竟離奇地飆升、甚至比先前更旺！咖啡店屬HomeFeel樓上舖，五百幾呎地方可容納十五位客人。平日人流不過十個八個，但最近竟有成三十幾位客人！人流竟升了一倍！&#13;<br> &#13;<br> <spanclass><fontstyle>不斷度新菜　做到屋企Feel  &#13;<br> 原來兩位大男孩已不是首次創業。先說Loby，有屬於自己的ITHomeOffice，同樣於淡巿開業。Loby憶說：「我嗰陣都守咗成九個月！可能我有逆巿經驗，所以今次都唔係咁緊張。況且巿道唔好成本重平咗。」至於Michael，原本與其他拍檔開樓上精品店，但見生意麻麻，才與Loby合夥，將精品店改為咖啡店。學Michael話齋：「我哋後生仔，鍾意成日變，可以好快改做第二樣嘢。」&#13;<br> 但說到底，Loby及Michael相信逆巿生意反彈的原因，其實是咖啡店以樓上舖形式經營，裝潢又碰巧以田園式HomeFeel為主：「我哋做熟客，食物又即煮即出，畀到人屋企嘅感覺，所以啲人唔敢隨便出街食飯，但反而會揀我哋呢種家庭式舖仔。」他們亦甚懂得把握商機，乘勢自度更多不同款式的食品，以下示範兩道意國食品，都是他們的心思之作。</fontstyle></spanclass></p><p><spanclass><fontstyle>漁國風光　為女友親調醬汁　&#13;<br> 自煮價：$25  &#13;<br> 看似普通的一道海鮮粉，其實是Michael的心血之作。原來他的女朋友不愛吃海鮮，但就對意粉及螺絲粉等情有獨鍾。為令女友多吃海鮮，Michael就將這兩樣她最喜歡和最不喜歡的材料混合。為了將海鮮味減到最低，更參考不少中外食譜，自行調製出這個秘製醬汁，讓女友吃時不會太反感，結果當然大獲好評。Michael指煮醬汁時要先炒香所有配料才下茄膏，這樣才能食到蒜和洋葱等香味。</fontstyle></spanclass></p><p><spanclass><fontstyle>有咩料：  &#13;<br> 中蝦5-6隻、魷魚3-4隻、蜆肉4両、螺絲粉約2碗&#13;<br> &#13;<br> <spanclass><fontstyle>醬汁：  &#13;<br> 番茄2個、甘笋1條、乾葱少許、洋葱少許、蒜頭少許、茄膏1湯匙、西芹少許&#13;<br> &#13;<br> <spanclass><fontstyle>香料：  &#13;<br> 迷迭香及百里香各1茶匙、黑胡椒少許</fontstyle></spanclass></fontstyle></spanclass></fontstyle></spanclass></p><p><center> <spanclass><fontstyle>好易做：  </fontstyle></spanclass></center> </p><p><spanclass><fontstyle>招牌酥皮薄餅　咬落層層鬆化&#13;<br> 自煮價：$20  &#13;<br> 疫症之下，薄餅這類輕便又飽肚的小食，成為了最受歡迎的選擇。事實上這個酥皮薄餅乃鎮店之作。Michael他們前後花了半年時間反覆試做而成。一般的薄餅都是底下一層皮，面頭一堆料。但Michael一次食酥皮湯時，靈機一觸想到Pizza皮該如酥皮般鬆化才味美。於是幾經鑽研，用薄餅皮左摺右摺，發覺用兩塊薄餅皮，重叠摺兩、三層就做到咬落一層層的鬆化效果。所以下次做薄餅，不如參考他們的做法，免得只一塊餅皮那麼單調！</fontstyle></spanclass></p><p><spanclass><fontstyle>有咩料：  &#13;<br> 火腿半片、煙肉少許、車厘茄2-3個（切半）、薄餅皮2塊、Pizza芝士2湯匙</fontstyle></spanclass></p><p><center> <spanclass><fontstyle>好易做：  </fontstyle></spanclass></center> </p><p><br> &#13;<br> <spanclass><fontstyle>試食報告  </fontstyle></spanclass></p><p><spanclass><fontstyle>顧小姐&#13;<br> 又脆又薄又唔乾  &#13;<br> 「非常時期唔敢幫襯酒樓，鍾意呢度環境夠Free，我又識得Loby，知佢哋個Processing，食得好放心。嚟呢度我最鍾意食Pizza，層皮又脆又薄，但薄得嚟又唔乾，幾好味。」</fontstyle></spanclass></p><p><spanclass><fontstyle>Venyung&#13;<br> 好香好入味  &#13;<br> 「我好鍾意個螺絲粉嗰陣香料味，好香好入味。望落個煮法又唔難，我都有興趣試吓。」</fontstyle></spanclass></p></body></html>