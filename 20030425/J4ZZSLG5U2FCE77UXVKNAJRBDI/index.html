<html><header><meta charset="utf-8"><title>船工墮海亡家人獲捐助</title></header><body><h1>船工墮海亡家人獲捐助</h1><p>早前墮海身亡的躉船工人黃潤光，其家人在蘋果日報慈善基金撥款協助下，已辦妥死者的後事。「阿光嘅身後事基本上已做搞得七七八八，𠵱家淨係未上靈位，我哋打算將佢嘅骨灰放喺將軍澳墳場，不過嗰邊暫時未有位，最快都要等多兩個月，希望可以盡快搞掂，了咗件心事。」阿光的長嫂黃女士說。&#13;<br> 三十七歲未婚的阿光，在五兄弟妹中排行第二，與父母同住。月前，他在躉船上工作時不幸墮海，屍首一度失蹤八天才被尋回。黃家上下對阿光的死，悲慟不已，更無力負擔突如其來的殮葬開支，蘋果基金即時伸出援手，從「殮葬專戶」中撥款一萬五千元解困，近日再將讀者捐款二千一百三十元轉交他們。<br> &#13;<br> <spanclass>再三感謝善長 &#13;<br> 黃女士慨歎︰「呢排我哋屋企真係好『黑』，我老公上年跌斷腳𠵱家都未好，阿光無端端又去咗，最近連我跟車嘅細叔仔都整親腳，開唔到工，手停口停，𠵱家我奶奶都要出嚟做兼職清潔幫補吓收入，真係好慘。」&#13;<br> 黃女士表示，稍後還要替阿光繳付靈位、骨灰龕及立碑的費用，讀者的善款正好紓緩他們的經濟壓力，她代表家人向所有善長衷心致謝。&#13;<br> 捐款編號︰C0835&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>