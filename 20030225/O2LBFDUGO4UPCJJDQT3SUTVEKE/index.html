<html><header><meta charset="utf-8"><title>迷你加辣勁改MiniCooperS</title></header><body><h1>迷你加辣勁改MiniCooperS</h1><p>新一代MiniCooper，當中一款配用一台1.6公升Supercharger引擎及6前速手波嘅頂級MiniCooperS型號，最為車迷所追捧；但今日為大家介紹嘅呢部改裝版本，雖然外形與未改裝前相近，但經過強化之後，動力輸出及操控表現卻要來得更出色。若你正想為自己部MiniCooper強化改裝的話，不妨以佢作參考吖！&#13;<br>記者：黃凱穎&#13;<br>攝影：陳偉林&#13;<br>車輛提供：TWAutosport（21420001）</p><p><spanclass><fontstyle>懸掛表現極富賽車感  &#13;<br> 一套懸掛系統被車主調校至最硬，故此日常行車絕無任何舒適性可言，但響彎路上卻猶如一部賽車咁貼地；不過，大家唔好以為呢部車嘅懸掛組合，係甚麼超高性能產品噃！其實只係一套KWV2可調式跑車懸掛而已，但係就經已能夠將部車調校成極富行車舒適性，又或者調校至最硬，以增強循迹操控性㗎！另外，車主仍稍嫌車子嘅操控表現過於被動，故此便裝上英國QuaifeATB嘅LSD裝置；呢套LSD裝置係由機械控制，可在任何時間及動力下工作，比油壓或碟式嘅LSD裝置反應來得更快呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>馬力輸出合理地提高  &#13;<br> 車主特別為呢部MiniCooperS，裝上一套ERL引擎灑水系統，目的係將機械增壓器內嘅空氣溫度降低，以求令引擎響高溫下唔會有PowerDown情況出現。而呢套灑水系統更屬最新設計，除會因應行車狀態工作外，廠方更特別調校至適合香港嘅氣候使用，直接對應配有增壓器車種響香港使用時嘅缺點呢！&#13;<br> 然而，此車亦用上Denso銥合金火嘴，呢種火嘴可於極高溫下工作，加上專利特幼火嘴設計，使電流更加集中，從而增強引擎反應同頭段輸出，當然唔少得重有常見嘅BMC高流量風隔啦！</fontstyle></spanclass></p><p><spanclass><fontstyle>專用制動器增強制動表現  &#13;<br> 其實，若大家要增強MiniCooperS嘅制動表現，並唔係換上高性能制動器就可以解決問題，因為車子本身重量較輕，一旦使用重量較輕嘅高性能制動器，煞車效果可能比原裝一套還要差；有見及此，Brembo便為MiniCooperS度身訂做一套，專用嘅四活塞卡鉗制動器，呢套制動器主要係將重量降低，煞車碟改為懸浮式，再配以特製嘅四活塞制動卡鉗，從而可提升車子嘅制動性能。</fontstyle></spanclass></p><p><spanclass><fontstyle>改裝專家Tony有嘢講  &#13;<br> 歐洲車改裝專家Tony表示，呢部改裝MiniCooperS應車主要求，而將懸掛調校得較硬，但其實此車所配用嘅一套KWV2可調式跑車懸掛，與其他改裝Mini所配用嘅一樣，日常行車可調至中性硬度，令行車時會較原裝一套來得更舒適；但當調校至最硬時，就可以明顯感覺到，嗰種有如置身於落場用戰車嘅操控感，對車主嚟講可以話係一舉兩得。</fontstyle></spanclass></p><p><b> MiniCooperS改裝餐單</b> &#13;<br> 1.BMC高流量風隔	$1,000&#13;<br> 2.QuaifeATB機械式LSD裝置	$12,000&#13;<br> 3.Magnecor火嘴線	$1,200&#13;<br> 4.Denso火嘴	$800&#13;<br> 5.KWV2可調式跑車懸掛	$9,800&#13;<br> 6.Brembo四活塞卡鉗制動器	$16,000&#13;<br> （特別顏色）&#13;<br> 7.ERL引擎灑水系統	$11,000&#13;<br> 8.Wiechers頂Bar	$1,600&#13;<br> 9.Supersprint排氣系統	$13,600&#13;<br> 10.Minisport飛輪及離合器	$9,500&#13;<br> 11.Eibach防傾桿套裝	$5,500&#13;<br> 合計：$82,000（連裝工）</p></body></html>