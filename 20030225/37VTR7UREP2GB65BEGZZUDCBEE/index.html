<html><header><meta charset="utf-8"><title>新車速報：<br>凌志LS430改懸掛新音響價照舊</title></header><body><h1>新車速報：<br>凌志LS430改懸掛新音響價照舊</h1><p>豐田旗下嘅凌志LS430豪華轎車，設備及享受可媲美同級歐洲車之餘，最近廠方為要精益求精同吸引買家意欲，重追加有四輪電子液氣壓懸掛，以及來自美國嘅MarkLevinson高級音響系統，令新車表現有動靜皆宜嘅優越性外，置身其中嘅享受還更上一層樓呢！&#13;<br>記者、攝影：陳偉林</p><p><spanclass><fontstyle>車廂設備豪華至極  &#13;<br> 向來設備講究豪邁嘅車廂，前後四張座椅可獨立調校椅背角度及座墊高度外，重備有記憶裝置，而前排重附有冷暖透氣式組合，予人乘坐倍感愜意舒適之餘，新追加MarkLevinson高級音響連11聲道揚聲器同超低音喇叭裝置，享受更可媲美高級家庭影音系統㗎！全車既有前後獨立冷氣、中央大型手枕連儲物匣外，另外重有八個安全氣袋連充氣簾幕，以及後排車窗太陽擋㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>新款LS430賣點所在  </fontstyle></spanclass></center> </p><p><spanclass><fontstyle>操控變得靠穩安全  &#13;<br> 凌志LS430一直響車迷心目中有頗高評價，除咗佢只有Cd0.25超低風阻嘅外觀，予人時尚富魅力感外，頗有神氣嘅大燈編排，以及四輪17吋電鍍合金胎軨配搭，都有一定吸引性㗎！一台4.3公升V8偈除起跑加速雄渾有勁外，新加入四輪電子懸掛裝置，不僅可選擇跑車化或標準吸震模式，而且重可以揀選高或標準嘅車高；當選用「高」模式行走高低不平嘅路面時，響80km/h車速下，會自動調節至正常車高，而當車速超逾100km/h時，車身更會下調20mm㖭！再者，重有電子VSC、TRC系統，匹配ABS連EBD以及BA裝置，行車倍見可靠安全。</fontstyle></spanclass></p><p><b> 凌志LS430小檔案</b> &#13;<br> 引擎：4292ccV8DOHC&#13;<br> 馬力：282ps/5600rpm&#13;<br> 扭力：42.6kgm/3500rpm&#13;<br> 尺碼：4995×1830×1470mm&#13;<br> 軸距：2925mm&#13;<br> 車重：1800kg&#13;<br> 新車售價：$790,000&#13;<br> 車輛提供：	皇冠汽車（25119430）</p></body></html>