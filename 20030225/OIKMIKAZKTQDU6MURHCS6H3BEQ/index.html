<html><header><meta charset="utf-8"><title>品味掛牆鐘粉飾家居</title></header><body><h1>品味掛牆鐘粉飾家居</h1><p>大家有冇想過想重新布置家居呢？如果有，大家不妨考慮買一個與別不同、而且有點反傳統味道嘅掛牆鐘嚟點綴一下新環境。呢啲咁別致嘅掛牆鐘，每款均別具風格，實有一款合適要求高品味嘅你！&#13;<br>記者：梁煒健&#13;<br>攝影：陳偉強</p><p><spanclass><fontstyle>玻璃彩面鐘  &#13;<br> 由澳洲「ROOM」所設計嘅一糸列玻璃面新潮彩鐘，鐘面分別有圓亦有正方形，而且圖案亦見橫間及直紋，相當搶眼。&#13;<br> 每款$150</fontstyle></spanclass></p><p><spanclass><fontstyle>無框無架行針鐘  &#13;<br> 由日本運來，特色係全部冇字冇框又冇架，總之冇表面，只有時、分、秒針行動，拉直分秒針可長達34吋，而秒針則在時、分鐘上面的小盤轉，睇時間嗰陣確係既特別又慳位。&#13;<br> 每對針$180</fontstyle></spanclass></p><p><spanclass><fontstyle>霓虹掛牆鐘$400  &#13;<br> 呢個有霓紅光管嘅掛牆鐘，雖然鐘面無甚特色，但只要駁好電源，周邊嘅霓紅光管就會着起，好鬼養眼。此鐘直徑有13吋長，由台灣製造，但由澳洲品牌「ROOM」所設計。</fontstyle></spanclass></p><p><spanclass><fontstyle>罕有三針Chrono掛鐘$750  &#13;<br> 大家有否見過行三針Chrono嘅掛鐘呢？呢個直徑長16吋嘅大鐘，由荷蘭KARLSSON設計，內裏除有一組時分針外，另有三個小時計，分別顯示倫敦、紐約等地方，十分別致。由於每個小鐘各自運作，連埋時分共有4個電池箱，耗電量相當驚人。&#13;<br> </fontstyle></spanclass></p><p><spanclass><fontstyle>黑麻麻大鐘$480  &#13;<br> 由pt旗下KARLSSON設計嘅黑字鐘，直徑長14吋，雖然數字是凸起，但由於黑面、黑字加黑針嘅關係，都幾搞鬼。</fontstyle></spanclass></p><p>入貨點：EI&#13;<br> 地址：灣仔摩利臣山道34號地下&#13;<br> 電話：25742299</p></body></html>