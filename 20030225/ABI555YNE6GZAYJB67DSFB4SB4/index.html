<html><header><meta charset="utf-8"><title>酒店大廚推介木砧板最好用</title></header><body><h1>酒店大廚推介木砧板最好用</h1><p>手起刀落，肉隨砧板的食物，是否真能讓主婦們隨意處置，揀塊合適的砧板是關鍵所在。賣了三十幾年砧板的根叔，始終覺得傳統木砧板最好：「松木適合食肆，木憲木就啱家用。」但年輕一代不懂斬雞劏魚，其他附帶慳位、伸縮等功能的膠砧板，及賣樣的玻璃和卡通砧板，一樣煞食！&#13;<br>記者：吳佩璇&#13;<br>攝影：周旭文、伍慶泉&#13;<br>ImageGirl：Suki</p><p><spanclass><fontstyle>傳統好用  &#13;<br> <spanclass><fontstyle>36年砧板專門店  &#13;<br> 72歲的岑根，半生人與砧板結緣。自67暴動那年，便開了「岑根記」，主力賣木砧板，也有膠砧板。36年的經驗，根叔還是覺得傳統木砧板最好用：「食肆大廚都用松木砧板，尤其係魚檔同燒臘檔，木身腍，肉唔會走。木憲木斬落冇咁食刀，但勝在更硬淨同重身，冇咁易磨蝕，適合一般家用。」&#13;<br> </fontstyle></spanclass></fontstyle></spanclass></p><p><spanclass><fontstyle>砧板大小任切割  &#13;<br> 做了這麼多年，甚麼客人也有。最近就有個客仔要求一塊有半個人咁高的木砧板，說是為方便打製魚蛋。單是運送這嚿大木頭，已大費周章！也有客人偏好不同大小的砧板，這裏也有切割服務，鍾意𠝹幾大塊砧板都得，一般不另收費。</fontstyle></spanclass></p><p><b> 食力松木砧板</b> &#13;<br> 根叔話木砧板愈多用愈好，尤其是較腍身的松木，其好處是夠啜刀，自問經常入廚就最啱用。像這塊紋理清晰，一睇就知係靚嘢！而且這種企紋切割，斬嘢包冇糠。&#13;<br> （直徑8"）（$80）（c）</p><p><b> 硬淨木憲木砧板</b> &#13;<br> 木憲木砧板勝在夠硬淨，不易磨蝕，也沒松木般易爆裂，更適合一般家庭使用。這裏有直徑12、13及14吋三種大小。&#13;<br> 分別售$98、$108及$150（c）</p><p><b> 千年松木砧板</b> &#13;<br> 有說木身上每一條紋代表一年，看這塊松木砧板，就知其千年道行！尤其適合豬肉檔或酒樓食肆。（$750）（c）</p><p><b> 隔除肉汁木砧板</b> &#13;<br> 這塊木砧板的最大好處是沿邊設有坑位，方便切雞、牛等肉類時，可盛住肉汁。有3種不同大細任君選擇。&#13;<br> 12"×8"（原價$90，特價$72）&#13;<br> 14.5"×10.5"（原價$140，特價$112）&#13;<br> 18"×12"（原價$200，特價$160）（a）</p><p><spanclass><fontstyle>功能夠多  &#13;<br> <b> 伸縮砧板任你處置</b> &#13;<br> 要肉隨砧板上，除買一塊質地好的砧板外，有靈活伸縮性、可任你擺放的砧板，亦是不錯選擇。原來普通的這塊膠砧板，兩邊就是多了一個可伸縮的鐵架(伸縮度為31cm至42cm)，切好食物後可將砧板晾於鋅盤之上，令煮食時更方便慳位，尤其適合香港地轉個身都有困難的蚊型廚房！&#13;<br> 12"×11"（原價$95，特價$76）（a）</fontstyle></spanclass></p><p><b> 滑梯式砧板</b> &#13;<br> 切好食物，又要將其上碟再落鍋，有時都幾煩！此砧板則在前端做了一個小滑梯的設計，方便將切好的食物直接放入鍋。&#13;<br> 14"×8"（a）（原價$55，特價$44）</p><p><b> 企身水果砧板</b> &#13;<br> 這類顏色奪目又細細塊的膠砧板，最啱用嚟切吓水果之類。砧板角落有個三角位，將該三角形拆出來，就是一個小托架，目的同樣是為慳位，可將砧板戙起。&#13;<br> 長形　10.5"×6.75"（$35）&#13;<br> 方形　8"×8"（$35）（b）</p><p><b> 擺得上枱圓砧板</b> &#13;<br> 一如大部份的膠砧板，這塊亦內含永久性抗菌元素，可防止食物受細菌交叉感染，且雙面設計，可分別處理生及熟的食物。其特別處是設有軟膠定位，防滑避震，唔怕膠砧板冇食力！&#13;<br> 直徑12"（$70）（b）</p><p><b> 戙篤企手柄砧板</b> &#13;<br> 同上述的滑梯砧板異曲同工，這個附設手柄的膠砧板，同樣是方便將切好的食物直接放入鍋裏。而此手柄更一物兩用，可同時作為腳架晾起砧板，可將其戙篤置於牆角或其他罅位，絕冇話阻碇。&#13;<br> 11.5"×7"（$65）（b）</p><p><spanclass><fontstyle>靚樣取勝  &#13;<br> <b> $60激抵玻璃砧板</b> &#13;<br> 砧板總給人硬邦邦的感覺，但玻璃砧板一改作風，通常以食物的MonogramPattern現身，加上帶點透明，講樣簡直無敵！玻璃都可以切嘢？穩唔穩陣㗎？玻璃砧板用上不易碎玻璃，莫講話切嘢，聽講都唔易跌爛。而且有抗菌功能，清洗容易，油污一沖即去。較適合搓麵粉、切生果之類，又或作隔熱墊用亦可。現由原價每塊$180，減至三分一價錢，以激抵價$60發售，不妨買多塊看門口！&#13;<br> 長形玻璃砧板：16"×12"&#13;<br> 方形玻璃砧板：12"×12"&#13;<br> 圓形玻璃砧板：直徑12"（a）</fontstyle></spanclass></p><p><spanclass><fontstyle>選購、護理小貼士  &#13;<br> 木砧板最要講究，選購時以重手、木紋密謂之好。清理方面，每日使用後用清水沖抹乾淨。為防爆裂，可鋪濕布過夜、得閒浸吓水、又或間中掃些少油上面。出門或一段日子不煮食，可索性用膠袋封好。&#13;<br> 而膠和玻璃砧板基本上好易打理，除了清水，用洗潔精清洗砧板亦沒問題。&#13;<br> 一般來說，砧板的抗熱性能都較低，放置時應盡量遠離煮食爐等熱源。&#13;<br> 為免細菌感染，切過生肉的砧板，不宜再用作切熟肉。&#13;<br> &#13;<br> &#13;<br> <center> <spanclass><fontstyle>論盡最愛砧板  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> （a）永安百貨&#13;<br> 地址：上環德輔道中211號&#13;<br> 電話：28521888&#13;<br> &#13;<br> （b）city'super&#13;<br> 地址：銅鑼灣時代廣場BasementOne&#13;<br> 電話：25062888&#13;<br> &#13;<br> （c）岑根記砧板刀庄&#13;<br> 地址：深水埗長沙灣道272號地下&#13;<br> 電話：27285686</p></body></html>