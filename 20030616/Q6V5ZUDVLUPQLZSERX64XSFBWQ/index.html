<html><header><meta charset="utf-8"><title>　　何秀蘭轟政府教壞細路 - 李八方</title></header><body><h1>　　何秀蘭轟政府教壞細路 - 李八方</h1><p>噚日喺港大明華堂，搞咗個《基本法》二十三條立法前進行最後一次國際大師級嘅討論。&#13;<br> 大家當然知道保安局局長葉劉淑儀等人乜都聽唔入耳，但係都知其不可為而為之。負責主持最後一節討論既港大老師Mrs.Petersen除咗嘲笑葉劉同區義國自相矛盾，重大爆當年鄭耀宗想收權嘅內幕，幸好最後冇成事，因為校長被鍾庭耀事件搞到落咗台；所以話學術自由冇受扼殺，實在騙人，就好似《國王的新衣》個故事。講到呢度，有個十五歲兒子嘅何秀蘭忍唔住話覺得政府咁搞法，將來唔知點教下一代；不過佢肯定會教個仔講出真相，就係國王一身赤裸，一絲不掛！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>