<html><header><meta charset="utf-8"><title>新車速報：<br>起亞Carnival加包圍型晒！！</title></header><body><h1>新車速報：<br>起亞Carnival加包圍型晒！！</h1><p>韓國起亞（Kia）呢部Carnival七人MPV，響同級車中唔算標青，惟市道低迷下，以14萬嘅車價，就可以擁有一部雙趟門七座位MPV，既有前後獨立冷氣，又有多變嘅座椅編排，兼且響同級中鮮有嘅2.5公升V6偈組合，𠵱家重可以考慮加埋原廠一套包圍配件，DressUp過後又真係幾型噃！&#13;<br>&#13;<br>記者、攝影：陳偉林</p><p><spanclass><fontstyle>價廉物美時尚有型  &#13;<br> 咪睇小呢部起亞Carnival，查實佢嘅級數，大可媲美日本豐田Picnic、本田Stream、三菱Dion同埋日產Prairie㗎！之不過，同級車競爭一向激烈，好景時自然容易被人遺忘啦！然而，近期香港市況滑落，唔想用太多錢，但又想擁有一部價廉物美嘅七人MPV的話，Carnival倒真值得考慮。再者，原廠重備有全車包圍等配套裝備，經過粉飾後，Carnival看來還倍添動感呢！&#13;<br> &#13;<br> <b> 畀多六千蚊加包圍好突出</b> &#13;<br> 註：以下配件未連稅、未連裝工及噴油</fontstyle></spanclass></p><p><spanclass><fontstyle>雙趟門媲美同級對手  &#13;<br> 車廂三排七座位屬高級型號配套，雖然並非真皮包裝，惟個別有齊頭枕、手枕又有三點式安全帶裝備。其次，Carnival本身低地台設計，匹配車身左右雙趟門組合，乘客上落自然倍感輕鬆。除電窗、電鏡及中央門鎖外，佢重有齊音響、前後獨立冷氣同照明安排㖭！</fontstyle></spanclass></p><p><spanclass><fontstyle>2.5公升V6偈同級罕有  &#13;<br> 同級車中，大多以2.0公升偈作組合，惟Carnival卻用上一台2.5公升V6偈，匹配4前速自動波，單係起跑加速響同等負重下，反應自然要來得敏捷直接得多㗎！再者，本身低重心低地台安排，加上歐式穩紮車架結構，操控起來還覺平穩暢順呢！</fontstyle></spanclass></p><p><spanclass><fontstyle>街訪直擊  </fontstyle></spanclass></p><p><spanclass><fontstyle>起亞Carnival2.5V6規格  &#13;<br> 引擎：2497ccV6DOHC&#13;<br> 馬力：175ps/6500rpm&#13;<br> 扭力：22.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）鼓式&#13;<br> 輪胎：215/70R15KumhoRadial798&#13;<br> 尺碼：4925×1895×1730mm&#13;<br> 軸距：2910mm；車重：1903kg&#13;<br> 新車售價：$142,000（標準版）&#13;<br> 車輛提供：起亞汽車（27609933）</fontstyle></spanclass></p></body></html>