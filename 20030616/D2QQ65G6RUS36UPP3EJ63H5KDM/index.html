<html><header><meta charset="utf-8"><title>消費BestBuy：<br>戶外用品二五折開倉$300買齊最pro裝備</title></header><body><h1>消費BestBuy：<br>戶外用品二五折開倉$300買齊最pro裝備</h1><p>曾經聽過熱愛爬山露營嘅朋友投訴：「唓！次次戶外用品開倉都只得衫褲鞋，背囊就全部細細個，想搵個大啲Pro啲嘅背囊去露營都無！」唔好投訴住，睇埋今次有咩貨先啦。今次開倉除咗有名牌戶外用品嘅衫褲鞋外，重有容量70L嘅超大背囊、專業攀石金屬扣、防水電話盒等戶外專業配備，而且最平重減到二五折，平得嚟又夠晒專業，睇嚟今次唔會空手而回啦。&#13;<br>&#13;<br>記者：馬慶武　攝影：周旭文&#13;<br>Model：Kin、Vivian(Sunspot)&#13;<br>逢星期一至三出版</p><p><spanclass><fontstyle>Mont-bellCP300Inner手套&#13;<br> 原價$165　開倉價$80&#13;<br> Stubai冰斧&#13;<br> 原價$550開倉價$220  &#13;<br> 雖然香港𠵱家係夏天，但係都有唔少爬山發燒友會去冰天雪地探險滑雪，所以今次開倉都有唔少Mont-bell嘅厚風褸、手套平賣，另外重有多款爬冰山用嘅冰斧減至半價以下。</fontstyle></spanclass></p><p><spanclass><fontstyle>Jansport手提電腦專用背囊&#13;<br> 原價$480　開倉價$190  &#13;<br> 特設手提電腦專用間隔，用厚海綿保護，咁就帶埋部notebook去露營都唔怕整壞啦。</fontstyle></spanclass></p><p><spanclass><fontstyle>AKUSherpaGore-Tex爬山鞋&#13;<br> 原價$1,050　開倉價$420  &#13;<br> AKU呢個品牌嘅爬山鞋全部都係意大利製造，品質有保證，呢對同樣係Gore-Tex質料，透氣及防水能力極強。</fontstyle></spanclass></p><p><spanclass><fontstyle>Boxit防水電話盒&#13;<br> 原價$135-$220　開倉價$45-$90  &#13;<br> 去戶外活動，手提電話隨時濕水，幫手機加上防水電話盒就萬無一失。Boxit防水電話盒更有多款不同款式，可配合不同手電型號使用。</fontstyle></spanclass></p><p><spanclass><fontstyle>Gregory背囊&#13;<br> 原價$420　開倉價$170  &#13;<br> Size唔大間隔多，啱晒女仔行山用，而且設有可放水袋的分格，功能性強。&#13;<br> &#13;<br> <spanclass><fontstyle>Jansport70L大背囊&#13;<br> 原價$1,380　開倉價$345  &#13;<br> 超大容量超多間隔，夠晒專業，去露營去足幾日都夠用，而且平足一千蚊有多，極抵買。不過貨量只有5個，定必成為搶手貨。</fontstyle></spanclass></fontstyle></spanclass></p><p><spanclass><fontstyle>KAVU防曬斗笠（左）&#13;<br> 原價$240　開倉價$95  &#13;<br> 採用可摺叠及快乾質料，設計有型夠搶眼之餘，擋光範圍亦較大，除橙色外重有藍色及紅色可選擇。&#13;<br> &#13;<br> <spanclass><fontstyle>KAVU太陽帽（右）&#13;<br> 原價$125　開倉價$50  &#13;<br> 疏窿勁透氣設計，可以遮太陽又唔會太侷促。</fontstyle></spanclass></fontstyle></spanclass></p><p><spanclass><fontstyle>Chaco涼鞋&#13;<br> 原價$830-$870　開倉價$415-$435  &#13;<br> 美國製造，鞋底選用超耐磨質料，更加襟着。但尺碼以9至10號貨量較多，想買到啱自己尺碼就快啲嚟睇啦。</fontstyle></spanclass></p><p><br> &#13;<br> 開倉地點：葵涌大連排道21-33號宏達工業中心10樓1018室（近葵興地鐵站）&#13;<br> 電話：24101952&#13;<br> 開倉日期及時間：&#13;<br> 6月16至19日(星期一至四)：中午12時至下午7時&#13;<br> 6月20日(星期五)：上午11時至下午7時&#13;<br> 6月21日(星期六)：上午11時至下午4時&#13;<br> 付款方法：現金、滿$500可用VISA及MASTERCARD</p></body></html>