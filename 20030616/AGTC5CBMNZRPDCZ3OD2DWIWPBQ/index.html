<html><header><meta charset="utf-8"><title>　　單仲偕赤膊過生日 - 李八方</title></header><body><h1>　　單仲偕赤膊過生日 - 李八方</h1><p>講開父親節，民主黨立法會議員單仲偕就一定好開心，因為噚日適逢佢四十三歲嘅「牛一」。八方所知，偕哥嘅父親節禮物就係一件由兩個寶貝仔精心挑選、不過由偕嫂付款嘅「愛心T恤」。據偕哥講，前日禮拜六啱啱開完立法會，就飛身同偕嫂、兩個寶貝仔及大班朋友搭船到到大嶼山長沙入住度假屋慶祝父親節。&#13;<br> 昨日偕哥一家四口來到貝澳泳灘暢泳，重訪呢個兒時常來游水嘅沙灘，可惜昨日泳灘發生泳客遇溺身亡意外，偕哥一家四口都好唔開心冇落到水，佢重乘機教導囝囝唔好單獨游水，要注意安全。&#13;<br> （圖）偕哥四十三歲生日，一家四口去貝澳，同囝囝玩得好開心。&#13;<br> 梁瑞帆攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>