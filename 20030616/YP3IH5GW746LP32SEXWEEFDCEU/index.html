<html><header><meta charset="utf-8"><title>　　詹康信sell香港有獎 - 李八方</title></header><body><h1>　　詹康信sell香港有獎 - 李八方</h1><p>美國商會會長詹康信一向係香港大好友，佢間運輸公司更加係第一批將香港政府為推廣香港而設計的飛龍標誌印在運輸車身及卡片上的公司。八方噚日收到政府投資推廣署嘅公布，原來投資推廣署署長盧維思提名詹康信，在一本外國雜誌《fDi》的2003年亞太區「全球促進外來直接投資年度人物」評選中，成為優勝者。據該署介紹，該雜誌是根據國際上受公眾矚目的程度、成就及投入感等三個因素，去評選五大洲內的每洲優勝者，詹康信就係亞洲區優勝者，全球大獎則由墨西哥總裁福斯奪得。&#13;<br> 投資推廣署覺得，呢個係香港嘅榮譽，八方就覺得如果董特首能順應民情，即時取消二十三條立法，相信好可能取得下年的全球大獎，呢一個至係香港嘅最大榮譽呢。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>