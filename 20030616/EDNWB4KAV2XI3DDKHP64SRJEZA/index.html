<html><header><meta charset="utf-8"><title>　　靚女擁吻唐英年 - 李八方</title></header><body><h1>　　靚女擁吻唐英年 - 李八方</h1><p>做高官除咗薪金高、福利好外，重可以不時享受飛來豔福，好似工商及科技局局長唐英年噚日出席「灣仔街頭派對」典禮儀式時，忽然有兩位靚女上台，送上香吻，佢左擁右抱，真係羨煞旁人。&#13;<br> 八方重記得，上個月世衞取消對香港嘅旅遊警告，當晚財爺梁錦松就去蒲蘭桂坊慶祝，其間左擁右抱兩名金髮女郎，兩人重送上香吻，但卻引嚟一陣劣評。乜唐局長呢次重咁沙膽？&#13;<br> 原來佢哋係唐局長私有嘅——寶貝女，阿女錫爸爸，使乜驚！&#13;<br> （圖）唐局長兩個女長得亭亭玉立，睇佢笑得咁開心，都唔使要其他父親節禮物啦。&#13;<br> 張志華攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>