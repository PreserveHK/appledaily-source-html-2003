<html><header><meta charset="utf-8"><title>Motorola一門三傑　靚芒太極再戰江湖</title></header><body><h1>Motorola一門三傑　靚芒太極再戰江湖</h1><p>Motorola之前的C350及T720都有唔錯成績，所以今次一口氣推出三部新機，當中有升級型號C359及T722i，前者加入蝴蝶鍵盤，大做女性市場，後者就換上新面孔，亦將待機畫面煥然一新。更將PDA手機元祖太極系列最新機種388c加上65,000彩芒登場，將手機流行元素：相機、MMS及Java等一一加入，而且價錢只係$2,980，絕對有力挑戰多媒體手機王者之位！&#13;<br>&#13;<br>記者：劉耀祥　攝影：楊錦文</p><p>今次388c外形與上款A388差不多，跑車Look到今時今日睇都依然煞食，塑膠外殼相當跣手，手感十分適合中國人手形。新配備65,000色TFT彩芒，是摩記第一部配備6萬5彩芒的手機，光亮度與清晰度都十分高，顯示圖片十分細膩，感覺上與一般PDA的顯示不相伯仲，以PDA手機來計，螢幕質素絕對可以稱冠。彩芒機必備之Wallpaper及ScreenSaver當然唔少得，特別之處可以設定每日、每月或每年指定日子自動更換ScreenSaver，在手機上較為少見。</p><p><spanclass><fontstyle>鏡頭仔唔插機照影  &#13;<br> 首批388c會有鏡頭附送，不過數量幾多就仍然未知，鏡頭仔以手機鏡頭計可能稍為大，不過當你知道解像度達640×480，是CMOS鏡頭，唔插落手機一樣影得相，影完先插落手機過相都得，就唔會覺得佢大部，內置1MB記憶體，可以儲存199張相，若果插落手機連同手機記憶體，更可以影約597張相，實在係個驚人數字。</fontstyle></spanclass></p><p><spanclass><fontstyle>Motorola388cProfile  &#13;<br> 制式：GSM800/900/1800三頻&#13;<br> 顯示器：65,000色/320×240TFT彩芒&#13;<br> 處理器：66MHzDragonBall&#13;<br> 記憶體：6MB&#13;<br> 功能：MMS、WAP、Email、字典、中文手寫輸入、GPRS、Java&#13;<br> 電池：鋰離子電池&#13;<br> 備用時間：160小時&#13;<br> 通話時間：200分鐘&#13;<br> 體積：98×58×24mm&#13;<br> 重量：135g</fontstyle></spanclass></p><p><spanclass><fontstyle>蝴蝶女性手機C359  &#13;<br> 前作C350找來Shine作代言人，的確吸引到不少少女用家，今回C359更將範圍推廣至所有女性用家，將機身按鍵設計成蝴蝶形，機背亦特別裝有鏡仔，等女性搽唇膏時亦有鏡可照，內在主題亦以蝴蝶為主，修長的機身的確十分適合女性手形，再配合4,096色彩芒，令蝴蝶更加鮮豔。新增之3合1主題下載，用家可以一次過DownloadWallpaper、ScreenSaver及鈴聲，或利用MotoMixer自行將Midi混音，令16和弦可以盡情發揮。</fontstyle></spanclass></p><p><spanclass><fontstyle>MotorolaC359Profile  &#13;<br> 制式：GSM900/1800雙頻&#13;<br> 顯示器：4,096色彩芒&#13;<br> 功能：16和弦、聊天室、GPRS、WAP、EMS&#13;<br> 備用時間：75-150小時&#13;<br> 通話時間：150-250分鐘&#13;<br> 體積：101×46×21mm&#13;<br> 重量：86g</fontstyle></spanclass></p><p><spanclass><fontstyle>改頭換面T722i  &#13;<br> 彩芒摺機T720系列長出長有，繼T720i之後再有新版本T722i，單睇外形已經改頭換面，銀及淺藍色機身加上帶點倒三角Feel的外螢幕框，更加肌肉感以及CyberFeel，與以往斯文味截然不同。新版本T722i功能與T720i相若，GPRS、WAP、4,096色彩芒依然健在，新玩意是將待機畫面重新執位，將待機Logo移往左上方，小時鐘搬去右下方，令Wallpaper可以更加突出。T722i可以用回T720i的鏡頭影相，不過影完之後立即可以做Wallpaper，毋須再像以往要以MMSSend番畀自己，方便得多。</fontstyle></spanclass></p><p><spanclass><fontstyle>MotorolaT722iProfile  &#13;<br> 制式：GSM900/1800雙頻&#13;<br> 顯示器：4,096色彩芒/120×160解像度&#13;<br> 功能：16和弦、GPRS、WAP、EMS、Java&#13;<br> 備用時間：165小時&#13;<br> 通話時間：300分鐘&#13;<br> 體積：90×47.5×23mm&#13;<br> 重量：101g&#13;<br> &#13;<br> Motorola查詢：25063888</fontstyle></spanclass></p></body></html>