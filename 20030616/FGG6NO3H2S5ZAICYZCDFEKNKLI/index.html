<html><header><meta charset="utf-8"><title>病漢輕生遺無依高堂妻兒</title></header><body><h1>病漢輕生遺無依高堂妻兒</h1><p>過去十多年，吳建雄飽受精神病的困擾，近年情況雖略有好轉，他亦已重投社會工作，並結婚生子，可惜最終還是衝不開心魔枷鎖，阿雄日前疑再度病發，最後跳樓身亡，遺下妻兒及年老雙親，肝腸寸斷。</p><p>四十七歲的阿雄是吳家長子，兩老痛失愛兒，泣不成聲。「養到佢咁大個仔，走去做埋啲咁嘅儍事，唔傷心就假喇……」七十五歲的吳伯紅着淚眼說，坐於其身旁的老伴，亦不停低頭拭淚。<br> &#13;<br> <spanclass>精神病困擾多年 &#13;<br> 事發於上月二十九日，當日在工廠任職雜工的阿雄，工作期間精神有異，僱主遂着其提早返家休息。「佢返到嚟屋企都冇乜出聲，我哋又唔敢煩佢，咪叫佢瞓一陣囉。」其後阿雄表示要外出，由於兩老當時正忙於準備晚膳，未有為意，詎料他一去不返。「我哋都唔知佢出咗事，重一直等緊佢返嚟食晚飯，直到差人上門，我哋先知個儍仔走咗去跳樓。」吳伯和妻子事後匆匆趕往醫院，可惜已經看不到兒子最後一面。&#13;<br> 據吳伯透露，兒子十多年前曾經歷過一段不如意的婚姻，自此患上精神病，更一度要入院接受治療。直至近年，阿雄的病情轉趨穩定，他開始重踏社會，並在內地再娶，現膝下有一名六歲兒子，兩母子都在內地生活。&#13;<br> 奈何這段中港婚姻亦不美滿，吳伯表示，近日兒子與媳婦經常因金錢問題吵架，阿雄情緒再度受困擾，懷疑與他今次尋死有關。&#13;<br> 白頭人送黑頭人，兩老除痛不欲生外，更為一筆殮葬費操心。吳伯退休前任職地盤雜工，惟近年因為病痛多，加上雙膝蓋軟骨退化導致行動不便，無法再幹粗活，現與六十七歲妻子靠微薄的綜援金生活。</spanclass></p><p><spanclass>基金撥款兩萬元 &#13;<br> 「我個細仔環境都唔好，佢失業咗好耐，又有頭家，自己都搞唔掂，想幫個大佬都有心冇力啦！我兩公婆攞綜援，平日都繃繃緊，𠵱家一下子真係唔知去邊到搵咁多錢幫個仔搞喪事。」&#13;<br> 蘋果日報慈善基金了解過吳家的經濟困境，即時從「殮葬專戶」撥款二萬元，協助吳伯夫婦殮葬亡兒。&#13;<br> 捐款編號：C0989&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>