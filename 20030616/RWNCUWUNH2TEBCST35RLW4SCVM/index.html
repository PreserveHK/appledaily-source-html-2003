<html><header><meta charset="utf-8"><title>　　傳媒自我審查學者眼冤 - 李八方</title></header><body><h1>　　傳媒自我審查學者眼冤 - 李八方</h1><p>《六四真相》一書編輯PerryLink林培瑞今次為二十三條來港，前後只有四天，可謂來去匆匆，噚朝一開完論壇，就攞埋隨身行李搭下晝四點飛機返美。&#13;<br> 八方問佢，係咪覺得現時香港嘅英文報章比八九年自我審查多咗，點知呢位說得一口流利普通話嘅老外竟然話唔止英文報章，中文報紙重厲害。Perry真不愧為中國通，可以睇得明中文報紙。佢話，除咗《蘋果》同九七前冇大分別之外，另一間企得較硬嘅報紙就係《信報》，其他就好明顯唔同咗。&#13;<br> 唔怪得噚日全場最常用嘅字眼係「sadtosee……」，班中國通非常重視香港嘅價值，特別係對大陸人權嘅推動，連呢個橋頭堡都失守，唔知中國嘅民主化進程重需要拖多幾長。<br> &#13;<br> <spanclass>23條令問題惡化 &#13;<br> 至於點睇到香港新聞界自我審查，Perry就答得好好，話呢樣嘢冇得拍照留紀錄，亦冇人會承認，因為實在丟臉，但肯定存在，而且再加埋二十三條，自我審查只會愈來愈多。&#13;<br> 噚日另一個稀客係前美商會主席康原JohnKamm，佢上周三來港，俾人捉咗做講者，對於當年採訪六四天安門的記者來說，JohnKamm並不陌生，佢當時喺香港好活躍，幫手拯救民運人士，原來佢𠵱家重同內地人權分子時有接觸；二十三條才開始立法，已經影響佢來港收料，你話厲唔厲害。&#13;<br> （圖）PerryLink係中國通，佢識睇中文，有睇中文報紙。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>