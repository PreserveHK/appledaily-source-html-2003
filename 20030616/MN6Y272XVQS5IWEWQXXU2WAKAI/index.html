<html><header><meta charset="utf-8"><title>　　陳南祿新書唔送得 - 李八方</title></header><body><h1>　　陳南祿新書唔送得 - 李八方</h1><p>由國泰航空個「陳四萬」陳南祿所寫嘅旅遊書《藍天綠地》將於本月二十四號面世啦！&#13;<br> 這本書結集咗陳南祿過去三年喺《文匯報》副刊所寫嘅旅遊文章而成；陳南祿同八方講，由於佢所寫嘅文章太多，呢本書收錄唔晒，所以出版商已打算喺出年二月推出第二集，書名未定。而《藍天綠地》這個書名就係陳南祿自己改嘅，取自佢個名嘅諧音。&#13;<br> 陳南祿大大話話喺國泰做咗二十幾年，肯定係搭飛機多過搭船，足迹遍全球，八方相信佢寫嘅旅遊文章一定有睇頭，但當中難免有硬銷國泰航線嘅成份，本書喺沙士之後推出，應該可以當埋買廣告。&#13;<br> 重有，大家千祈咪叫佢送書，唔係佢孤寒，而係因為呢本書嘅收益將會捐畀國泰兒童輪椅庫和恩光之友會，作慈善用途，既然係咁，八方都買番本支持吓，不過如果封面有埋佢嘅四萬笑容就更好啦！&#13;<br> （圖）陳南祿出書，書名《藍天綠地》係取自佢個名嘅諧音。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>