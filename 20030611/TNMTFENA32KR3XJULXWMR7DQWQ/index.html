<html><header><meta charset="utf-8"><title>消費BestBuy：<br>玩具反斗城開倉3折玩大佢</title></header><body><h1>消費BestBuy：<br>玩具反斗城開倉3折玩大佢</h1><p>今次開倉絕對係玩具界嘅大件事，因為主角唔係細細間嘅玩具舖頭仔，而係國際玩具店老大哥玩具反斗城。平到三折當然係賣點，但係最強都係玩具嘅種類真係多不勝數，由大人必儲嘅Be@rbrick、星戰Figure，到細路至愛嘅數碼暴龍、毛公仔，甚至本地薑EricSo嘅七小福搪膠都有，所以無論大人細路、港、日、美式嘅玩具迷，嚟到都必有收穫。&#13;<br>&#13;<br>記者：馬慶武攝影：林栢鈞&#13;<br>Model：Olvian(Sunspot)、Oscar(Sunspot)、蔡曉琳</p><p><b> 減得最勁</b> 　&#13;<br> <spanclass><fontstyle>EricSo七小福搪膠  &#13;<br> 原價每隻$129.9開倉價每隻$38.8&#13;<br> EricSo大約一年前嘅搪膠作品，以屋邨長大嘅細路為題材，高矮肥瘦有男有女，造型各有特色，𠵱家就算買齊一套七款都係二百幾蚊，足足係原價嘅三折。</fontstyle></spanclass></p><p><spanclass><fontstyle>星戰前傳12吋Figure  &#13;<br> 原價每隻$229.9&#13;<br> 開倉價每隻$67.8&#13;<br> 呢批星戰Figure面相雕功同服裝手工都好好，今次開倉除咗減到三折之外，重非常齊款，想買主角AnakinSkywalker嘅就記得要快手喇。</fontstyle></spanclass></p><p><spanclass><fontstyle>第二代玩具反斗城&#13;<br> 特別版Be@rbrick  &#13;<br> 原價$199.9開倉價$59.8&#13;<br> Medicom同日本玩具反斗城搞Crossover之作，雖然第二代無第一代咁有炒價，但始終係特別版，有一定收藏價值，而且價錢減到原價三折，勁抵！</fontstyle></spanclass></p><p><b> 仔仔玩意</b> 　&#13;<br> <spanclass><fontstyle>PS2、GBA遊戲  &#13;<br> 原價$99.8-$341.9&#13;<br> 開倉價$48.8-$169.8&#13;<br> 喺玩具反斗城買Game，多數價錢都比Game舖較高，但係減咗價就唔同講法喇，無論PS2或者GBA嘅Game款款都以半價出售，不過可惜種類選擇唔算太多，而且Game種較冷門。</fontstyle></spanclass></p><p><spanclass><fontstyle>足球小將VCD  &#13;<br> 原價每隻$29.9&#13;<br> 開倉價每隻$13.8&#13;<br> 唔只玩具有得減，足球小將《RoadTo2002》嘅VCD一樣減到半價，至於執唔執得齊一套就要靠自己喇。</fontstyle></spanclass></p><p><spanclass><fontstyle>聖鬥士模型  &#13;<br> 青銅聖衣：原價$46.9開倉價$22.8&#13;<br> 黃金聖衣：原價$54.9開倉價$26.8&#13;<br> 多款Bandai出品嘅復刻版聖鬥士星矢模型，有一輝同冰河嘅青銅聖衣，亦有多款黃金聖鬥士。</fontstyle></spanclass></p><p><spanclass><fontstyle>Tomy車仔  &#13;<br> 車仔：原價$19.9開倉價$9.8&#13;<br> GiftSet情景套裝：原價$29.8開倉價$13.8&#13;<br> 大人細路各有Fans嘅Tomy車仔都有得減，除咗多款熱門車款外，重有地盤吊臂車同情景套裝。</fontstyle></spanclass></p><p><b> 妹妹精選</b> 　&#13;<br> <spanclass><fontstyle>Clifford大大隻毛公仔  &#13;<br> 原價$109.8開倉價$53.8&#13;<br> Clifford可能喺香港唔係咁紅，但喺美國就好受歡迎。Clifford顏色鮮豔，造型亦夠晒可愛，咁大隻毛公仔都係賣五十幾蚊咋。</fontstyle></spanclass></p><p><spanclass><fontstyle>BettySpaghetty公仔  &#13;<br> 原價$99.9開倉價$48.8&#13;<br> 最啱女仔玩嘅BettySpaghetty公仔，好玩之處係可以花心思幫佢加上不同配飾，之後再擺個靚靚Pose。</fontstyle></spanclass></p><p><spanclass><fontstyle>蜜柑毛公仔  &#13;<br> 原價$59.9&#13;<br> 開倉價$28.8&#13;<br> 嚟自日本嘅蜜柑毛公仔，超級得意可愛，深得少女們歡心，不過今次減價嘅只限較大嘅一款。</fontstyle></spanclass></p><p>玩具反斗城開倉&#13;<br> 地點：尖沙嘴海港城世界商業中心3樓海港城展銷集&#13;<br> 日期及時間：即日至2003年&#13;<br> 6月15日早上11時至下午8時&#13;<br> 查詢電話：29916222</p></body></html>