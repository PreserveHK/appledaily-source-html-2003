<html><header><meta charset="utf-8"><title>快樂父親﹕<br>$199VCD機賤價但貴格</title></header><body><h1>快樂父親﹕<br>$199VCD機賤價但貴格</h1><p>又到父親節喇！做孝順子女，自然要買番份禮物畀Daddy，不過小朋友就未必負擔得到昂貴嘅禮物，加上市道仍疲弱，買嘢自然要精打細算。若然以$200畀大家買份禮物，份禮物一定唔會正；但經小記四圍格價兼有「揼心口價」，大家自然可以用超筍價錢，買到全城至抵嘅父親節禮物啦！&#13;<br>&#13;<br>記者：梁煒健　攝影：陳陶鈞、陳偉強&#13;<br>ImageKids：黃皓朗、黃軒朗</p><p><spanclass><fontstyle>貼身'sChoice  &#13;<br> <spanclass><fontstyle>飛利浦乾電式鬚刨$188&#13;<br> 可連續使用1個鐘  &#13;<br> 通常諗唔到送乜禮物畀Daddy，必然選擇電鬚刨。但鬚刨有平有貴，要嚴選$200以下又平又正嘅禮物，家陣就有飛利蒲出產嘅HQ304乾電式鬚刨。HQ304只用3枚AA電芯就可連續使用60分鐘，兩個浮動刀頭，每個內有30張刀片，肯定剃得乾淨唔會損。&#13;<br> &#13;<br> 型號：「PHILIPS」HQ304&#13;<br> 街價：$238&#13;<br> 售價：$188（銅鑼灣影音點）</fontstyle></spanclass></fontstyle></spanclass></p><p><spanclass><fontstyle>Casio震機表$180&#13;<br> 鋼帶無花假  &#13;<br> 唔喜歡圓形表而喜歡方形斯文款嘅，可選擇A-220。呢款鋼帶手表，有齊兩地時間、倒數計時，至正係其鬧鐘響嗰陣重曉震，十分盞鬼。家陣可平一半，抵玩之選！&#13;<br> &#13;<br> 型號：「Casio」A-220&#13;<br> 街價：$350&#13;<br> 售價：$180（CyberWatch）</fontstyle></spanclass></p><p><spanclass><fontstyle>影音'sChoice  &#13;<br> <spanclass><fontstyle>VCD機$199&#13;<br> 平過深圳  &#13;<br> $199買到部VCD機！雖然DVD大行其道，但買DVD碟就唔多化算，所以生活於一般嘅家庭，有部VCD機就足夠。國內生產嘅WAKAIIVCD-288，可讀到任何質素嘅VCD及MP3CD，有兩組輸出又有卡拉OK功能，唔係揼心口，$199呢個價錢喺深圳都買唔到。&#13;<br> &#13;<br> 型號：「WAKAII」VCD-288&#13;<br> 街價：$480&#13;<br> 售價：$199（華仁會）</fontstyle></spanclass></fontstyle></spanclass></p><p><spanclass><fontstyle>運動'sChoice  &#13;<br> <spanclass><fontstyle>Head麖皮波鞋$120&#13;<br> 比街價平過半  &#13;<br> 所謂百無禁忌，送鞋唔怕鞋鞋聲不吉祥，而送一對鞋則可解作「和」鞋，所以不論做人妻子或子女，送對波鞋亦無妨。色彩繽紛嘅Head運動鞋HM-1002，共有5種顏色，而且鞋面以麖皮製造，十分得體。Size齊碼由7至11號，家陣$120有交易，外面確實搵唔到。&#13;<br> &#13;<br> 街價：$279&#13;<br> 售價：$120（SuperOutlet）</fontstyle></spanclass></fontstyle></spanclass></p><p><center> <spanclass><fontstyle>街坊話  </fontstyle></spanclass></center> </p><p><spanclass><fontstyle>店舖資料  &#13;<br> 華仁會電器（23980280）&#13;<br> 地址：旺角花園街75-77號花園商業大廈6樓&#13;<br> 銅鑼灣影音點（28380829）&#13;<br> 地址：銅鑼灣駱克道492號順禧銅鑼灣中心301室&#13;<br> CyberWatch（27801878）&#13;<br> 地址：旺角彌敦道628號瓊華中心U06號舖&#13;<br> SuperOutlet（25738232）&#13;<br> 地址：觀塘開源道73-75號業發工業大廈2期6樓G、H座8號舖</fontstyle></spanclass></p></body></html>