<html><header><meta charset="utf-8"><title>LGG8000率先放送手機拍片熱潮</title></header><body><h1>LGG8000率先放送手機拍片熱潮</h1><p>手機拍短片在日本已經興起一段日子，不過礙於制式分別，香港用家始終只能隔岸觀「片」。不過今日香港人終於能夠一嘗拍片滋味，皆因LG拍片手機G8000已經正式登陸，除拍片之外更可以影相兼錄音，實行乜都錄得一餐。G8000現時已經於各大手機經銷商開賣，開價$3,680，對拍片一族實有莫大吸引力。&#13;<br>&#13;<br>記者：劉耀祥攝影：梁細權&#13;<br>ImageGirl：Joanne</p><p><b> LGG8000Profile</b> &#13;<br> 制式：GSM900/1800雙頻&#13;<br> 鏡頭：11萬像素CMOS鏡頭&#13;<br> 顯示器：外屏幕單色/內屏幕65,000色TFD&#13;<br> 功能：GPRS、WAP1.2、T9、40和弦&#13;<br> 通話時間：約180分鐘&#13;<br> 備用時間：約100小時&#13;<br> 體積：94×50×23mm&#13;<br> 重量：約129g</p><p>今勻LGG8000早三星P408一步開賣，搶先登陸拍片手機戰場。內置的11萬像素CMOS鏡頭可270°旋轉，並可拍攝15秒的短片，影相就最高可拍攝352×288解像度照片，畫面亦相當流暢，不過拍片只得15秒就稍嫌到喉唔到肺。內藏3.2MB記憶體，不過「實用面積」只有2.7MB，以每段片15秒計，約可儲存9段短片，加埋影相或錄音要就住就住玩。所拍短片屬MPEG4格式，可以隨機附送的軟件傳送到電腦，手機內的MoviePlayer除可重播所拍片段外，亦可從電腦傳送短片入手機，所見Demo片段畫面精細，兼且相當流暢，完全可以與PDA相提並論。</p><p><spanclass><fontstyle>暫時只售英文版  &#13;<br> 開價只係$3,680，同樣可以拍片的三星P408預訂價就要$4,500-$5,000，相比之下確實相當抵玩。不過暫時只得英文版發售，據有關方面透露將來可能會有中文版升級，不過暫時仍未落實。其他功能GPRS、WAP及MMS等功能亦齊備，不過現時只可接收部份網絡商發出的MMS，暫時未可以發出MMS，皆因部份網絡商未支援其MMS功能，相信將來可以靠軟件升級解決此問題。</fontstyle></spanclass></p><p><spanclass><fontstyle>2.2吋靚爆鏡大螢幕  &#13;<br> 玩拍片屏幕亦相當重要，配備的65,000色TFD屏幕，質素比TFT更為亮麗，最重要係有成2.2吋大，影相拍片睇得清清楚楚外，連打機都更加過癮，內置當年街機正Game《十項全能》，雖然唔可以玩晒十項，不過都有短跑、射擊及射箭，移植度高達90%，配合40和弦就更加一流。為方便用家想影即影，特別在鍵盤中設有遊戲、影片及影相快速鍵，鏡頭旁更設有錄音掣，一按即可以錄音。</fontstyle></spanclass></p><p>LG查詢：26361123</p></body></html>