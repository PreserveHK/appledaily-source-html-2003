<html><header><meta charset="utf-8"><title>數碼影音：<br>新宿街頭試玩最輕巧五百萬像素DC</title></header><body><h1>數碼影音：<br>新宿街頭試玩最輕巧五百萬像素DC</h1><p>最近小記有機會到日本走一轉，作為腦界嘅一分子，當然要好似朝聖咁係去秋葉原、新宿嘅電器街觀摩一番，順道睇睇有乜新產品，其中就發現香港連水貨都未有嘅Optio555，機會難逢，梗要實地測試呢部同CasioEXILIM有得揮嘅新機。&#13;<br>&#13;<br>記者、攝影：許福合&#13;<br>逢星期一至日出版</p><p><spanclass><fontstyle>PROFILE  &#13;<br> 感光元件：525萬像CCD&#13;<br> 變焦：5倍光學＋4倍數碼&#13;<br> ISO：64?100?200?400&#13;<br> 光圈：F2.8~4.6&#13;<br> 記憶卡：SD?MMC&#13;<br> 電源：充電池&#13;<br> 體積：100×59×39.5mm&#13;<br> 重量：205g</fontstyle></spanclass></p><p>現時喺日本，手機同數碼相機都係最熱賣產品，咁啱撞正星期日，本來已經係人頭湧湧嘅電器街就更加熱鬧，要慢慢試玩呢部555都唔係咁容易，因為呢部555喺日本都係啱啱推出，新鮮滾熱辣重貼住張「新產品」嘅標貼，自然成為眾人「搶試」目標。</p><p><spanclass><fontstyle>Optio550進化版  &#13;<br> PENTAXOptio系列之前重有部550，呢部555睇數字就知道係550嘅進化版，功能大致相若，不過出得部新機當然有改進之處，其中快門速度改為1/2,000至15秒，曝光時間比550嘅4秒還要長，而ISO同樣提供64?100?200?400，用嚟影夜景同星星月亮就最啱。另外用家經常使用嘅短片拍攝功能，550只能攝錄10分鐘MOV短片，555呢方面就強勁得多，再無時間上限制，有幾大SD卡就可以錄幾長嘅影片。</fontstyle></spanclass></p><p><br> &#13;<br> <spanclass><fontstyle>最輕巧500萬級DC  &#13;<br> Optio555無論體積同重量都與550完全一樣，CCD達到500萬像素，所以555同樣係最輕巧嘅500萬像DC。雖然兩部機嘅Size一樣，不過你絕對唔會將兩部機搞亂，因為550嘅鏡頭周圍用咗鏡面設計，而555就改為波浪紋，邊部靚啲就真係見仁見智，不過試機嘅日本人似乎較鍾情555，睇嚟佢哋都對波浪紋設計較為欣賞！而機背設計更係一個餅印，所以手感到操控性都一樣，幾個好用嘅快速鍵當然亦保留落嚟。</fontstyle></spanclass></p><p><br> &#13;<br> <spanclass><fontstyle>5倍光學變焦  &#13;<br> Optio555另一個優點就係變焦能力強，單係光學變焦已有5倍，而數碼就有4倍，加埋就可以去到20倍，遠攝能力喺同級相機都算唔錯，唔使行前行後去就個靚景喇！再睇埋機頂嘅轉盤，當中包括手動拍攝，亦有齊人像、夜景等預設拍攝模式，一共有9款之多，只要識得揀啱模式都可以影到靚相，各位還可替相片加上獨特效果，555備有濾鏡及3D立體照片拍攝功能，影靚相之餘，重可以搞吓氣氛㖭。</fontstyle></spanclass></p><p><br> &#13;<br> <spanclass><fontstyle>割引情報  &#13;<br> 最近啲日圓升番，令到電器產品變相加咗價。Optio555標價69,800日圓，換成港紙約$4,600，而日本部份電器店有提供「特別割引」，即係特價，以Optio555為例，平均可照價減1,500至2,000日圓，都慳番唔少。順帶一提日本嘅SD卡非常昂貴，比香港貴一倍以上，都係留番喺香港買好。</fontstyle></spanclass></p><p><spanclass><fontstyle>新宿街景試影：  &#13;<br> 用ISO100拍攝，雜訊控制做得唔錯，相片相當滑淨，另外天空嘅藍色好靚，但因環境所限，大廈正處於背光，否則應可有更佳效果。&#13;<br> &#13;<br> 抵讚：整體操作靈敏，變焦速度唔錯。&#13;<br> 要彈：個人觀感，較喜歡550嘅鏡面設計，比555美觀。</fontstyle></spanclass></p></body></html>