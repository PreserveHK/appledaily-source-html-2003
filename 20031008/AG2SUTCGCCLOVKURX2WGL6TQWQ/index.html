<html><header><meta charset="utf-8"><title>新車速報：<br>我要變身！新版豐田Rav4</title></header><body><h1>新車速報：<br>我要變身！新版豐田Rav4</h1><p>向來針對年輕人市場嘅豐田Rav4，最近代理運嚟Facelifted新版；新車唔單止包裝有朝氣富剛勁美，車廂鋪排亦見活力感，加上多變座椅鋪排，令呢部多用途CitySUV倍見魅力之餘，全天候四驅加埋一台2.0公升VVT-i偈組合，就算攀爬較崎嶇嘅山道，亦能應付自如呢！&#13;<br>&#13;<br>記者、攝影：陳偉林</p><p><spanclass><fontstyle>賣相討好見時尚美  &#13;<br> 呢部Facelifted新版嘅Rav4，改換上極具霸氣感嘅頭泵把連氣霸設計，既討好又見時尚美，匹配上四輪16吋跑車合金胎軨組合，予人看來更倍添一份動感；而新換裝嘅高透光尾燈編排，還有跟車身同色嘅兩邊防撞膠邊配搭，亦能予人既實用又美觀之感㗎！</fontstyle></spanclass></p><p><spanclass><fontstyle>座艙鋪排踏實好用  &#13;<br> 車廂兩排五座位用上高級絲絨鑲嵌，乘坐妥貼富承托力，而後排座墊可前後移動之餘，左右椅背重可以獨立收摺，令尾廂容積可跳升至970公升咁多㖭！再者，設備配搭既有時款大面板音響組合，又有原廠冷氣、前後獨立照明同杯座配搭，給人有好切合一部CitySUV個性嘅觀感呢！</fontstyle></spanclass></p><p><spanclass><fontstyle>2.0公升VVT-i偈好力突出  &#13;<br> 新車沿用一台2.0公升直4VVT-i引擎，不但輸出平均尤見低轉扭力表現突出外，匹配一套5前速手波及恒式四驅裝置，起跑加速有力又見循迹性高；再者，新版Rav4重附有電子VSC同TRC系統外，四輪碟式制動還有ABS連EBD裝置，行車起來就倍見穩妥又安心呢！</fontstyle></spanclass></p><p><b> 記者評語：造型年輕表現佳</b> &#13;<br> 全新Facelifted版本外形倍添動感之餘，一台2.0公升VVT-i偈匹配5前速手波及恒式四驅，輸出揮灑自如又見有不俗操控感，加上後排多變嘅組合，實在係一部理想嘅CitySUV車款。</p><p><spanclass><fontstyle>豐田Rav4五門版規格  &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.6kgm/4000rpm&#13;<br> 傳動：5前速手波，恒式四驅&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：235/60R16BridgestoneDuelerH/T&#13;<br> 尺碼：4265×1785×1705mm&#13;<br> 軸距：2490mm；車重：1270kg起&#13;<br> 新車售價：$280,000&#13;<br> 車輛提供：皇冠汽車（28661020）</fontstyle></spanclass></p></body></html>