<html><header><meta charset="utf-8"><title>消費BestBuy：<br>婚紗晚裝裙褂掃5件唔使$2,000</title></header><body><h1>消費BestBuy：<br>婚紗晚裝裙褂掃5件唔使$2,000</h1><p>千祈咪以為開倉一詞就等於「掃日用品」的代名詞呀！只要你肯𢱑，邊度都有「平靚正」嘅嘢買。婚紗都有開倉？無錯，就算係人生大事都可以「簡單而隆重」咁搞得好好睇睇，一晚換五套婚紗晚裝連裙褂都唔使兩千蚊，件件新返無人着過。不過開倉有限期，由明天（周四）至下周四為止，重唔準備櫈仔等開門勁掃！&#13;<br>&#13;<br>記者：何善華　攝影：伍慶泉&#13;<br>Model：Angel（Imagine）&#13;<br>逢星期一至日出版</p><p><spanclass><fontstyle>婚紗類  &#13;<br> 唔好以為婚紗開倉，啲貨一定係俾人着過，細問之下原來有不少婚紗重係未拆開。老闆Joannie話有些婚紗係顧客訂做時，設計師做完樣辦後，索性做多一兩件唔同顏色的婚紗，所以有不少婚紗嘅款式係「同款唔同色」。但大致上只要係結婚用的服裝，呢度都一應俱全，除了婚紗、晚裝外，重有中式裙褂、伴娘裙、踢死兔晚服、花球、頸飾等，同時亦有為顧客提供上妝及髮型設計服務。</fontstyle></spanclass></p><p><spanclass><fontstyle>銀白色婚紗　開倉價：$300  &#13;<br> 白色傳統婚紗看得厭，了無新意但又唔想走得太遠，呢件婚紗可作首選，用上網紗和皺布質地，閃閃銀光反照更易搶眼，而裙褶微微捲起，時代感及CyberLook特重，亦是現時流行婚紗款式，百看不厭。</fontstyle></spanclass></p><p><spanclass><fontstyle>白色背心婚紗　開倉價：$300  &#13;<br> 呢件婚紗用上山東絲質料，純白色設計卻款式耐看，因為裙褶的層層重叠效果使婚紗看起來極富層次感，當中帶了一點點的凌亂美，穿在身形較豐滿的女士身上，下身亦可有遮掩作用，美感盡現。</fontstyle></spanclass></p><p><spanclass><fontstyle>晚裝類  </fontstyle></spanclass></p><p><spanclass><fontstyle>Low-cut紅色晚裝　開倉價：$100  &#13;<br> 呢件晚裝認真啱喺冬天着，有Low-cut晒身材之餘亦可以純棉保暖，一次過滿足兩個願望。晚裝以柯根紗作材料，耐用襟睇，開倉價重只係買100蚊，超平！</fontstyle></spanclass></p><p><spanclass><fontstyle>寶藍色銀扣晚裝　開倉價：$350  &#13;<br> 着衫最避忌就係同人撞衫，着晚裝都唔例外。如果老人家唔介意，寶藍色晚裝就夠晒特別，配以銀色扣配襯亦十分雍容華貴。</fontstyle></spanclass></p><p><spanclass><fontstyle>裙褂類  </fontstyle></spanclass></p><p><spanclass><fontstyle>西式裙褂晚裝　開倉價：$300  &#13;<br> 想討好未來奶奶嘅傳統思想，但又想為婚宴添上新色彩，呢件中式裙褂加西式晚裝的「兩用裝」絕對啱使，日間拜門可以作裙褂之用，晚間婚宴亦可拎得出嚟招呼客人，實而不華，夠晒經濟。</fontstyle></spanclass></p><p><spanclass><fontstyle>中式傳統裙褂　開倉價：$480  &#13;<br> 手工精細的中國傳統式裙褂，紅布疋綉上不同形狀的吉祥花紋圖案，反璞歸真。出嫁時配埋紅傘同媒婆，認真襯到絕。</fontstyle></spanclass></p><p><spanclass><fontstyle>伴娘裙　開倉價：$100  &#13;<br> 婚紗開倉樣樣有，連結婚當日嘅最佳女配角都有服裝供應，伴娘裙每條100蚊，就算唔係做伴娘，平時出席啲普通晚會都可以着，認真抵到爛。</fontstyle></spanclass></p><p><spanclass><fontstyle>女士一見婚紗冧晒  </fontstyle></spanclass></p><p><br> &#13;<br> <spanclass><fontstyle>新娘試髮型全面睇  &#13;<br> 除咗婚紗，呢度重有新娘化妝及髮型服務，想試成個新娘Look都唔使四圍騰！&#13;<br> 收費：新娘化妝一次（包試）：上門$688、店內$588；新娘髮型一次（包試）：上門$688、店內$588；新娘化妝連髮型一次：上門$888、店內$788&#13;<br> &#13;<br> <spanclass><fontstyle>新娘Set頭三部曲  </fontstyle></spanclass></fontstyle></spanclass></p><p><br> &#13;<br> <spanclass><fontstyle>婚紗配件一樣減  </fontstyle></spanclass></p><p><spanclass><fontstyle>卓藝婚紗  &#13;<br> 地址：沙田大圍田心村220號地舖&#13;<br> 電話：26969297&#13;<br> 營業時間：12:00nn-8:00pm（周一至周六）、1:00pm-6:00pm（周日）；逢星期三休息&#13;<br> 交通：乘九廣鐵路到大圍落車，徒步行到行人天橋交滙點處，近村屋的樓梯直落即達。&#13;<br> 備註：婚紗開倉由明天（周四09/10）至下周四（16/10），共8天舉行，開倉期間星期三（15/10）照常營業，只收現金或EPS。</fontstyle></spanclass></p></body></html>