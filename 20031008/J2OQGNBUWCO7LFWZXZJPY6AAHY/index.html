<html><header><meta charset="utf-8"><title>　　馬丁亞洲探險之旅 - 李八方</title></header><body><h1>　　馬丁亞洲探險之旅 - 李八方</h1><p>立法會今日復會，各路人馬都趕返嚟。白鴿黨前主席馬丁亦由尼泊爾飛返嚟，準備同老董再玩過。&#13;<br> 馬丁今次又係同飛哥佢哋一班老友去玩，前後去咗十日，先去印度，重唔怕死走到喀什米爾，嗰度成日有直升機喺頭頂盤旋，之後成班人去參觀泰姬陵同新德里嘅名勝，馬丁話真係名不虛傳。&#13;<br> 咁印度都未算危險，因為尼泊爾日日都有啲叫做Maoists嘅共產黨喺度打游擊；去尼泊爾之前，駐港領事重叫佢哋唔使驚，因為Maoists唔會殺遊客，夜晚會戒嚴，所以好安全。&#13;<br> 馬丁平安而回，皆因佢哋到訪之時，撞正Maoists有節日慶祝，宣布停火九日，於是佢哋周圍去玩，重坐小飛機一覽珠穆朗瑪峯。&#13;<br> 飛哥取笑馬丁，不如試吓由尼泊爾入西藏，嗰度個關口應該鬆啲，唔認得佢係民主派。不過馬丁張相有冇遍布各地海關，連西藏天葬嘅禿鷹都認得佢個樣，遠遠見到就大聲叫，驚動公安咁就唔知喇。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>