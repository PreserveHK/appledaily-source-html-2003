<html><header><meta charset="utf-8"><title>健康前線：<br>沙士康復者Maria　期間︰脫髮發胖</title></header><body><h1>健康前線：<br>沙士康復者Maria　期間︰脫髮發胖</h1><p>對於千多名沙士病人來說，康復後，卻仍要面對大大小小的後遺症，箇中感受猶如「見鬼」。女為悅己者容，自小長得標緻的Maria，被沙士害得脫髮、滿臉暗瘡，從未如此醜樣過，現在回復八成真面目。「我終於似番自己喇！」是打從心底發出的喜悅。&#13;<br>&#13;<br>記者：邵超　攝影：陳盛臣&#13;<br>逢星期一至五出版</p><p><spanclass><fontstyle>沙士康復者金句  &#13;<br> 「當我夜晚望住窗外，諗緊打唔打針昏睡時，諗番劍擊老師當年嘅一番話，佢教我呢個世界無嘢係無可能，應該堅持落去，唔可以放棄，要信自己……最後決定打針。」&#13;<br> &#13;<br> Maria回想當日攬住塊鏡狂喊，這句「似番自己」快樂中帶點自嘲，多少反映一般沙士康復者出院後的心聲。康復的過程漫長而艱辛，早前黃大仙醫院報告就指出沙士康復者承受不同程度的傷害，約一成半人需要接受心理治療。</fontstyle></spanclass></p><p><spanclass><fontstyle>患病時唔使戒口  &#13;<br> Maria萬萬想不到新婚搬入淘大花園後不久便中招，在瑪嘉烈醫院ICU時，心裏想着「我一定要好番」。肺部跟臉部都「開了花」；呼吸困難，睡覺必須坐着睡，以免壓到發炎的肺部；插喉弄損喉嚨，變成「啞巴」，連按鍵傳手機短訊也感到吃力，最慘是「斷六親」。這種種經歷全都濃縮在一個月內發生，加上藥物的副作用，真的讓人發狂。&#13;<br> 「我好乖，魚、肉、菜咩都食。我覺得我復元得算快，可能同日日食燕窩有關，好奢侈。姑娘對我哋好好，會問我哋要唔要加餸同甜品，不過食咗幾日甜品我就咳，惟有忍痛戒口。希望第時出院後去Morton's食最鍾意嘅Godivachocolatecake。」一直以為沙士病人要戒口，Maria反而可以奉旨吃個痛快，不過後遺症是要減肥。</fontstyle></spanclass></p><p><spanclass><fontstyle>Maria變臉歷程  </fontstyle></spanclass></p><p><spanclass><fontstyle>病後睇中醫繼續調理  &#13;<br> 一般沙士病人除了肺功能受損、肌肉功能失調，亦因為醫治沙士的主要藥物為利巴韋林和類固醇，會導致長期或短期的副作用，包括貧血、脫髮、長暗瘡、發胖、手震、精神異常等，影響病人的生理和心理健康，所以一直引為詬病。Maria出院已有五個月，剛停藥時亦有手震、頭痛現象。&#13;<br> 「𠵱家喺廣華醫院睇中醫慢慢調理身體。成件事最大嘅感受係屋企人好錫我，去到唔要命嘅階段。嗰段時間出入醫院好危險，我想食乜，佢哋每日都會送入嚟。奶奶有長期病患，但每日都會入廚叫老公送入醫院畀我。」</fontstyle></spanclass></p><p><spanclass><fontstyle>醫生推介游水復康  &#13;<br> 最近中大和醫管局先後公開召集沙士康復者捐血。「我自願參加醫院嘅SARSstudy，因為我想知道個病係點樣嘅。醫生話我肺功能恢復得七成，兩邊肺葉頂部仍有陰影，可能鈣化咗，醫生擔心對我有長久性嘅影響，希望之後會好番。除非做劇烈運動，否則都夠氣嘅。其實醫生話游水最好，但我怕成面暗瘡曬太陽後會留低紅印，所以都係玩番劍、羽毛球同做Gym。」&#13;<br> 沙士康復者的血抵萬金，醫管局發出的新聞稿稱，他們的血液會產生一種對抗冠狀病毒的免疫球蛋白（抗體），可能對沙士病毒有特別預防感染及治療作用。</fontstyle></spanclass></p><p><spanclass><fontstyle>醫管局有康復貼士  &#13;<br> Maria在住院期間得到的啟示，心靈健康最重要，開心一點便會快些康復。現時醫管局為康復者訂了四個階段的胸肺復康計劃，內容包括運動訓練、衞生教育、心理輔導和成效評核（查詢：28824866）。醫管局又製作了一系列心理教育及治療資料，教授面對逆境及處理壓力的方法，其中一章寫給康復者的建議：&#13;<br> 一、放下煩憂，多接觸正面的人和事。&#13;<br> 二、好好照顧自己，接受康復需時。&#13;<br> 三、休息有時，積極生活。&#13;<br> 四、與家人及朋友保持聯絡。&#13;<br> 五、明智地接收（關於沙士的）訊息、放眼向前。</fontstyle></spanclass></p></body></html>