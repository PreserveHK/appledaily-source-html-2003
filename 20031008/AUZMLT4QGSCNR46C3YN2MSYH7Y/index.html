<html><header><meta charset="utf-8"><title>SANYOMPEG4攝錄機五倍長氣</title></header><body><h1>SANYOMPEG4攝錄機五倍長氣</h1><p>MPEG4攝錄機可以話係數碼相機加DV攝錄機嘅混合體；不過佢最大嘅流弊，就係現時市面上嘅機種，靜態影像解像度太低，拍動態Movie時檔案又太大咬！</p><p>不過日本SANYO最近在網上最新公布嘅DMN-C1MPEG4攝錄機，好似就係睇住呢個市場打！機身內置有一枚1/2.7"CCD，靜態攝影時，可輕易拍下334萬像素的數碼相片，再加埋一個5.8倍光學變焦鏡頭，即係相等於35mm菲林相機嘅30-220mm焦距（另加60倍數碼變焦），以咁嘅強勁功能，絕對唔會俾一般DC比下去！至於MPEG4動態拍攝模式更無敵，影像是達DVD級數的640×480（30fps），再加埋新開發嘅LSI拍攝功能，可以將記憶卡嘅使用時間延長5倍，如以今秋新出嘅1GBSD記憶卡為例，拍攝時間就可以有成1小時！預計DMN-C1會在今年11月7日在日本推出，香港好多AV舖都話睇準在本地大有市場，標準日本街價75,000日圓（約港幣$4,875），同部DC價錢差唔多啫！&#13;<br> &#13;<br> 記者：朱崇德</p></body></html>