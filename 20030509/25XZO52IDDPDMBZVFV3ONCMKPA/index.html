<html><header><meta charset="utf-8"><title>彭妮露狂簽名手都軟</title></header><body><h1>彭妮露狂簽名手都軟</h1><p>一直係美國名牌RalphLauren代言人嘅西班牙靚女彭妮露古絲（PenelopeCruz），前日去咗紐約嘅Bloomingdale's百貨公司，為該品牌嘅新香水「GlamourousDaylight」舉行簽名會。我羅拉覺得冇見一排嘅彭妮露，睇落瘦咗又靚咗，不過佢前日不停幫購買香水嘅fans簽名，簽到手都軟。</p></body></html>