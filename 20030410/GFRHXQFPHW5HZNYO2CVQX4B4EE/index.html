<html><header><meta charset="utf-8"><title>　　商界齊獻關懷 - 李八方</title></header><body><h1>　　商界齊獻關懷 - 李八方</h1><p>HKSARS正喚起新嘅香港精神。&#13;<br> 八方唔係吹牛。繼鄭經翰發起一人一口罩運動，李嘉誠捐出一百萬個橙畀醫護人員食之後，呢幾日不斷有大機構加入向前線醫護人員致敬行列。&#13;<br> 大型時裝連鎖店Esprit噚日出車送咗一萬件愛心T恤畀予公立醫院嘅前線人員，包括醫生及護士，希望勉勵港人要以積極態度面對困境，發揮互相扶持嘅精神。其實，邢老闆早前已向聯合醫院及淘大花園居民捐出三千幾件T恤。&#13;<br> 滙豐捐出二十五萬元畀紅十字會買衞生包畀啲老人家，渣打就捐贈五萬件即棄隔離衣畀聯合醫院。&#13;<br> 所謂同舟共濟，香港重有得揮嘅。咁啱噚晚喺仁濟醫院新董事局就職晚宴見到滙豐大班柯清輝，聽講佢仍然好活躍，但係重唔肯時時戴口罩。&#13;<br> （圖）柯清輝（左）雖忙，仍抽空與太太（右）出席仁濟醫院就職晚宴，同新任主席嚴玉麟伉儷（中）合照。&#13;<br> 韋志滿攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>