<html><header><meta charset="utf-8"><title>一味窩輪：9730負溢價有道理</title></header><body><h1>一味窩輪：9730負溢價有道理</h1><p>港股再跌169點，收8636，距離月初最低8465，重有171點。非典型肺炎問題，繼續困擾個市，地產股俾鬼子大行出報告踩多幾腳，散得好淒涼，大部份已經低過月初低位。&#13;<br> 新地（016）收35.30元，再跌5.1%，情況不妙，Put輪彈升，9676收99仙，升21%，隻輪7月初到期，溢價0.6%，槓桿率3.6倍。但另1隻Put輪9730，則只升11%，收60仙，似乎未升得夠，8月到期，負溢價2%，槓桿率5.9倍。9730咁快負溢價，乃因佢係「知足輪」，「封底價」在32元，正股現價已相距不太遠，揸呢隻輪水位有限。<br> &#13;<br> <spanclass>滙豐跌得小　吼9669 &#13;<br> 太A（019）同九倉（004）都係難兄難弟，太A跌5.2%，九倉跌夠5.9%。收租股面對租金下調壓力，太A重多一重航空業務收益下降嘅不利因素，好難大升。太ACall輪9475由4.8仙，散落2.8仙，冇咗42%，下月杪夠鐘，溢價11.1%，槓桿率106倍，計埋正股股息因素，溢價14%以上，好難有得剩。九倉Call輪9476由4.6仙散落2.8仙，冇咗39%，6月中夠鐘，溢價11.1%，槓桿率45.5倍。9476比較9475着數少少，不過除非非典型肺炎問題露出曙光，否則都唔適宜抱太高期望。&#13;<br> 滙豐（005）跌得唔多，想賭兩手，可以諗吓揸啲Put輪9669。&#13;<br> 章盛</spanclass></p></body></html>