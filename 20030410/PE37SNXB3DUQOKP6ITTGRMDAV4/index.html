<html><header><meta charset="utf-8"><title>聞栢芝王菲扯火　見情敵即示好<br>霆鋒打招呼小春冇表情</title></header><body><h1>聞栢芝王菲扯火　見情敵即示好<br>霆鋒打招呼小春冇表情</h1><p>謝霆鋒繼日前出席張國榮的喪禮遇舊愛栢芝及王菲後，前晚到尖沙嘴出席香港國際電影節開幕典禮時，竟遇見舊情敵陳小春，不過霆鋒以眼神向小春打招呼，小春卻木無表情。</p><p>前晚陳小春、謝霆鋒、楊婉儀及組合Shine等出席在文化中心舉行的香港國際電影節開幕禮，順道欣賞電影《PTU》的首映。陳小春前晚接受訪問途中，其緋聞女友張栢芝的舊男友謝霆鋒到場，原先正與小春進行訪問的記者即不顧小春跑去為霆鋒拍照，小春見狀無奈地向記者說：「過去影啦，去影相啦。」&#13;<br> 後來杜琪峰安排眾演員及嘉賓大合照時，霆鋒與小春不得不走近，霆鋒見小春即以眼神與對方打招呼，但小春卻木無表情，當有人提議分兩排拍照時，霆鋒本想示意小春一同站在第一排，但正被杜琪峰拉着說話的小春並無為意，霆鋒遂獨自上前，結果小春與霆鋒只能一前一後拍照。到拍照完畢後，二人又各有各與人聊天，整晚並無交談。<br> &#13;<br> <spanclass>避談舊愛王菲 &#13;<br> 謝霆鋒接受訪問時，被問到出席張國榮喪禮時，與王菲同車有否打招呼？霆鋒說：「架車有二十八個人，點解你唔問其他人，都儍嘅。好好哋電影節又講呢啲。」有指他日前在靈堂上跟前女友張栢芝視而不見，霆鋒說：「佢哋根本影唔到我，只係key上去，我都唔係着嗰套衫。」<br> &#13;<br> <spanclass>為張國榮默哀 &#13;<br> 此外，前晚香港國際電影節播放首齣電影《黃昏清兵衛》前，大會發言人戚家基要求在場人士為張國榮默哀一分鐘。而有份出席的楊天經被問到其母陳寶珠是否仍為張國榮之死傷心時，他說：「佢幾好，不過唔係幾舒服，佢冇瞻仰遺容。」&#13;<br> 採訪、攝影：駱華齡</spanclass></spanclass></p></body></html>