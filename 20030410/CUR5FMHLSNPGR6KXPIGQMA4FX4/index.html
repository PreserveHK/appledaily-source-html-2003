<html><header><meta charset="utf-8"><title>鄧健泓愛儲張國榮黑膠碟</title></header><body><h1>鄧健泓愛儲張國榮黑膠碟</h1><p>鄧健泓、余文樂、麥浚龍等昨日到新城出席「雀躍K世代歌唱大賽」記者會，鄧健泓雖然與剛剛離世的張國榮不稔熟，但原來他一直都有收藏張國榮的黑膠大碟，所以對於對方的離世，鄧健泓亦十分傷心。&#13;<br> 鄧健泓說：「我前排搵番啲碟出嚟，重諗住有機會一次過攞畀張國榮簽名，不過我遲啲有機會都想唱吓佢啲歌。」<br> &#13;<br> <spanclass>余文樂死撐 &#13;<br> 此外，昨日本報報道余文樂大前晚和緋聞女友鍾欣桐（阿嬌）到九龍城火鍋店吃消夜，不過昨日余文樂則否認說：「我都冇約過佢，我係約咗啲導演同編劇傾《無間道前傳》嘅古仔，根本嗰架保母車都唔係阿嬌嘅，唱片公司成日都會租車用，我事前都唔知阿嬌用過架車。」&#13;<br> 採訪、攝影：駱華齡</spanclass></p></body></html>