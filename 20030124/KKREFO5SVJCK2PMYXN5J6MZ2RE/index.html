<html><header><meta charset="utf-8"><title>日本預訂GBASPFFT勢必勁炒</title></header><body><h1>日本預訂GBASPFFT勢必勁炒</h1><p>剛公布冇耐嘅GBASPFFT限定版，日本DIGCUBE話咁快已經宣布訂完，呢部18,300日圓（未計運費連稅約1,250港元）嘅限定主機，未出已經成為2月份嘅RAREITEM，真係未出機先轟動，任天堂+SQUARE魅力確實驚人，據日本批發商透露，今次任天堂將會分3次派貨，咁即係擺明頭批貨係少之又少，據黃金商場批發商表示，限定版主機有機會炒到十算（1,830港元!!）。&#13;<br>上星期報道過灣仔DreamStoreGameboyColour$180回收仍然繼續，有興趣換新機不妨留意。</p><p><spanclass><fontstyle>PS2《DevilMayCry2》準備就緒  &#13;<br> 本來過年真係唔應該舞刀弄槍，但係出咗《DevilMayCry2》又點可以忍到呢？雙DVD加上多重結局，行貨呢幾日就會殺出，有冇訂都要留意，限定版約售$468，普通版$428，而CAPCOM原裝攻略就會喺1月30日發售。</fontstyle></spanclass></p><p><spanclass><fontstyle>唔使出街打麻雀　日本版XBOXLive一樣有得打  &#13;<br> 提起XBOXLive，大部份人一定諗起《PSO夢幻之星》網上版，但係日版XBOXLive入面重包括一隻叫頭腦對戰嘅遊戲，內有圍棋、日本象棋之外重有隻麻雀遊戲，用埋支咪真係有街機感受，買咗XBOXLive嘅朋友真係要試試，𠵱家街價約$580。</fontstyle></spanclass></p><p><spanclass><fontstyle>《DOAX》噴血女郎打排球  &#13;<br> 單碟而又賣7,800日圓嘅運動遊戲會唔會熱賣？答案係唔會，但係集合咗所有DOA美女嘅《DOAXVOLLEYBALL》，日本已經開始發售，香港方面由於行貨突然延期關係，搞到好多舖頭都訂唔到貨，所以限定版價錢賣到成$680左右，行貨就延至2月中。</fontstyle></spanclass></p></body></html>