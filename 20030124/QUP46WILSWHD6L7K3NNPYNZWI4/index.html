<html><header><meta charset="utf-8"><title>一味窩輪：太A升博九倉Call輪</title></header><body><h1>一味窩輪：太A升博九倉Call輪</h1><p>港股一於唔理美股續挫，唔理可能打仗，硬硬淨淨，恒指有24點進帳，下周三結算嘅期指，更加由低水14點變高水25點。睇嚟羊年來臨前，個市都會好好睇睇。&#13;<br> 太A（019）擺明有基金做嘢，收32.50元，再升1元，Call輪9475收16.2仙，升21%，未能低位買貨，放棄算數。&#13;<br> 九倉（004）曾經做16.55元，收16.30元，升10仙。九倉同太A屬同類股，有機會由太A帶動，隻九倉Call輪9476可以吼吓，隻輪6月到期，現價24.3仙，溢價只係0.1%，槓桿率6.7倍，數據好靚。<br> &#13;<br> <spanclass>紅籌Call輪揀隻炒 &#13;<br> 農曆年快到，「中國人公司」即係大紅籌，因意頭關係，可能會做好些少，近期落後嘅大紅籌，例如華創（291），料有表現，吼些少華創Call輪9270，隻輪現價11.9仙，溢價5.5%，槓桿率6.1倍。&#13;<br> 中信泰富（267）呢幾日冇乜變化，亦係有機會因落後而踢高，留意中信Call輪9298，隻輪溢價唔低，咪太長情，上車後有錢賺即刻要計數。&#13;<br> 滙豐（005）昨日散50仙，啲Call輪跪低晒，啲Put輪意氣風發。滙豐拋空好勁，有機會反彈，咪高追Put輪，應低揸Call輪，對象係9545。&#13;<br> 章盛</spanclass></p></body></html>