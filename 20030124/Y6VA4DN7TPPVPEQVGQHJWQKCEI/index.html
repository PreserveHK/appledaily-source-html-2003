<html><header><meta charset="utf-8"><title>呂方密謀重出江湖</title></header><body><h1>呂方密謀重出江湖</h1><p>羅傑承夫婦前晚與關心妍、小雪及呂方等，在尖沙嘴預早吃團年飯，及為旗下歌手在去年樂壇頒獎禮成績斐然而舉行慶功宴。&#13;<br> 呂方雖不是BMA旗下的歌手，可是前晚也到場，他可是準備簽約BMA？呂方說：「我哋重傾緊，機會都好大。我一向都冇話退出，我都兩年冇出唱片，近排我得閒就做運動keep弗，希望出唱片時以最佳狀態示人，我所有朋友都支持我出唱片。」<br> &#13;<br> <spanclass>關心妍性感 &#13;<br> 關心妍前晚以性感打扮出現，她說：「我今年已經唔再係新人，外間唔會再咁體諒，所以我一定要做得更好。」小雪可羨慕師妹關心妍的佳績，她說：「我覺得關心妍攞獎係實至名歸，公司有咁嘅好歌手都係好事，我𠵱家都揀歌出唱片。」&#13;<br> 採訪、攝影：胡比</spanclass></p></body></html>