<html><header><meta charset="utf-8"><title>獻花　捉手　錫面珠<br>陳慧珊遇洋漢飛擒大咬</title></header><body><h1>獻花　捉手　錫面珠<br>陳慧珊遇洋漢飛擒大咬</h1><p>王氏國際前晚於尖沙嘴舉行四十周年慶祝晚會，陳慧珊獲邀任表演嘉賓。有外籍男士趁陳慧珊演唱時上台，捉緊其玉手，又錫面珠，陳慧珊卻處變不驚，見招拆招。</p><p>本地電子業先驅王氏國際前晚於尖沙嘴喜來登酒店，舉行四十周年慶祝晚會，除了集團主席王忠桐一家及其胞弟王忠秣夫婦外，電視廣播有限公司董事利孝和夫人、前布政司鍾逸傑、趙曾學韞、馬主何壽南夫婦等均有到賀。&#13;<br> 王忠桐兒子王賢誌和丘凱敏任晚會司儀，歌星陳慧珊（Flora）則任表演嘉賓。Flora演唱時，台下反應熱烈，當她唱完第二首歌，一位滿面鬍子的中年外籍男士率先衝上台獻花，又搶去Flora的咪，大讚Flora靚女和唱功好，然後又捉實Flora的手乘機錫她的面珠。<br> &#13;<br> <spanclass>耳語數句打發對方 &#13;<br> Flora共演唱四首歌，她落台後那位熱情的外籍男士窮追不捨，拉着Flora的手不放，又再摸她面珠。Flora處變不驚，輕輕拍拍對方膊頭，耳語數句便打發了對方。&#13;<br> 問Flora可有被那位外籍男士嚇親？她說：「唔驚，好開心㖭，佢咁熱情即係啲人鍾意我啦。佢同我講，話我唱得好，唔應該只留喺香港發展，應該去海外發展，佢重話自己喺Telecom任職喎。」&#13;<br> 問Flora是否經常遇到如此擒青的歌迷？她說：「佢只係熱情啫，其實我諗佢唔知我係邊個，都唔算係我嘅歌迷，香港文化同外國唔同，我覺得唔緊要呀。」Flora又透露農曆新年將到加拿大登台。<br> &#13;<br> <spanclass>鄭嘉穎親戚數還數 &#13;<br> 此外，王賢誌在台上自爆與藝人鄭嘉穎是表親關係，他說：「佢係我疏堂表哥，細個少聯絡。佢去美國讀書，我就去咗加拿大，近期佢返番TVB拍劇，我哋兩老表咪多咗見面同食飯。」鄭嘉穎前晚亦有上台獻唱，問他親戚上頭，是否免費演出？他說：「數還數，路還路，佢哋對我好好嘅。」</spanclass></spanclass></p></body></html>