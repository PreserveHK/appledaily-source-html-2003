<html><header><meta charset="utf-8"><title>本報記者澳門實地測試　日產350Z火辣淑女</title></header><body><h1>本報記者澳門實地測試　日產350Z火辣淑女</h1><p>一眾車迷期待好一陣子嘅日產350Z跑車，隨着代理新陳列室開幕及預展後，有關方面更安排香港傳媒前赴濠江作實地測試；究竟新生代嘅淑女350Z有幾正？大家不如一齊去澳門先睹為快啦！&#13;<br>&#13;<br>記者、攝影：陳偉林&#13;<br>逢星期一至日刊出</p><p><spanclass><fontstyle>李英健大談350Z駕駛感受  &#13;<br> 新車外形簡潔流暢，好有一種Fairlady淑女本色；而一台3.5公升V6偈擺位移近座艙，令前後車重得以有53:47嘅平均分布，有利操控及減少推頭現象外，經由碳纖維製嘅傳動軸驅動後輪，感覺動力源源不絕，尤其係中、低轉表現好突出，匹配5前速半自動波箱，重有易於駕駛及轉檔敏捷嘅反應，令人再有蠢蠢欲試嘅衝動。</fontstyle></spanclass></p><p><br> &#13;<br> <spanclass><fontstyle>線條勻稱不失跑車本色  &#13;<br> 日產歷代淑女（Fairlady）跑車，均不乏捧場客支持；而踏入21世紀嘅淑女350Z車系亦一如過往，響東瀛國內、甚至遠達北美及香港，仍備受忠實嘅車迷追捧。然而，新車簡潔流暢嘅外形、勻稱嘅線條及車重，更帶出有多一份歐洲跑車色彩，難得柔中帶剛嘅輪廓，重好切合「淑女」本色呢！</fontstyle></spanclass></p><p><br> &#13;<br> <spanclass><fontstyle>座艙富個性帶出前衞感  &#13;<br> 就連座艙設計，亦同樣教人感受到新一代跑車氣息，簡潔布局匹配金屬嘅High-tech感，重有一雙桶形跑車椅嘅濃烈跑意，乘坐既貼服富承托力，而每個按掣亦見觸手可及呢！再者，新車有齊電窗、電鏡及恒溫冷氣外，重有BOSE6碟CD高級音響同6個安全氣袋連充氣簾幕㗎！</fontstyle></spanclass></p><p><br> &#13;<br> <spanclass><fontstyle>3.5公升V6偈柔韌有力  &#13;<br> 新車匹配一台全新3.5公升V6偈，響計算精密嘅前後車重，不過53：47嘅情況下，選配5前速半自動波，引擎起跑加速勁度十足，不失跑車嘅爆炸性。再者，前後原廠塔頂Bar貫徹後懸掛組合，令馬步變得穩紮可靠外，重有電子LSD及TCS嘅輔助下，高速走彎時嘅循迹性亦毋庸置疑。</fontstyle></spanclass></p><p><spanclass><fontstyle>日產350Z規格  &#13;<br> 引擎：3498ccV6DOHC&#13;<br> 馬力：280ps/6200rpm&#13;<br> 扭力：37.0kgm/4800rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂　（後）多連桿&#13;<br> 制動：（前）透氣碟　（後）碟式（ABS）&#13;<br> 輪胎：（前）225/50R17BridgestonePotenzaRE040&#13;<br> （後）235/50R17BridgestonePotenzaRE040&#13;<br> 尺碼：4310×1815×1315mm&#13;<br> 軸距：2650mm；車重：1450kg&#13;<br> 平均耗油：	9.0km/L&#13;<br> 新車售價：	約港幣42萬&#13;<br> 車輛提供：	合誠汽車（28035333）</fontstyle></spanclass></p></body></html>