<html><header><meta charset="utf-8"><title>全家啱食：<br>非典型煮婦伍詠微　誓要打破煮西餐0分</title></header><body><h1>全家啱食：<br>非典型煮婦伍詠微　誓要打破煮西餐0分</h1><p>有無諗過去完餐廳品嘗完一道美味菜式後，自己都可以返屋企照辦煮「餸」？有無諗過唔使錢都可以跟高級餐廳大廚學整幾味貴價菜式？呢兩個諗法唔算妙想天開，因為靚女伍詠薇都有同樣嘅想法，最近佢更加付諸行動，去咗一間心水西餐廳一飽口福之餘，重向餐廳大廚拜師學藝，唔想再做非典型煮婦咁話，誓要征服釀雞卷同埋煎頂級牛扒！成唔成功？睇吓就知！&#13;<br>&#13;<br>記者：黃婉冰　攝影：陳陶鈞</p><p><spanclass><fontstyle>自嘲非典型煮婦  &#13;<br> 伍姑娘不諱言自己其實唔識煮餸，絕對係一名非典型煮婦，「我好極端，淨係識煮啲好簡單嘅菜式，好似蒸魚、蒸餸，去超級市場買料煲湯，但係又會識一、兩味較複雜嘅小菜，好似阿媽教嘅咕嚕肉，對中菜我會有sense啲，但對於煮西餐，可以話係零，完全唔識。」&#13;<br> &#13;<br> <spanclass><fontstyle>直搗廚房學兩手  &#13;<br> 她自言同老公口味一樣極西化，但對西餐只限於識食，完全唔識煮，極其量都係焗吓蒜茸包、煎薄餅，簡簡單單整一餐Brunch，再複雜少少都唔曉，「想去學又怕醜，好多時只可以向識得煮餸嘅朋友偷師，但機會唔多，所以到𠵱家依然得個想字，其實我最想學煮係西菜嘅MainCourse，好似豬扒、雞扒、銀鱈魚，就咁煎唔係好難，但係要再配合其他配菜、汁醬煮成一道西菜就唔易。」&#13;<br> 於是伍姑娘去咗一間心水西餐廳，直搗大廚嘅私家重地─廚房，誓要學有所成，下山返屋企煮番餐畀老公歎，我哋即管睇睇佢嘅學藝過程同成績又如何！</fontstyle></spanclass></fontstyle></spanclass></p><p><spanclass><fontstyle>成功菜式一：帶子蟹肉青瓜釀雞配香茄蒜汁$105  &#13;<br> 帶子蟹肉青瓜釀雞配香茄蒜汁是大廚的自創菜式，由蝦膠釀雞肉演變過來，將內餡的蝦膠改為帶子蟹肉，帶子同蟹肉鮮味加上雞的濃郁肉香，兩者配搭得宜，互不搶味，再配以酸香的香茄蒜汁，三者味道夾得啱啱好。&#13;<br> &#13;<br> 材料：&#13;<br> 去骨雞髀肉1塊&#13;<br> 新鮮帶子4粒&#13;<br> 蟹拑兩隻&#13;<br> 紅椒1隻&#13;<br> 青椒1隻&#13;<br> 黃椒1隻&#13;<br> 洋葱少量&#13;<br> 青瓜少量&#13;<br> 淡忌廉2茶匙&#13;<br> 鷹粟粉3茶匙&#13;<br> 鹽、胡椒粉、雞粉適量&#13;<br> 新鮮香草Tarragon、Thyme草適量&#13;<br> &#13;<br> 汁料：&#13;<br> 鮮番茄4個&#13;<br> 淡忌廉適量&#13;<br> 白酒少量&#13;<br> 蒜茸少量&#13;<br> 紫蘇葉少量&#13;<br> &#13;<br> 大廚心得：「要煮呢道菜，秘訣在於手勢，由捲雞肉到紮成雞卷都要力度適中，否則未煮已經走餡。」&#13;<br> &#13;<br> 做法：</fontstyle></spanclass></p><p>1)蟹拑拆肉，將帶子肉洗淨。青、紅、黃椒、洋葱、青瓜切粒，用刀將材料剁成茸，加入鹽、胡椒粉、雞粉、淡忌廉及鷹粟粉調味攪勻，最後加入其他配料，拌勻後再用力撻幾次令帶子肉變得爽滑。</p><p>2)雞髀肉洗淨後將較厚的地方片薄，撒上少許黑椒、鹽及Thyme、Tarragon等新鮮香草作調味。</p><p>3)雞髀肉調味後，將帶子茸鋪在雞髀肉上，剛好可以鋪滿半隻雞髀肉的份量就可以，鋪好後用手輕輕將帶子茸堆成圓拱形。</p><p>4)將雞髀肉連同餡料捲起，再用白棉繩將雞捲繞成一圈圈紮實，紮時記得切勿過度用力，紮好前面再反到後面將繩穿過所有圈，然後綁結紮實。</p><p>5)將雞肉紮實後，先用平底鑊將雞卷煎至外表金黃，放入焗爐以180度焗八至十分鐘。番茄蒜汁要先將蒜茸、番茄、忌廉、白酒一同打爛，放入鍋內煮十至十五分鐘左右，再加入少許紫蘇葉吊味，淋在雞卷上便可。</p><p><spanclass><fontstyle>成功菜式二：D.A.西冷牛扒$298  &#13;<br> 一塊牛扒賣到二百幾蚊，其味力何在？D.A.牛扒會在劏好後吊在只有零至四度嘅特製冰櫃內足足21日，牛扒經此一吊，血水可以keep得住，肉味亦得以保存，同市面的急凍處理截然不同，加上用特製烤爐燒過，肉汁豐富，肉質鬆軟，配合大廚落重料熬足四日的自製牛扒汁，更能襯托出其獨特牛味。&#13;<br> &#13;<br> 材料：&#13;<br> 牛扒1塊(8安士)&#13;<br> 鹽少許&#13;<br> 黑椒少許&#13;<br> &#13;<br> 大廚心得：煎牛扒好似好簡單，但其實一樣要有技巧，要留住肉汁火要夠猛，用高溫將牛扒表面封住，令血水同肉汁無得走。&#13;<br> &#13;<br> 做法：</fontstyle></spanclass></p><p>4)燒完四邊後可以開始燒其中一面，燒時火候一定要夠大。燒的時間因應生熟程度而定，好似伍姑娘咁鍾意食八成熟，每面燒約一分鐘便可。每面燒完第一次後，要再反轉以相反方向擺放再輕輕一燒，就可做到一格格的烤紋。&#13;<br> &#13;<br> 5)喜歡濃味的話可以伴以汁醬，大廚話可到西式大型超級市場購買燒汁粉，用水開成汁再煮熱就可以當牛扒汁用。</p><p><spanclass><fontstyle>自我評分：雞肉好似塊面咁滑  &#13;<br> 煮得咁辛苦，當然要試試自己嘅首個傑作，只見佢食完第一啖，即時表露一臉滿足表情，就知效果不俗，「我以為雞肉會好嚡，但呢個雞卷好滑，滑到好似塊面咁滑，入面啲香草出晒味，個汁好sweet，同帶子餡、雞肉好夾，但係捲起時較難，好考功夫。個牛扒熟度啱啱好，肉質唔會過腍，幾結實，好有口感，食落係食得出完全同出面一般牛扒唔同，個汁好香，同牛扒好配合。但係個廚房真係好熱，我好佩服班廚師。」連大廚都有讚無彈，睇嚟第一次成績都唔錯。</fontstyle></spanclass></p><p><spanclass><fontstyle>伍姑娘另一推介：香煎辣香極黑豚豬扒$198  &#13;<br> 矜貴的極黑豚豬原籍日本，每隻都會運到美國以新科技配合特別的飼料飼養，所以肉質會較普通豬肉鬆化同多肥膏，肉味亦較濃。大廚用香辣粉醃上一個鐘，味道辣辣哋，開胃又不膩是其最大賣點。</fontstyle></spanclass></p><p>呢間伍姑娘嘅心水餐廳主攻美國牛扒同菜式，美式風味除了在菜式上感受得到，牆上的懷舊美式掛畫、古老收音機、擺設，每一個角落都突顯出美國當代餐廳的風格。&#13;<br> &#13;<br> 店名：Mr.Steak（28021128）&#13;<br> 地址：灣仔港灣道28號1樓三里屯10號舖&#13;<br> 營業時間：中午12時至晚上11時半</p></body></html>