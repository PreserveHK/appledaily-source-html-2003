<html><header><meta charset="utf-8"><title>海外車訊：<br>福特GT重現昔日風采</title></header><body><h1>海外車訊：<br>福特GT重現昔日風采</h1><p>曾於多個國際性車展現身嘅福特GT跑車，廠方最近終決定響明年將之正式推出；新車多個部份「模仿」曾於60年代，喺車壇叱咤一時嘅GT40跑車，並配以一台5.4公升Supercharged偈，性能表現可謂毋庸置疑。今日不如趁新車未正式推出前，一齊嚟先睹為快啦！&#13;<br>&#13;<br>記者：鄭達基</p><p><spanclass><fontstyle>跑車造型型到絕  <spanclass><fontstyle>掂!  &#13;<br> 假若你重記得曾於60年代叱咤一時，並曾奪取多個獎項嘅福特GT40容貌的話，相信𠵱家呈現響大家眼前嘅呢部新款GT跑車，定必大叫「佢哋好似呀！」至於點解會咁？就係因為廠方響設計GT跑車時，希望保留有當年GT40跑車嘅神髓，所以無論係車身線條，抑或係車身上嘅吸風口配搭，兩者都來得十分相似。另外響前輪18吋及後輪19吋特製跑車合金胎軨襯托下，一份高性能跑車韻味油然而生。</fontstyle></spanclass></fontstyle></spanclass></p><p><spanclass><fontstyle>5.4公升V8偈  <spanclass><fontstyle>強!  &#13;<br> 然而，廠方特別為呢款將於明年推出嘅GT高性能跑車，用上一台5.4公升V8DOHC引擎，並附以Supercharged系統，馬力輸出動輒高達500匹，匹配一套6前速手動波箱，起步加速反應之快，絕能令人留有深刻印象；與此同時，新車亦備有四輪高效能透氣煞車碟（前輪355mm，後輪335mm）作制動組合，從而可予人收放自如嘅效果呢！</fontstyle></spanclass></fontstyle></spanclass></p><p><spanclass><fontstyle>車廂布局吸引  <spanclass><fontstyle>正!  &#13;<br> 當你打開車門，相信定會被新款GT跑車嘅車廂所吸引，皆因佢除咗滲有當年GT40跑車嘅影子外，而車內嘅銀白裝飾，重帶有點CyberFeel㖭！除此之外，一雙承托力甚豐嘅跑車座椅，能為你帶來舒適貼服嘅乘車環境外，全新三幅式跑車軚環亦予人有十足把持感；當然唔少得有由七個圓表所組成嘅表板組合，同埋金屬跑車腳踏啦！</fontstyle></spanclass></fontstyle></spanclass></p><p><spanclass><fontstyle>福特GT40昔日雄姿  &#13;<br> 福特GT40響60年代嘅賽車場上可謂紅透半邊天，皆因佢曾在多場比賽中獲得頭三甲位置，不如家陣一齊嚟重溫一下，當年GT40響賽道上嘅雄姿啦！</fontstyle></spanclass></p><p><spanclass><fontstyle>福特GT小檔案  &#13;<br> 引擎：5400ccV8DOHCSupercharged&#13;<br> 馬力：500ps/5250rpm&#13;<br> 扭力：69.1kgm/3250rpm&#13;<br> 傳動：6前速手波&#13;<br> 尺碼：4613×1950×1106mm&#13;<br> 軸距：2710mm　車重：約1450kg&#13;<br> 0-100公里：約4.0秒&#13;<br> 極速：約280km/h</fontstyle></spanclass></p></body></html>