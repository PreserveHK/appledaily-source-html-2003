<html><header><meta charset="utf-8"><title>團友遊泰國恐「賣豬仔」</title></header><body><h1>團友遊泰國恐「賣豬仔」</h1><p>【本報訊】廣東旅遊突然結業，二十五名參加該公司舉辦的其中一團泰國遊團員，昨日獲旅遊業議會協助，未受影響如期出發；旅遊業賠償基金職員，啟程前要求團友簽署委託書。但該團的部份團員顯得憂心忡忡，擔心到泰國後會被「賣豬仔」，遭到坐地加價。<br> &#13;<br> <spanclass>「嚇到手腳軟晒」 &#13;<br> 全部二十五名團員昨日在赤鱲角機場向領隊報到，經旅遊業賠償基金職員解釋，簽署委託書，確認日後追討的團費權益，全歸該基金所有。兩名年長的女團員，襟前仍掛着「廣東旅遊」的紅色識別章。部份團員表示，能如期出發，感到十分好彩。&#13;<br> 但團友鍾婆婆形容：「聽到廣東旅遊結業，嚇到手腳都軟晒，畀晒錢如果無得去，你話激唔激氣，𠵱家雖然簽咗委託書，但係去到曼谷，會唔會臨時加價，將我哋賣豬仔呀！」<br> &#13;<br> <spanclass>團費約每位700元 &#13;<br> 前日下午臨時接獲旅遊業議會通知接團的領隊林萬豪說，答允接團前已確定住宿行程不變，向團友大派定心丸。他透露，曾在廣東旅遊任職，「我諗全港冇邊個領隊喺咁嘅情況下接團，有同業執笠係人都唔想。」&#13;<br> 參加該個五日四夜，收費約七百元泰國遊的團員，既有夫妻檔、學生，亦有結伴同遊的好朋友。</spanclass></spanclass></p></body></html>