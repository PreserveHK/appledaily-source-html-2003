<html><header><meta charset="utf-8"><title>張敏避炎損失三百萬</title></header><body><h1>張敏避炎損失三百萬</h1><p>寇鴻萍旗下美白面膜產品登陸萬寧，昨日她廣邀好友包括張敏、陳見飛和陳霽平等到銅鑼灣出席酒會。&#13;<br> 張敏透露已簽約北京經理人，以便進軍內地，可惜剛起步時遇上SARS疫潮，她說：「因為SARS，我取消咗兩個廣告同登台騷，損失咗成三百萬。」&#13;<br> 早前張敏被拍得到處睇樓，她直認不諱說：「係呀，相士話我冬天出世，利西區，所以想買新樓，budget都係一千萬左右啦。」<br> &#13;<br> <spanclass>陳見飛晒身材 &#13;<br> 另一位嘉賓陳見飛穿上吊帶裙示人，驕人上圍表露無遺，她說：「係件衫cutting畀人嘅錯覺啫，夏天梗係着背心、吊帶裙㗎啦！」她又透露近日經常穿比堅尼到石澳曬太陽，無懼被偷拍。&#13;<br> 採訪：JessicaNgan&#13;<br> 攝影：MatthewLam</spanclass></p></body></html>