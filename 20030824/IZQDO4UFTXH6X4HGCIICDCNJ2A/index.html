<html><header><meta charset="utf-8"><title>大胃王25分鐘吞8磅食物贏萬元</title></header><body><h1>大胃王25分鐘吞8磅食物贏萬元</h1><p>【本報訊】半隻燒雞、數塊豬肋骨、一大碟意大利麫、十個菠蘿油……足夠普通人兩日的食糧，黃維俊（別名肥俊）在短短二十五分鐘的比賽時間內吞下其中的三分一，已經足以讓他贏得大胃王的稱號和一萬元的獎金。但獲獎背後，卻令他暫時喪失吃東西的慾念：「今晚一定唔會再食嘢，聽日都未必會食得落。」&#13;<br> 亞士厘道商會及《壹本便利》昨日舉行首屆大胃王皇者爭霸戰，由八名參賽者競逐大胃王殊榮，主辦單位向每名參賽者提供八款美食，全部食物連碟重量達二十二磅，二十五分鐘後哪一個參賽者吃剩的食物最少便屬冠軍，結果身高近六呎、重二百磅的肥俊憑吃下約八磅食物脫穎而出。<br> &#13;<br> <spanclass>「食完想嘔」 &#13;<br> 「好辛苦，有生之年都未試過食咁多嘢！」自幼便喜歡吃東西的肥俊坦言，事前並不知道「要一次過食咁多嘢」，故比賽前也給鋪滿枱面的食物嚇了一跳，他估計，今次所吃的東西，是他平時兩日的食量。「食緊嘢嘅時候都感覺唔到乜嘢味道，食完之後重有啲想嘔，想扣喉。」&#13;<br> 兩個月前開始減肥的他不諱言，今次參加比賽，純粹是為了一萬元獎金，所以雖然食得辛苦，也感到十分值得。</spanclass></p></body></html>