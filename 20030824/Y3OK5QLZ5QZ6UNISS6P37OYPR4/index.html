<html><header><meta charset="utf-8"><title>班仔全副武裝開球</title></header><body><h1>班仔全副武裝開球</h1><p>最近備受負面新聞影響嘅班亞弗力（BenAffleck），前日將煩惱拋開，去到波士頓紅襪隊嘅主場，為紅襪隊嘅一場棒球賽主持開球禮。波士頓長大嘅班仔喺場上表現得好開心，又同班球員打成一片，而且佢同好多開球禮嘉賓唔同嘅地方，就係佢身上着住一件紅襪隊嘅波衫，真係十足十一個忠實棒球迷咁。</p></body></html>