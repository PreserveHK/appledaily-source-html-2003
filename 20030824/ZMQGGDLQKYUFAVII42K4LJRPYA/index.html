<html><header><meta charset="utf-8"><title>事業篇：唔甘心冇獎攞</title></header><body><h1>事業篇：唔甘心冇獎攞</h1><p>呂方八三年勇奪「第二屆新秀歌唱比賽」冠軍，翌年他與梁朝偉和劉青雲等合演無綫劇《新紮師兄》，因此他很快成名，一首《聽不到的說話》更將其事業推向高峯，但之後的呂方浮浮沉沉，拍劇、拍電影、出國語碟，同期的張學友已成歌神，他則無甚突破。三年前呂方暫停出碟，跟李克勤拍檔主持《勁歌金曲》，一年多後他主動向無綫請辭，因為呂方的強項始終是唱歌。<br> &#13;<br> <spanclass>當年被華納忽略 &#13;<br> 呂方的靚聲和唱功備受認同，但除了一個新秀冠軍和《聽不到的說話》一曲奪過獎外，二十年來他沒有拿過男歌手獎和金曲獎。呂方從前會覺得不服氣，但現在人大了，即使沒有獎，他也不會介意。&#13;<br> 呂方說：「以前我係唔甘心，點解個個都有獎，我就攞唔到，可能當時華納太多歌手，劉德華、王傑、林子祥、Beyond、林憶蓮、葉蒨文……公司有好多嘢要分配，照顧唔到我，後來覺得算啦，畀心機唱好自己啲歌就得啦，講明係最受歡迎男歌手，唔係選最有實力男歌手嘛！」&#13;<br> 呂方揚言不介意與年輕偶像同台演出，因為各有各天地，互不相干，至於現在的樂壇，呂方覺得唱片公司太過以錢掛帥，只求銷量不求質素，而他比較欣賞的歌手，是李克勤和陳奕迅。&#13;<br> 呂方說：「我鍾意陳奕迅，佢除咗歌藝之外，又好熱衷音樂；李克勤嘅奮鬥精神好犀利，佢喺工作上好咬緊牙關。至於我自己，我唔係懶，係被動，經過咁多年嘅唔同階段，會係人生中嘅一啲磨練。」</spanclass></p><p><spanclass>新碟唱別人的歌 &#13;<br> 相隔三年重出江湖，呂方的新碟暫定十月推出，當中除了新歌之外，他會重唱舊作《聽不到的說話》，又會翻唱林子祥的《最愛是誰》、陳百強的《不再問究竟》及Beyond的《喜歡你》。為甚麼要重唱別人的歌？呂方即說：「好難搵到啲好正好正嘅新歌，唱呢啲經典歌穩陣。」<br> &#13;<br> <spanclass>後記：女性朋友咪上車！ &#13;<br> 呂方不太愛蒲，但有三兩知己陪他邊歎香檳邊聊天，&#13;<br> 毋須昂貴但美味的一餐飯，已令他樂上大半天，&#13;<br> 更開心的是，怕肥的嘟嘟也被男友感染，&#13;<br> 閒時兩口子會撐枱腳淺嘗香檳，認真浪漫。&#13;<br> 沒有嘟嘟在身邊的時候，呂方會偕友人吃飯歎酒，&#13;<br> 呂方的不成文規矩是：女性朋友別登上他的車！&#13;<br> 他寧願被人誤會他沒風度，&#13;<br> 也不想因為自己是公眾人物的關係而為別人帶來不必要的麻煩和是非。&#13;<br> 呂方這樣為他人着想，難怪令嘟嘟傾情十載。&#13;<br> 撰文：朱芷瑩　攝影：林德雄&#13;<br> 場地提供：珀麗酒店</spanclass></spanclass></p></body></html>