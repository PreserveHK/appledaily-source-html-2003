<html><header><meta charset="utf-8"><title>大個女學人瘦身搵銀<br>唐寧24"纖腰引貓仔𠱁𠱁轉</title></header><body><h1>大個女學人瘦身搵銀<br>唐寧24"纖腰引貓仔𠱁𠱁轉</h1><p>唐寧最近為一健康產品擔任代言人，日前她穿上露臍T恤及熱褲拍攝廣告，又瞓身又跳起，大騷其二十四吋纖腰。當日影樓內的一隻貓仔常常四處亂走，工作人員即時上演一幕捉貓記。</p><p>近日和歐錦棠傳出緋聞的唐寧，在童星時期曾接拍多個廣告，現年二十一歲的她日前接拍成年後首個廣告，為V2清脂修身素擔任代言人。日前唐寧穿上三套露臍T恤及熱褲，在柴灣一影樓內拍攝平面廣告。<br> &#13;<br> <spanclass>S形煞食 &#13;<br> 唐寧在拍攝時，攝影師要求她躺在沙發上，大擺S形甫士，她還拿着漢堡包和薯條做道具，之後她又要跳來跳去，大騷其瘦身後的二十四吋纖腰，但在場的一頭小貓咪「阿貓」，卻不時在沙發附近周圍走，結果要工作人員即場捉貓。&#13;<br> 當日唐寧只拍攝了三個小時，可觀酬勞即告落袋，問她收多少酬金？她說：「總之滿意啦，呢次係我成年之後拍嘅第一個廣告，我會將筆錢儲起，到有機會再拍多啲廣告嗰陣，我至會諗吓點用筆錢。」<br> &#13;<br> <spanclass>拍劇游水 &#13;<br> 唐寧又說：「我呢排除咗食呢隻健康食品之外，都有戒食飯。我近排接咗無綫套新劇《戀愛自由式》，日日都要去游水，所以我都瘦咗幾磅。我覺得𠵱家自己嘅身形有八十五分，應該可以再瘦啲。」&#13;<br> 至於廣告商方面則表示，覺得唐寧形象健康，所以邀請她擔任代言人，簽約一年，而廣告將於本月尾正式推出。&#13;<br> 採訪：朱芷瑩&#13;<br> 攝影：陳慧安</spanclass></spanclass></p></body></html>