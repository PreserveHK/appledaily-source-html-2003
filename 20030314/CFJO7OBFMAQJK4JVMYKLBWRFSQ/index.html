<html><header><meta charset="utf-8"><title>aiko處女下海歎咖啡</title></header><body><h1>aiko處女下海歎咖啡</h1><p>人仔細細但係好鬼好氣嘅日本女歌手aiko，出道足足六年，原來從未拍過廣告！計我羅拉話，冇理由冇人搵過佢㗎，唔通佢嫌錢腥？點都好啦，前日aiko終於處女下海，拍咗個咖啡飲品廣告，內容講佢喺千葉縣一間小學入面，歎住咖啡緬懷過去，意念咁清新，啱晒佢平時嘅路線啦！</p></body></html>