<html><header><meta charset="utf-8"><title>　　任志剛：戰時出生倍幸運 - 李八方</title></header><body><h1>　　任志剛：戰時出生倍幸運 - 李八方</h1><p>任志剛總裁噚日討論人口政策，佢話如果你係四七至五一年出世嘅人，屬幸運一群，因為受到四十年代戰爭影響，嬰兒夭折率特別高，出生率亦偏低，人口不足，你剛好喺呢個時候出世，就受到幸運之神眷顧。&#13;<br> 戰後經濟急速增長，父母有能力改善生活，為子女提供更好嘅環境。任總慶幸自己喺呢個年代成長。呢批人𠵱家仍比其他年齡組別者少，因此繼續受惠。但佢哋可能要為子女憂心，因為子女喺人口出生高峯之後出世，人生路途可能比較艱難。&#13;<br> 八方聽完任總呢番話好奇，唔通一向自信嘅任總認為，自己嘅成功完全係幸運，𠵱家開始為下一代擔心？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>