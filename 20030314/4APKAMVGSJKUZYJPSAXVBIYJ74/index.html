<html><header><meta charset="utf-8"><title>木村佳乃紐約示範Chanel</title></header><body><h1>木村佳乃紐約示範Chanel</h1><p>近排冇乜聲氣嘅女星木村佳乃，最近被傳同著名日本指揮家小澤征爾嘅大仔小澤征悅拍拖，可能因為沐浴愛河中，呢幾日木村佳乃零舍容光煥發，佢啱啱先專誠飛咗去紐約，幫雜誌拍咗一輯Chanel新裝靚靚相。木村佳乃話紐約原來都有好多懷舊feel嘅地方，啱晒拍拖喎，唔知係咪諗住同男友把臂同遊呢？</p></body></html>