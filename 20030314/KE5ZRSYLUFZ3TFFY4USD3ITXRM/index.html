<html><header><meta charset="utf-8"><title>新車速報：<br>新版豐田Harrier極速登陸香港</title></header><body><h1>新車速報：<br>新版豐田Harrier極速登陸香港</h1><p>隨着全新凌志RX300抵港後，亦有獨立車行瞬即引入東瀛本土新版嘅豐田Harrier，雖然兩者賣相近似，惟設備及配搭有異，加上全以實用性為主，對追求CitySUV嘅用家嚟講，可會是另一個好選擇呢！&#13;<br>&#13;<br>特約記者、攝影：李勤</p><p><spanclass><fontstyle>包裝有個性有賣點  &#13;<br> 呢部跟凌志RX300有着血緣關係嘅豐田Harrier，能辨別兩者嘅最大特徵，莫過於車頭鬼面罩正中央嘅鷹徽號，而其他配套諸如Xenon大燈、原廠霧燈，又或者係尾定翼同18吋合金胎軨組合等等，兩者亦可謂大同小異，無礙呢部咁有個性嘅新一代SUV，嗰份既獨特又吸引嘅魅力呢！</fontstyle></spanclass></p><p><spanclass><fontstyle>配套吸引乘坐享受高  &#13;<br> 講到車廂鋪排，雖然前後兩排不過係絲絨同布料包裝，惟配襯吸引又時尚，重予人有不錯妥貼同乘坐感㗎！當中，至為吸引自然會係一個幾近天幕式嘅玻璃車頂，另有一套高級JBL音響裝置，重有自動開合嘅尾門、四門電窗、門邊電鏡及原廠恒溫冷氣㗎！再者，可潛藏收摺放平嘅後排座椅，還給尾廂容量有近倍增㖭！</fontstyle></spanclass></p><p><spanclass><fontstyle>3.0公升V6偈配兩驅更切合需要  &#13;<br> 呢部新款豐田Harrier，仍沿用一台3.0公升V6引擎，匹配上新裝嘅5前速半自動波箱，以及一套前輪驅動組合，令行車倍見加速有力之餘，重有慳油嘅好處。其次，佢重加有一套電子避震，可因應需要將車身調高或降低，有助高速馳騁嘅穩定力㖭！行車穩定順滑之餘，四輪高效能碟式制動器，另加有ABS連EBD裝置，重有電子VSC等系統輔助，亦能予人有十足可靠感㗎！</fontstyle></spanclass></p><p><spanclass><fontstyle>記者試後簡評  &#13;<br> 呢部跟凌志RX300同出一轍嘅新款SUV，改用上前輪驅動配搭更切合CitySUV嘅身份之餘，豪華設備更係應有盡有，例如天幕式玻璃車頂、美國JBL高級音響，另外重有可調高降低嘅電子避震，真可謂魅力沒法擋㗎！</fontstyle></spanclass></p><p><b> 豐田Harrier3.0規格</b> &#13;<br> 引擎：2995ccV6DOHC&#13;<br> 馬力：204ps/5600rpm&#13;<br> 扭力：28.9kgm/4500rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：235/55R18BridgestonePotenzaRE031&#13;<br> 尺碼：4740×1845×1675mm&#13;<br> 軸距：2720mm；車重：1860-1890kg&#13;<br> 新車售價：$399,000起&#13;<br> 車輛提供：富利堡汽車（23330747）</p></body></html>