<html><header><meta charset="utf-8"><title>自爆酒後亂性　偷嘗同志滋味<br>Geri搞女人拖兩辣妹落水</title></header><body><h1>自爆酒後亂性　偷嘗同志滋味<br>Geri搞女人拖兩辣妹落水</h1><p>前辣妹SpiceGirls成員GeriHalliwell，最近自爆曾經同一位女性朋友發生過性關係，呢單消息傳出之後，𠵱家人人都估緊Geri究竟同邊個靚女有過性行為呢？有人推測佢嘅前隊友MelC同MelB嘅嫌疑最大！<br> &#13;<br> <spanclass>MelC被傳係同志 &#13;<br> Geri接受訪問時話，佢後生嗰陣有次飲醉酒，之後就同個女性親密朋友偷試「另類雲雨情」，但係同邊個呢？Geri又死都唔肯講！有人話被傳過係女同志嘅MelC，𠵱家同Geri反晒面，好可能就係因為當初兩人發生過關係又唔認帳，所以搞成咁！不過又有人話，Geri以前同MelB咁friend，有過親密關係都唔出奇喎！不過最搞笑嘅係，有人話英國首相貝理雅夫人彭雪玲（CherieBlair）經常同Geri見面，都有啲可能喎，我羅拉就覺得好荒謬喇！&#13;<br> Geri強調自己唔係同性戀，不過未同過女人發生性行為，所以咪心郁郁想試吓囉！另外，Geri又堅稱自己係好保守嘅人，重自稱好耐冇同男人上床㖭，咁究竟有幾耐呢？Geri話：「都有成個月啦！」</spanclass></p></body></html>