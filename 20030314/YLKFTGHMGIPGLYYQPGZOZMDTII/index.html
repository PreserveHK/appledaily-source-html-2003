<html><header><meta charset="utf-8"><title>盼多做善事積福<br>Twins抱癌病Fans睇首映</title></header><body><h1>盼多做善事積福<br>Twins抱癌病Fans睇首映</h1><p>女子組合Twins和周麗淇前晚出席電影《下一站…天后》首映，Twins在周麗淇穿線下，跟患了癌病的小朋友卓恩見面，𠱁得卓恩十分開心，而卓恩的堅強更令三位靚女眼濕濕。</p><p>蔡卓妍（阿Sa）、周麗淇、陳小春、韓君婷、余文樂和導演馬偉豪前晚出席在奧海城舉行的電影《下一站…天后》首映，鍾欣桐（阿嬌）亦有捧場。整個活動遲了四十五分鐘才開始，因為韓君婷去錯地點，恰巧又遺失了手提電話，故未能和大隊聯絡。<br> &#13;<br> <spanclass>想赴山區探訪 &#13;<br> 前晚有位患了癌病的小朋友卓恩專誠到首映禮現場，並成功和Twins合照。卓恩表示想阿Sa抱，阿Sa得悉後即時抱起卓恩，𠱁得她很高興。原來卓恩能夠和Twins見面，全靠周麗淇這位中間人，因卓恩的胞姊聯絡了周麗淇，再由周麗淇安排卓恩和偶像見面。&#13;<br> Twins和周麗淇不停逗卓恩玩，卓恩表示很開心，因為可以和偶像一齊睇戲。阿Sa眼紅紅地說：「卓恩好堅強，我知道佢就嚟做手術，希望佢可以再堅強啲，見到佢咁慘，我都替佢難過，我哋成日去探訪患病嘅小朋友，亦同公司反映咗，想做啲類似希望工程嘅嘢，去山區探訪，呢個星期日我哋會去老人家屋企做清潔同煮飯。」<br> &#13;<br> <spanclass>樂仔阿嬌避忌 &#13;<br> 而緋聞情侶余文樂和阿嬌前晚十分避忌，當晚有八位參賽者參加卡拉OK比賽，小春和余文樂在台上觀看。比賽完畢後，二人即衝下台表示要去洗手間，小春更借尿遁不見人影。二人落台後，阿嬌才上台和阿Sa拍照。&#13;<br> 另有傳Ba叔對余文樂拍露毛寫真而弄到滿城風雨，感到不滿，Ba叔前晚亦有去捧場。問Ba叔有否看過余文樂的露毛照，Ba叔以為是指睇戲，回答說：「我陣間咪去睇囉！」引得余文樂哈哈大笑。&#13;<br> 採訪：魯萍　&#13;<br> 攝影：何國豪</spanclass></spanclass></p></body></html>