<html><header><meta charset="utf-8"><title>番書仔𠝹國寶　咁風流？<br>古仔新片廣告影射財爺</title></header><body><h1>番書仔𠝹國寶　咁風流？<br>古仔新片廣告影射財爺</h1><p>古天樂與應采兒主演的愛情喜劇《失憶𠝹女王》昨日刊登的廣告，內容似乎有影射財爺梁錦松之嫌。中國星老闆向華強太太陳嵐卻表示，該廣告的宣傳語句並沒有影射任何人。</p><p>古天樂與應采兒主演的《失憶𠝹女王》於下月中上映，昨日該片刊登了一個廣告，宣傳語句上出現了「香港番書仔榮膺北京𠝹女王、由咸水草𠝹到中國國寶、全城唱佢有咁耐風流、有咁耐折墮……」，似乎有揶揄娶中國國寶伏明霞為妻的財政司司長梁錦松之嫌。<br> &#13;<br> <spanclass>依角色設計 &#13;<br> 財爺梁錦松早前公布了下年度預算案，大幅加稅，又偷步買車，又指港人「有咁耐風流，就有咁耐折墮」，備受各方批評，事後他解釋自己是「番書仔」，故詞不達意。中國星投資的《失》片在這敏感時刻刊登上述的宣傳語句，難免會惹人談論。昨日中國星老闆向華強太太陳嵐在電話中說：「部戲喺北京拍，係講一個喺香港讀番書返北京𠝹女嘅古仔，而古天樂做嘅角色係正牌𠝹女王，我相信部戲嘅廣告都係依照角色嚟設計，冇諗過要影射任何人。」&#13;<br> 而身在廣州拍廣告的古天樂，昨日在電話中說：「我係拍戲嘅，政治嘅嘢一向冇理，部戲嘅宣傳策略係由專人負責，我哋做演員嘅好少過問，其實張海報係點我都未睇過。」<br> &#13;<br> <spanclass>被要脅演出 &#13;<br> 此外，昨日內地有報道指古天樂早前返杭州宣傳電影《百年好合》時，原本做完宣傳即乘車往機場，但中途被負責當地宣傳的耐可思公司，以取消回程包機作威迫，要求他們再演出，結果古仔要折返會場表演，此事令中國星不滿。&#13;<br> 中國星負責內地事務的楊經理向內地傳媒表示：「耐可思公司喺演員事先唔知嘅情況下，將成個活動搞到好商業，根據合約，演員係唔使表演。」中國星在內地的附屬公司創意星已準備告耐可思違約。&#13;<br> 採訪：陳月媚</spanclass></spanclass></p></body></html>