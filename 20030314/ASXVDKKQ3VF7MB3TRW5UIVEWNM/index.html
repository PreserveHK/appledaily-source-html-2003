<html><header><meta charset="utf-8"><title>　　嘉蘭聯婚 - 李八方</title></header><body><h1>　　嘉蘭聯婚 - 李八方</h1><p>「嘉士伯先生」娶「蘭桂坊小姐」過門？蘭桂坊噚日張燈結綵，舉行中式婚禮，請來兩位外籍俊男美女扮演一對新人，大搞「嘉蘭聯婚」，宣布嘉士伯成為蘭桂坊指定啤酒，為期兩年。&#13;<br> 男方「主婚人」嘉士伯香港總經理林銘彝，同女方主婚人蘭桂坊協會主席Feldman齊湊熱鬧，夾定唐人着西裝，鬼佬着唐裝。搞到咁大場面，邊個埋單呢？林銘彝好幽默：「梗係我哋畀人哋！」&#13;<br> 身穿私伙唐裝嘅Feldman一講到預算案就意見多多：「政府冇想方法刺激消費市道；預繳稅亦對市民唔公平，應該即刻取消！」真啱聽。	韋志滿攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>