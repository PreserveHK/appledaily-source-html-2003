<html><header><meta charset="utf-8"><title>飲食人誌：<br>沙田打吡日　怕辣阿柴整招牌咖喱</title></header><body><h1>飲食人誌：<br>沙田打吡日　怕辣阿柴整招牌咖喱</h1><p>由三月底開始，將會有多場大型賽馬賽事要舉行。自三月二十三日那天的沙田打吡日開始，馬場內的美食櫃位和場畔小食亭，便會推出一系列平價的正宗泰國菜式，負責為解決一眾馬迷醫肚重任的工作，便落入今天的主角阿柴身上。&#13;<br>&#13;<br>記者：謝翠玲　攝影：陳盛臣&#13;<br>&#13;<br><spanclass><fontstyle>大中小辣都係$26&#13;<br><spanclass><fontstyle>泰式紅咖喱雞飯&#13;<br>自己調製咖喱醬<spanclass><fontstyle>大辣&#13;<br><spanclass><fontstyle>阿柴話：呢個紅咖喱係照正宗家鄉風味嚟做，係自己調配炒製嘅秘製紅咖喱醬，再配上車厘茄、泰國圓茄、卡菲爾青檸葉，羅勒香葉同其他配料做成。用雞肉同甜竹笋配合嚟煮，可減低辣味。不過呢個菜我自己都唔係好食到，因為我唔慣食太辣，哈哈哈！&#13;<br>&#13;<br><spanclass><fontstyle>記者試食：做定心理準備，以為一定會辣得很厲害，但可能因為我已放了一會才去試吃，辣味也就不那麼難受。如果想試食這個又怕太辣，就放涼一會再吃吧！</fontstyle></spanclass></fontstyle></spanclass></fontstyle></spanclass></fontstyle></spanclass></fontstyle></spanclass></p><p>阿柴呢個名初初聽到有啲搞笑，但原來沙田上上下下的人都是這樣稱呼他的，因為他身形粗獷膚色深，而且阿柴跟他的泰國名字發音有點似，所以便有這個名了，但訪問過程中最搞嘢嘅，都係發覺阿柴原來唔係好食得辣，但佢所煮嘅泰菜就辣到小記飛起！</p><p><spanclass><fontstyle>阿柴小檔案  &#13;<br> ＊阿柴，全名ApichartMunbupachart，42歲，中泰混血兒；&#13;<br> &#13;<br> ＊入廚逾十五年，歷任曼谷及香港多間五星及六星級大酒店的東南亞大廚，擅長主理泰國菜；&#13;<br> &#13;<br> ＊現為沙田馬場「好賞食」東南亞美食首席廚師。</fontstyle></spanclass></p><p><spanclass><fontstyle>飲食世家連太太都係廚師  &#13;<br> 好好笑容的阿柴，總是給人很開心的感覺。由他一出世開始，阿柴便注定要跟食物扯上關係吧！因為阿柴的中國人爸爸開舖賣泰式及中式糖水，媽媽炒貴刁，他十歲便開始要幫媽媽手，到阿柴長大後，跟妹妹一同來了香港工作，妹妹現在於香港開泰式香料舖，而阿柴又娶了個同樣做廚師的太太，絕對稱得上是飲食世家。</fontstyle></spanclass></p><p><spanclass><fontstyle>夫妻放工後最愛鑽研香料  &#13;<br> 由於阿柴太太愛姐（這是阿柴替太太取的中文名）同樣是泰國菜廚師，所以兩夫婦平日最鍾意做的活動之一，就是在收工後鍾意喺屋企晚晚鑽研香料配搭。鑽研，好認真的詞語，問他們會不會一言不合便發生摩擦？為了一條香料而失感情。阿柴又笑得好燦爛：「唔會呀！佢做嘅風格跟我唔一樣，佢比較偏向傳統口味，我嘅就會加一啲變化創新一啲，大家都唔同嘅！」原來如此，不過我想愛姐見到如此好笑容的阿柴，應該都好難發火吧！</fontstyle></spanclass></p><p><spanclass><fontstyle>唔做酒店揀馬場鍾意菜式多人食  &#13;<br> 阿柴未到馬場做之前，是在大酒店做廚的，但點解好好的有酒店大廚不做，而要到時間匆忙而需求量大的馬場美食廣場做主廚呢？原來阿柴正是鍾意馬場夠人多，可以有更多人品嘗到他的食物。不怕辛苦嗎？不怕不怕，阿柴拍拍心口，頂得順，果真敬業樂業。</fontstyle></spanclass></p><p><spanclass><fontstyle>馬散麻咖喱豬肉飯  &#13;<br> 印式南泰菜好香濃<spanclass><fontstyle>中辣  &#13;<br> <spanclass><fontstyle>阿柴話：  呢個馬散麻（Massaman）咖喱，唔係太多地方可以食到，呢個係南泰地方嘅特色咖喱，嗰度比較受到印度食物嘅影響，所以我加咗印度咖喱粉同蒜茸嚟煮，味道香濃，我最鍾意呢個菜，因為唔太辣！&#13;<br> &#13;<br> <spanclass><fontstyle>記者試食：  我都鍾意呢個馬散麻咖喱，那陣咖喱味不太辣但香濃，特別是完全燜至入味的薯仔，又腍又惹味，用來拌飯吃最正！</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>泰式青咖喱飯  &#13;<br> 勁落香草蓋過咖喱香<spanclass><fontstyle>小辣  &#13;<br> <spanclass><fontstyle>阿柴話：  呢個係最唔辣嘅咖喱，我自製嘅青咖喱醬以香味為主，辣味反而唔太重要，所以加咗比較多嘅香草嚟煮成，其實唔配魚配其他肉類都好好味，但係揀海鮮類嘅炸魚，味道會比較清新。&#13;<br> &#13;<br> <spanclass><fontstyle>記者試食：  真係完全唔辣，有一陣陣香味，都幾難分出有哪幾種香料！那塊魚要完全浸入咖喱中一會才會較入味。</fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>泰式套餐$39  &#13;<br> 牛柳沙律好開胃<spanclass><fontstyle>大廚推介  &#13;<br> <spanclass><fontstyle>套餐解構：  呢個套餐有一大碗以多種泰國原產香料，如南薑、檸檬香茅等，跟蝦殼熬製湯底的冬蔭功湯，再加上一碟辣燒牛柳，配以酸辣味道的泰式醬汁和蔬菜來配白飯，還有經阿柴精心改良過的糯米飯甜品作完結。&#13;<br> &#13;<br> <spanclass><fontstyle>記者試食：  呢個套餐好大份，我就一定食唔晒！那個辣燒牛柳沙律，味道都幾酸，食得酸的人吃就會覺得開胃，而那椰汁糯米飯在加入了馬蹄之後，口感和味道也變得不太滯。</fontstyle></spanclass></fontstyle></spanclass></fontstyle></spanclass></fontstyle></spanclass></p><p>沙田馬場「好賞食」&#13;<br> 電話：1817（賽馬會服務熱線）&#13;<br> 入場費：$10?位&#13;<br> 營業時間：開賽前12小時至尾場完畢（沙田賽事）；開賽前1小時至尾場完畢（非沙田賽事）</p></body></html>