<html><header><meta charset="utf-8"><title>　　羅康瑞做唔到政協常委有傳聞 - 李八方</title></header><body><h1>　　羅康瑞做唔到政協常委有傳聞 - 李八方</h1><p>全國政協噚日完成第十屆分餅仔大會，一切都在掌握之中，全無驚喜。霍英東繼續做政協副主席，至於各大財團，亦有人做政協常委，包括吳光正、郭炳湘同埋李澤鉅。<br> &#13;<br> <spanclass>行會代梁振英澄清 &#13;<br> 梁振英同多位新貴一入政協就有常委做，恨死隔籬。八方問佢有乜感受，振英哥好認真咁話，自己第一次正式參加國家大事，氣氛好好，秘書處效率好高。&#13;<br> 梁振英雖然人在北京，但係有報道指佢同阿松一樣偷步買車，佢對此耿耿於懷，叫行會發言人澄清，架車係公司去年底購入嘅，佢乜都唔知，包括唔知阿松加稅。&#13;<br> 反觀上海姑爺羅康瑞，佢喺國內咁多投資，又咁早入政協，最後都冇得更上一層樓。陳永棋話羅康瑞早前已經做咗全國工商聯副主席，地位比政協常委高，所以毋須爭做常委喎。但係點解釋伍淑清兩樣都有份呢？有高人就話，阻力可能嚟自政協高層。羅生自從變番單身後好多傳聞，總之盡在不言中，佢自己應該心知肚明喎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>