<html><header><meta charset="utf-8"><title>《FFX-2》女角大晒</title></header><body><h1>《FFX-2》女角大晒</h1><p>SQUARE同ENIX合併前嘅超大作《FFX-2》，終於喺星期二晚見街，雖然今次遊戲有行貨，但係代理由於船期延誤，分開咗兩至三日派貨，所以首日貨量極少，好多舖頭都唔夠貨賣，最勁炒到上$430至$440先有交易，而《FFX-2》相關配件亦水漲船高，槍形控制器就炒到上成千蚊，YUNA記憶卡更炒到上$240至$250。</p><p><spanclass><fontstyle>GBA《勇者鬥惡龍外傳》月尾推出  &#13;<br> 與《FFX-2》同日推出嘅《VirtuaFighter4EVO》，雖然聲勢無《FFX-2》咁勁，但係餓咗格鬥Game咁耐，銷情亦唔錯，市價約$310-$320，專用手掣則$250左右。動漫畫人氣極高嘅《最強彼女兵器》會喺PS2登場，據報代理已經爭取緊行貨，而月尾GBA嘅《勇者鬥惡龍外傳》亦會有行貨推出，睇怕今次都唔使捱貴價炒貨嘞！</fontstyle></spanclass></p><p><spanclass><fontstyle>全機種制霸《SoulCalibur2》  &#13;<br> 當年係Dreamcast上面，獲日本雜誌評為滿分遊戲嘅《SoulCalibur》，今次續集會喺27號3個機種齊發，各機種都會有獨家角色，XBOX有Spawn，GC有林克，而PS2就有三島平八，XBOX同PS2版本會有行貨，定價分別係$299同$342。而斷咗貨成兩個月嘅《太鼓之達人》，27號會有新作推出，專用鼓亦會再一次出貨，之前買唔到嘅朋友不妨月尾去睇睇。&#13;<br> &#13;<br> 文：打機鐵人</fontstyle></spanclass></p></body></html>