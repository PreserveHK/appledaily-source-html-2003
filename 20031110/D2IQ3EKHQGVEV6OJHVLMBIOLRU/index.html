<html><header><meta charset="utf-8"><title>消費BestBuy：<br>上樓買家電千九蚊抬走名牌雪櫃</title></header><body><h1>消費BestBuy：<br>上樓買家電千九蚊抬走名牌雪櫃</h1><p>去上樓舖買家庭電器，關注嘅不外乎三樣嘢：先睇係咪跳樓價，再睇係咪行貨，最後當然要搞清楚有無保養喇。今次旺角區上樓舖開倉，全部都係有保養嘅行貨，鬧市地區執平貨啱晒一家大細總動員，三菱雪櫃平通街、東芝42吋Plasma唔使三萬蚊，邊度搵呀？&#13;<br>&#13;<br>記者：何善華　攝影：黃子偉&#13;<br>模特兒：Tammy、Phoebe（Imagine）</p><p>行貨家電通常至少有2年保養，購買前要先留意保養期，如果件貨壞咗又無保養，無端端要畀檢查費等額外費用就無謂喇，以後見到有平價家電開倉，除非本身已經係蝕本貨，否則一定要睇清楚係咪行貨兼有幾多年保養期。</p><p><spanclass><fontstyle>新款雪櫃大減價  &#13;<br> <spanclass><fontstyle>三菱MR22M/SL雙門雪櫃  &#13;<br> 特價：$1,890　街價：$2,500&#13;<br> 日本名牌家電牌子，最新款雙門設計式雪櫃，備有自由組合儲箱、前置式冷氣流、蘋果保鮮抽屜及脫臭功能，199公升容量，有銀色及幻影綠色選擇，5年全廠保養，限售10部。&#13;<br> 體積：高1428mm×闊555mm×深642mm</fontstyle></spanclass></fontstyle></spanclass></p><p><spanclass><fontstyle>Plasma平萬三  &#13;<br> <spanclass><fontstyle>東芝42吋WP26H等離子電視機  &#13;<br> 特價：$26,800　街價：$39,500&#13;<br> 嘩嘩嘩！Plasma都玩大割引，超低價唔使三萬蚊就有部42吋等離子電視機，高解像度1080兼容，國際線路及逐行掃描功能，限售2部，重唔嗱嗱聲托返屋企。</fontstyle></spanclass></fontstyle></spanclass></p><p><spanclass><fontstyle>步步高BBK921KDVD機  &#13;<br> 特價：$790　街價：$900&#13;<br> 好多人認為，由候任加州州長阿諾賣廣告嘅步步高DVD，解讀能力比其他名牌子更精細，呢部DVD機兼容SVCD、VCD、CD、CD-R、CD-RW及MP3Player功能，價錢平但有高質素享受，你重唔識揀？</fontstyle></spanclass></p><p><spanclass><fontstyle>飛利浦Hi-fi全套組合  &#13;<br> 特價：$2,090　街價：$2,400&#13;<br> 「高音甜、中音準、低音勁」嘅Hi-fi組合，5組小喇叭，有同時放DVD、VCD、電子相簿等功能，想喺屋企都聽得到美妙音響？唔一定要買幾十萬一套嘅大型音響組合嘅。</fontstyle></spanclass></p><p><spanclass><fontstyle>Skyworth29吋TJN平面方角電視機  &#13;<br> 特價：$2,750　街價：$3,500&#13;<br> 大陸牌子唔代表質素參差，其實𠵱家唔少人開始鍾情國產家庭電器，呢部Skyworth電視機備有3D環迴立體聲、四組揚聲器及256個頻道記憶功能，有晒家庭影院最基本要求。</fontstyle></spanclass></p><p><spanclass><fontstyle>NikonCoolpix3500數碼相機  &#13;<br> 特價：$2,490　街價：$2,990&#13;<br> 300萬像素，備有3X光學及4X數碼變焦，可拍短片，隨機附送8M容量的CF卡。</fontstyle></spanclass></p><p><spanclass><fontstyle>小巧家電咪走雞  &#13;<br> <spanclass><fontstyle>樂聲EH5062旅行電風筒  &#13;<br> 特價：$165　街價：$200&#13;<br> 1200W火力，110V與220V兩電壓兼備，有過熱自動截電安全裝置，啱晒旅行用。</fontstyle></spanclass></fontstyle></spanclass></p><p><spanclass><fontstyle>日立RM-S1000BF電鬚刨  &#13;<br> 特價：$220　街價：$350&#13;<br> 男士專用產品，家庭主婦都可以買嚟𠱁吓老公開心，有10分鐘備用時間，臨瞓充電，第二朝瞓醒就有得用喇。</fontstyle></spanclass></p><p><spanclass><fontstyle>樂聲NI-795E熨斗  &#13;<br> 特價：$325　街價：$400&#13;<br> 日本名牌子近年都趕上潮流，大玩Cyberlook，一身淺藍色、流線型，好前衞，1200W，有垂直蒸氣及噴射頭設備功能，啱熨6種不同衣料。</fontstyle></spanclass></p><p><spanclass><fontstyle>即買平價煮食電爐  &#13;<br> <spanclass><fontstyle>GermanPoolGice18D煮食電爐  &#13;<br> 特價：$630　街價：$698&#13;<br> 天氣轉涼，又係時候打邊爐，近年興無煙打邊爐具，勝在安全易用易清潔，𠵱家重送埋邊爐鍋，買定肥牛同生菜，今晚開餐食個飽。</fontstyle></spanclass></fontstyle></spanclass></p><p><spanclass><fontstyle>聲寶R242F微波爐  &#13;<br> 特價：$680　街價：$820&#13;<br> 主婦至愛微波爐，梗係喇，唔使幾分鐘就可以生米煮成熟飯，認真方便，聲寶牌出品有信心，23公升特大容量，備有簡便及高速解凍及翻熱功能，煮飯、煮粥一站式搞掂。</fontstyle></spanclass></p><p><spanclass><fontstyle>聲寶FU-888V空氣淨化機  &#13;<br> 特價：$1,980　街價：$2,680&#13;<br> 香港空氣污染指數屢創新高，係時候買呢部空氣淨化機喇，HEPA過濾網，備有離子簇功能，有效隔除煙霧及花粉，備有臭味及塵埃自動測試及節能變頻式操作，非吸煙人士可用超過5年。&#13;<br> 體積：高22.5吋×闊8吋×深16.3吋。</fontstyle></spanclass></p><p>售賣點：家庭電器用家協會（23880388）&#13;<br> 地址：旺角山東街47至51號中橋商業大廈1402室&#13;<br> 時間：星期一至六9:30am至7:00pm，星期日11:30am至7:00pm</p></body></html>