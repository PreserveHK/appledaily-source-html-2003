<html><header><meta charset="utf-8"><title>HelloKitty踩過界AV產品貓上身</title></header><body><h1>HelloKitty踩過界AV產品貓上身</h1><p>HelloKitty最近聯同日本最潮AV產品，大玩Mix&amp;Match，連氣推出了全粉紅設計嘅MD機同MiniHi-Fi；香港已經搶閘到貨，對於一眾「貓癡」，簡直魅力沒法擋！&#13;<br>&#13;<br>記者、攝影：朱崇德</p><p>JCLADIES&#13;<br> 電話：31022718&#13;<br> 地址：香港銅鑼灣時代廣場832舖</p><p><spanclass><fontstyle>勁閃貓癡MD機  &#13;<br> 「貓癡」阿Jean一攞起部MD機，馬上愛不釋手：「HelloKitty早年都推出過一部MD機，不過機身玩橙色，硬係覺得佢冇Kitty味！」。&#13;<br> 呢部KittyMD機（DMC-S77KT），原機取材自KENWOOD十月最新推出的S77底盤，最強之處是機面有9盞閃燈，可根據音樂的快慢節奏，自動閃出4種不同閃燈效果，而且電源部份採用了最新「數碼清晰PWM回路」技術，避開了電源部份的噪音，可使MD音質更清晰更靚。</fontstyle></spanclass></p><p><spanclass><fontstyle>彩炫顯示屏KittyMiniHi-Fi  &#13;<br> VictorKT-UX-J55，可以話現存HelloKittyMiniHi-Fi中，功能最齊全嘅一部，機身內置有MD、收音機同錄音帶播放功能，最強是CD採用5碟盤設計，你可以一次過將所有心愛唱碟放晒入去！&#13;<br> 機面顯示屏是最炫目的部份，可隨音樂節奏幻化出海洋藍、火光紅、森林綠、月亮黃等8種彩色顯示，真係型到爆燈。據知此機前身為JVC十月推出的UX-J55，但由於今次HelloKitty版是限量發行，所以機價會較普通版貴約$1,000，機價$4,980，都算合理。</fontstyle></spanclass></p></body></html>