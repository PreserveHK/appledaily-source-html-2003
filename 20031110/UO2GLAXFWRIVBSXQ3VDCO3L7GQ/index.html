<html><header><meta charset="utf-8"><title>波鞋Guide：<br>ShoxVC3：彈弓人的最佳武器</title></header><body><h1>波鞋Guide：<br>ShoxVC3：彈弓人的最佳武器</h1><p>「加拿大飛人」卡達由奧運美洲區外圍賽到現時打咗五場NBA常規賽，都畀人一種「UNC時代的VC已經返嚟了!」的感覺，表現重好過表弟T-Mac，實在恭喜佢，亦希望傷患可以遠離佢；Nike當然比我哋更希望VC打好啲，因為佢嘅新戰鞋ShoxVC3要出籠喇！我亦覺得VC3係暫時VC系列中，甚至Shox系列最好的一對！<br> &#13;<br> <spanclass>Sphere內櫳助透氣 &#13;<br> VC3的設計由ArronCooper冧莊負責（成名作是VC2及AirPippen系列），Arron的設計是根據VC要求以簡潔輕量為出發點，但看上有一種高貴而質優料靚的感覺，尤其鞋底的速龍爪偷空鞋底中間以減輕重量更是一絕。&#13;<br> 另外，VC3運用最高科技製成，包括Sphere透氣內櫳，還有Poron物料分布於腳眼、前掌與腳踭，增加保護能力；有趣嘅係VC3前掌並非好似VC2一樣用小Shox柱支撐，而是用一嚿Shox物料來增加前掌嘅反應和緩震能力，改善之前全掌彈弓吸震較差的問題。&#13;<br> VC3公布有兩種顏色：全黑（十一月推出）和白黑紅（明年三月），白黑紅在加拿大已率先限量發售，VC自己則在比賽中穿上白紫的球員版。如果想買番對有外表又有內涵嘅籃球鞋，VC3絕對係不二之選，但如果鍾意腳底貼地的話，Jordan18.5會適合一點！<br> &#13;<br> <spanclass>VC3知多啲 &#13;<br> 價錢：＄1,099&#13;<br> 發售日期：26/11&#13;<br> 球鞋顏色：黑銀色&#13;<br> 球鞋主要應用技術：&#13;<br> Shox防震技術、Poron保護足踝系統、Sphere內櫳&#13;<br> &#13;<br> Hleung，hk-kicks.com頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com &#13;<br> （逢周一見報）</ahref></spanclass></spanclass></p></body></html>