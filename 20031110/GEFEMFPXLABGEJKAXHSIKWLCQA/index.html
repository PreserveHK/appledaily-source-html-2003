<html><header><meta charset="utf-8"><title>型事偵緝：<br>it'sMickey專門店淨賺女人錢</title></header><body><h1>型事偵緝：<br>it'sMickey專門店淨賺女人錢</h1><p>米奇呢隻老鼠威力真係無得頂。I.T本地化系列四小強嘅it'sMickey是第一炮，亦是最受歡迎。推出一周年嘅今日，宣布獨立成家立室，首間專門店將於本周六開幕，不過仍然獨沽一味只做女仔生意，始終妹妹仔對呢隻大老鼠情意結勁好多。&#13;<br>&#13;<br>記者：吳小明　攝影：陳智良&#13;<br>模特兒：RachelIp@StarzPeople&#13;<br>化妝：VivNg</p><p><spanclass><fontstyle>專門店3大獨家米奇系列  &#13;<br> 為咗催谷Fans拉大隊幫襯，將有部份衣飾作獨家發售，要搵最齊米奇系列，一定要嚟呢間專門店，店內又分為三大系列主題區，連衣服系列都跟足主題公園一般。&#13;<br> &#13;<br> <spanclass><fontstyle>Mickeyland鮮豔  &#13;<br> 以鮮豔色調配襯粉色系列，並以運動服裝作靈感，最搶手的估計是以米奇RepetitivePattern鋪滿的棉質衞衣及幼燈芯絨恤衫，另外，秋冬必備有連帽衞衣，均值得留意。</fontstyle></spanclass></fontstyle></spanclass></p><p><br> &#13;<br> <spanclass><fontstyle>MickeyMagic夠酷  &#13;<br> 以黑和白作主色的系列夠晒Cool，與Mickeyland形成強烈的對比，以線條簡單的米奇圖案為主，如背面印上米奇頭剪影的真皮BikerJacket及黑色洗水牛仔褲裙，係鍾意黑白Monotone嘅Fans首選。</fontstyle></spanclass></p><p><spanclass><fontstyle>MickeySafari軍事  &#13;<br> 以卡其色、啡色、杏色作系列主色的MickeySafari以森林原野作設計方向，並注入軍事設計元素如縫上立體袋口短裙或束腳CargoPants都是今季的大熱款式，當中雙面可穿的AnimalPrint拼貼米奇衞衣較有特色，相信是熱賣項目。</fontstyle></spanclass></p><p><br> &#13;<br> <spanclass><fontstyle>獨沽一味Sneakers  </fontstyle></spanclass></p><p><spanclass><fontstyle>眾星拱照耀Mickey  &#13;<br> 要講名氣界支持者，米奇可以搵夠一大版都裝唔晒，無論是i.t本地版定各地改裝版嘅米奇衫，捧場客多不勝數，講真本地版件件貨仔不過數百有交易，咁抵玩莫講話明星仔，妹妹仔都買到手軟啦。</fontstyle></spanclass></p><p><spanclass><fontstyle>全方位米奇裝修  &#13;<br> 位於時代廣場5樓的it'sMickey全店面積達1,500平方呎，入口的一面牆以44塊特別訂做的銀色米奇面具鋪砌，頗具氣勢，斷估Fans一見尖叫，天花鑲以不銹鋼，跟淡淡的燈光布置產生有趣的折射效果，亦充滿CyberFeel。&#13;<br> 舖內米奇無處不在，當中最搶眼就是圓形舖面正中，放置了一個高14米，以玻璃圓柱包圍的自轉黑白立體米奇像，全舖地面亦鋪上黑白米奇地氈，更有4個米奇頭剪影的Fiberglass座椅，店的四周也擺放了150隻高14cm的迷你米奇，全方位令大家置身米奇的世界。&#13;<br> &#13;<br> &#13;<br> 售賣點：it'sMickey　銅鑼灣時代廣場521號舖</fontstyle></spanclass></p></body></html>