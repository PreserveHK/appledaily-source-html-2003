<html><header><meta charset="utf-8"><title>數碼影音：<br>Optio33WR濕水都唔驚</title></header><body><h1>數碼影音：<br>Optio33WR濕水都唔驚</h1><p>PENTAX日前就喺香港一次過發表多部Optio系列新機，包括重未曝光嘅Optio33WR，外形獨特趣怪，更係防水防撞設計，全天候拍攝，即使打風落雨都一樣照影！&#13;<br>&#13;<br>記者：許福合&#13;<br>攝影：蔡鴻雯&#13;<br>ImageGirl：Kendy（CoolFactory）</p><p><b> Profile</b> &#13;<br> 感光元件：334萬像素CCD&#13;<br> 光圈：F2.8~至F3.9&#13;<br> 變焦：2.8倍光學+4倍數碼&#13;<br> ISO：50/100/200/400&#13;<br> 記憶：SD/MMC&#13;<br> 電源：AA電池兩粒&#13;<br> 體積：81.5×76×30.5mm&#13;<br> 重量：160g</p><p><spanclass><fontstyle>防水防撞機身  &#13;<br> 乜都要講創意，數碼相機又點會例外，33WR有別於一般傳統相機設計，採用極富創意嘅方形機身，別具一格，得意兼趣怪，而且機身又唔算大部，只係一個手掌位大小，尚算輕細。個樣夠特別之餘，原來機身更加入咗防水設計，達到日本工業標準JIS7級，基本淋住雨影相冇問題，不過浸落水就唔多得。留意機身嘅四隻角，裝咗軟膠加固，唔覺意跣手跌落地都唔使擔心，保護性十足。當拎上手影相，更發覺方形機手感出奇良好，唔使屈住隻手，操作相當舒適。</fontstyle></spanclass></p><p><spanclass><fontstyle>拍攝多樣化  &#13;<br> 相信唔使小記多講，一睇機背簡潔設計，就知道33WR以全自動拍攝為主，影相時，相機鏡頭唔使伸出機身外，就可以用到2.8倍光學變焦，另加4倍數碼變焦，一般旅行拍照都夠晒用。同大多數入門級相機一樣，33WR內置咗多個預設拍攝模式，而且多達10款之多，其中海景、煙花同夕陽都係比較少見，可讓用家拍出啱心水嘅相片。錄像功能當然亦唔會少，質素可達320×240，長度可錄爆卡為止，最特別係可選擇棕色同黑白色調，玩落別有一番風味。</fontstyle></spanclass></p><p><spanclass><fontstyle>33WR即場測試  &#13;<br> 雜訊控制保持PENTAX一貫嘅高水準，使用內置閃燈拍攝，相片顏色與實物相差唔遠，還原能力唔錯。</fontstyle></spanclass></p><p><b> 同場加映</b> &#13;<br> <spanclass><fontstyle>OptioS4紅黑限量版  &#13;<br> 迷你數碼相機愈來愈多Fans，PENTAX呢方面就由OptioS4招呼，採用輕薄鋁機身，重98g，適合隨身攜帶，而相片像素更達400萬像，配上3倍光學變焦鏡頭，質素絕對可以放心。另外還具備獨立錄音功能，使用一張64MBSD卡，就可以錄到4小時17分鐘，隨時充當錄音機，一機多用。同場還見到限量版嘅S4，顏色有紅同黑，比普通版嘅銀色還要靚仔，雖然未知香港幾時有貨，不過已經令人感到相當期待！</fontstyle></spanclass></p><p><spanclass><fontstyle>Optio33LF扭芒自拍  &#13;<br> 最近扭芒成為DC嘅熱門功能，呢部Optio33LF像素雖然只有320萬，但當配上一個扭擰芒後，身價立即倍升，個芒可以180腭竷郎P270栀囿膚嵹吽A啱晒鍾意玩自拍嘅用家。功能亦見專業，提供快門同光圈先決，亦有多個預設拍攝模式，老手初哥都照顧周到。</fontstyle></spanclass></p><p><spanclass><fontstyle>Optio555&#13;<br> 500萬像素新機抵港  &#13;<br> 呢部Optio555兩個月前已經喺日本推出，《蘋果》早前已為各位實地報道過，呢次新機終於正式抵港。555係其中一部最輕細嘅500萬像素DC，有5倍光學變焦，拍攝功能亦係Optio系列中最齊全專業，適合攝影發燒友使用。&#13;<br> &#13;<br> 捷成洋行(Pentax)　&#13;<br> 查詢電話：29262987</fontstyle></spanclass></p></body></html>