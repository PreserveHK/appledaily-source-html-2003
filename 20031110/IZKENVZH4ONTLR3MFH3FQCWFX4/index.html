<html><header><meta charset="utf-8"><title>新車速報：<br>富士ImprezaWRXWagon配半自動波好玩得多</title></header><body><h1>新車速報：<br>富士ImprezaWRXWagon配半自動波好玩得多</h1><p>富士全新ImprezaWRX車系，先後引入標準及頂級STi型號，既有四門版又有五門Wagon，惟全數均屬手波配搭，想駕馭呢部街道嘅不羈野馬，但又無手波車牌嘅Fans，大可考慮呢款配備最新4前速半自動波型號，揸起嚟反應重一啲都唔輸蝕㗎！&#13;<br>&#13;<br>記者、攝影：陳偉林&#13;<br>ImageGirl：TrinafromImagine</p><p>呢款ImprezaWRX車系，自推出以來廣受追求速度感嘅車迷追捧，皆因佢原車一身標準裝備，經已動輒有250匹馬力輸出，既有惡形惡相一面，並有靜若處子嘅內斂風範㗎！</p><p><spanclass><fontstyle>賣相出位令人心動  &#13;<br> 惟望落部車一對炯炯有神嘅大燈，匹配上渾然一體嘅前後泵把連氣霸，還有全車大包圍、四輪專有17吋跑車合金胎軨組合，以及肆意踏下油門嘅雄渾尾喉咆哮聲響，早已教人目眩心動呢！</fontstyle></spanclass></p><p><spanclass><fontstyle>座艙陳設媲美轎車  &#13;<br> 份屬新版嘅ImprezaWRXWagon，唔單止擁有車廂兩排寬敞嘅座席，有需要時，尾排椅背重可以左右獨立收摺放平，令尾廂容量有近倍增㗎！再者，原車重備有電窗、電鏡及四幅式Momo真皮軚環，加埋原廠冷氣、雙安全氣袋配搭，設備重媲美轎車㖭！</fontstyle></spanclass></p><p><spanclass><fontstyle>2.0Turbo偈收放自如  &#13;<br> 新車沿用一台2.0公升水平對向四汽缸Turbo偈，匹配恒式四驅系統，惟傳動裝置改換咗4前速半自動波，令操控變得更自在寫意之餘，重不失強悍有勁嘅加速感呢！難得一部要求速度嘅車款身上，重可以領悟到溫馴駕駛感，可謂動靜皆宜。&#13;<br> &#13;<br> <b> Trina評語開車變得更舒適</b> &#13;<br> 擁有手波車牌嘅Trina話，就算穿上一身晚裝赴會，亦可以用此車代步，事關唔使轉波踩Clutch咁辛苦，又可一嘗飆車嘅快感，一身盛裝打扮重令人投下豔羨目光㖭！&#13;<br> &#13;<br> <b> 記者評語半自動波配搭佳</b> &#13;<br> 喜歡開快車一族，又想擁有駕駛自動波車嘅閒適一面的話，呢部配備有4前速半自動波嘅新版ImprezaWRXWagon，可謂至適合不過。起跑加速感媲美5前速手波反應，更不失舒適操控玩味。</fontstyle></spanclass></p><p><spanclass><fontstyle>富士ImprezaWRXWagon規格  &#13;<br> 引擎：1994cc水平對向四汽缸DOHCTurbo&#13;<br> 馬力：250ps/6000rpm；扭力：34.0kgm/3600rpm&#13;<br> 傳動：4前速半自動波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：215/45ZR17BridgestonePotenzaRE011&#13;<br> 尺碼：4415×1695×1455mm&#13;<br> 軸距：2525mm；車重：1380kg起&#13;<br> 平均耗油：11.#8km/L；新車售價：$258,000&#13;<br> 車輛提供：意美汽車（23968380）</fontstyle></spanclass></p></body></html>