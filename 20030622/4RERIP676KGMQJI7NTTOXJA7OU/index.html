<html><header><meta charset="utf-8"><title>夜隊酒：<br>年輕人嘅蘭桂坊19歲就做Bartender</title></header><body><h1>夜隊酒：<br>年輕人嘅蘭桂坊19歲就做Bartender</h1><p>咪以為元朗嘅酒吧會品流複雜，其實亦有唔少酒吧非常正經，啱晒年輕人蒲。雖然每間酒吧都有個別吸引之處，但係都有一個共通點，就係無論蒲客抑或酒保大部份都係25歲以下，其中又以呢6間最多後生仔幫襯。</p><p><spanclass><fontstyle>A最多靚女bartender  &#13;<br> 蒲元朗酒吧，第一站就嚟到隔籬有扒食嘅龍島海鮮扒房酒吧。啲扒好唔好就唔知，但一入到酒吧內，見到大班女酒保不單止唔係「扒類人形」，而且又係飲得又猜得嘅靚女，自然想留多一陣同班靚女bartender傾吓偈、玩吓大話骰。</fontstyle></spanclass></p><p><spanclass><fontstyle>19歲女酒保丁丁  &#13;<br> 笑起嚟有兩個酒渦嘅19歲靚女酒保丁丁，原來之前係做麥記PR，但之前對小朋友就Easy啫，家陣只做咗一個月bartender，自然未習慣對付啲百厭「大朋友」。丁丁聲稱：「倒吓酒、招呼吓客人都容易做，但叫我飲酒就唔掂，酒量好渣，我飲少少就會暈，而且我又唔識猜枚，玩骰盅都OK，好彩呢度唔需要一定同人客飲酒。」&#13;<br> &#13;<br> <spanclass><fontstyle>隊10支都無問題的Winnie  &#13;<br> 21歲嘅Winnie，雖然年紀輕輕但做咗bartender有半年以上。問Winnie有乜強項，Winnie答：「大話骰咯，日日玩自然夠精，不過最憎玩台灣骰，玩法好鬼茅。」咦？Winnie大話骰叻之外，原來飲啤酒一樣咁勁，Winnie大大聲話：「隊酒閒閒哋可以飲10支以上，猜枚都要飲半杯至一杯㗎！」，有膽量又有酒量者不妨向Winnie挑戰。</fontstyle></spanclass></fontstyle></spanclass></p><p><b> 龍島海鮮扒房酒吧</b> &#13;<br> 電話：24743368&#13;<br> 地址：元朗教育路54號順發樓B舖連1樓&#13;<br> 營業時間：11:30am-2:30am&#13;<br> HappyHour：4:30pm-8:30pm（一般啤酒每支$20，特價啤酒每支$15）&#13;<br> &#13;<br> <spanclass><fontstyle>B後生仔女至愛蒲  &#13;<br> 一入水手吧，頓覺自己後生晒，點解？環顧四周都係十多歲後生仔女，個個玩到拍晒枱、大聲歡呼，氣氛異常高漲。究竟佢哋玩緊乜東東？</fontstyle></spanclass></p><p><spanclass><fontstyle>拍手拍枱　鬥快叫生果名  &#13;<br> 家陣年輕一族原來興玩呢種拍手拍枱、鬥快叫花名嘅遊戲。搵咗材仔講解，發覺玩法頗簡單，首先各起一個花名，生果、物件或人物均可以，拍枱即講自己個花名，之後就拍手叫任何一個人嘅花名，若對方接唔到就輸要罰飲酒。其間會愈叫愈快，考你記性及反應嘅難度就愈高。</fontstyle></spanclass></p><p><b> 2001水手吧</b> &#13;<br> 電話：24420228&#13;<br> 地址：元朗西菁街富盛大廈地下5號舖&#13;<br> 營業時間：6:00pm-5:00am&#13;<br> HappyHour：6:00pm-9:00pm（啤酒每支$18，送小食）</p><p><spanclass><fontstyle>CCyberFeel酒吧  &#13;<br> 充滿Disco感而帶好重cyberfeel嘅Fever酒吧，進入酒吧時雖然係凌晨一點，但仍然人頭湧湧，而且均為年輕斯文客。睇真啲，除咗有一定嘅擲鏢遊戲外，更有電腦可即時上網睇足球比賽結果。</fontstyle></spanclass></p><p><b> FeverPub</b> &#13;<br> 電話：24785771&#13;<br> 地址：元朗鳳琴街金龍樓18號地舖&#13;<br> 營業時間：5:00pm-5:00am&#13;<br> HappyHour：5:00pm-9:00pm（啤酒$78半打；一般時段$172半打，買打半送半打）&#13;<br> &#13;<br> <spanclass><fontstyle>D美式桌球酒吧  &#13;<br> 原來喺元朗唔係每間酒吧都有桌球枱，而BINGO酒吧都係呢幾日放張美式桌球枱，收費方面每局$10，果然夠抵玩，難怪兩位球手阿材及傑仔，今晚由朝到晚都未停過手。另外酒吧亦算多元化，可以玩美式桌球之餘，更有K唱，美中不足就係只有雞尾酒及小食，啤酒暫時欠奉。</fontstyle></spanclass></p><p><b> BINGO</b> &#13;<br> 地址：元朗西菁街富盛大廈地下95-100號舖&#13;<br> 營業時間：3:00pm-5:00am&#13;<br> HappyHour：6:00pm-9:00pm（小食$20一碟）&#13;<br> &#13;<br> <spanclass><fontstyle>E正宗足球運動吧  &#13;<br> 皇室吧給人一個頗健康嘅形象，有51吋大螢幕及多部14吋電視畀顧客睇波。據老闆安哥稱：「我接手約有半年時間，由於大部分顧客以25歲以下男士居多，而且主要係嚟睇直播足球嘅，所以我哋就用泰星直播賽事嚟吸引顧客。」</fontstyle></spanclass></p><p><b> 皇室吧</b> &#13;<br> 電話：24431728&#13;<br> 地址：元朗鳳翔路偉發大廈18號地下&#13;<br> 營業時間：5:00pm-4:00am&#13;<br> HappyHour：5:00pm-9:00pm（啤酒$88半打；一般時段$150半打，買打半送半打）&#13;<br> &#13;<br> <spanclass><fontstyle>F舒適環境取勝  &#13;<br> 外面猶如一座古堡嘅歡樂吧，入到吧內給人一種極之舒服嘅感覺。長長嘅梳化加上高高嘅樓底，環境夠晒寬敞；加上點唱機不停播放柔和嘅英文歌曲，咁有Feel自然最好同女朋友嚟HappyHour喇！</fontstyle></spanclass></p><p><b> 歡樂吧</b> &#13;<br> 電話：24431902&#13;<br> 地址：元朗安樂路61號永興大廈3-4號地舖&#13;<br> 營業時間：5:00pm-5:00am&#13;<br> HappyHour：5:00pm-8:30pm（啤酒$96半打；一般時段$138半打）&#13;<br> &#13;<br> <spanclass><fontstyle>消夜必食下必串香口串燒  &#13;<br> 差不多所有年輕人都喜歡香口嘢，尤其係燒烤食物就最令人們喺街上流連。位於又新路嘅串皇，由於人流旺加上食物平而靚，嚟到元朗就必試無疑。</fontstyle></spanclass></p><p><b> 串皇</b> &#13;<br> 電話：24706688&#13;<br> 地址：元朗大馬路36號F舖&#13;<br> 營業時間：12:00pm-1:00am&#13;<br> &#13;<br> <spanclass><fontstyle>必去李超人都幫襯  &#13;<br> 元朗康景街嘅嘉麗園，以潮州粉麵最出名，除咗有手打墨魚丸最巴閉外，原來老闆較早前更為李超人炮製咗潮州烤肉片，等佢臨去打golf前路過可以品嘗。&#13;<br> &#13;<br> <spanclass><fontstyle>大大碗潮州六寶  &#13;<br> 嘉麗園著名潮州六寶，有正宗潮州墨魚丸、普寧豬肉丸及潮州烤肉片等6種肉類在內，大大碗粉麵只售$25。</fontstyle></spanclass></fontstyle></spanclass></p><p><b> 嘉麗園</b> &#13;<br> 電話：24766882&#13;<br> 地址：元朗康景街5號地下&#13;<br> 營業時間：4:00am-9:00pm&#13;<br> &#13;<br> <spanclass><fontstyle>泊車小貼士  </fontstyle></spanclass></p></body></html>