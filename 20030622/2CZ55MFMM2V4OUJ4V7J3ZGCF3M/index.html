<html><header><meta charset="utf-8"><title>新車速報：<br>日產UrvanTurbo搵食好拍檔</title></header><body><h1>新車速報：<br>日產UrvanTurbo搵食好拍檔</h1><p>繼早前日產Urvan順利進佔市場一席位之後，最近代理重引入同級車中至強嘅全新Urvan型號，配備符合Euro3環保要求嘅3.0公升柴油偈外，另外重輔有Turbo裝置，令性能演繹躍升至同級之冠；其次，更易為人受落嘅房車式座艙鋪排，加上同級至大載重量、至高嘅尾廂配搭，客貨兩用自然更見得心應手啦！&#13;<br>&#13;<br>記者、攝影：陳偉林</p><p><br> &#13;<br> <spanclass><fontstyle>踏實路線設備周全  &#13;<br> 走平面方角路線嘅全新日產Urvan，至突出莫過於內附撞擊緩衝區嘅頭泵把連氣霸設計，還有車身左右雙趟門組合，均予人有沉實同易於出入嘅好處。再者，房車化嘅座艙鋪排，雙色絲絨座席既妥貼又見承托力，加上電窗、電鏡、前後獨立冷氣，重有音響、駕駛席安全氣袋同前後獨立房燈裝備，可謂既愜意又見設備一應俱全㗎！</fontstyle></spanclass></p><p><br> &#13;<br> <spanclass><fontstyle>3.0公升Turbo偈同級之冠  &#13;<br> 新車賣點所在，是一台至新3.0公升柴油Turbo偈，較同級輸出更強之餘，低轉高扭力輸出，重好啱彎多路斜嘅香港路面環境，就算高載重下行車，除予人動力源源不絕外，可感應載重量嘅LSV裝置，更會調節煞車力量，加埋原廠ABS連EBD裝置，還每每給人有收放自如感；咁得心應手嘅表現，自然會成為你商場上嘅至佳拍檔呢！</fontstyle></spanclass></p><p><spanclass><fontstyle>日產Urvan3.0L柴油Turbo規格  &#13;<br> 引擎：2953cc直4DOHCTurbo&#13;<br> 馬力：121ps/3000rpm&#13;<br> 扭力：27.0kgm/1600-3200rpm&#13;<br> 傳動：5前速手波，後輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）碟式（後）鼓式（ABS）&#13;<br> 輪胎：195R15DunlopSP175&#13;<br> 尺碼：4990×1690×1990mm&#13;<br> 軸距：2715mm；車重：2055kg&#13;<br> 平均耗油：11.3km/L&#13;<br> 新車售價：$169,800&#13;<br> 車輛提供：合誠汽車（23688235）</fontstyle></spanclass></p><p><spanclass><fontstyle>記者試後簡評  &#13;<br> 呢部環保搵食車換來全新符合Euro3環保條例嘅3.0公升柴油偈，更輔上Turbo裝置，不僅低轉有高扭力，相信負重下起步及減速，會較同級對手更勝一籌，穩紮車架抗扭力高加上低重心設計，以及加大尺碼輪胎配搭，還有ABS連EBD裝置，走彎循迹性強又見收放自如。</fontstyle></spanclass></p><p><spanclass><fontstyle>同級對手比較  &#13;<br> <b> 豐田Hiace3.0</b> &#13;<br> 引擎：2986cc直4SOHC&#13;<br> 馬力：90ps/4000rpm&#13;<br> 扭力：19.6kgm/2400rpm&#13;<br> 尺碼：4900×1690×1945mm&#13;<br> 軸距：2590mm；車重：1705-1740kg&#13;<br> 平均耗油：10.3km/L&#13;<br> 新車售價：$171,600起（皇冠汽車：28661020）&#13;<br> 簡評：傲視香港車壇多年，一直以可靠耐用見稱，好啱搵食一族嘅要求，因而不乏忠實Fans長期支持。</fontstyle></spanclass></p></body></html>