<html><header><meta charset="utf-8"><title>日Shopping：<br>HipHop衫集中地想搵件細碼都難</title></header><body><h1>日Shopping：<br>HipHop衫集中地想搵件細碼都難</h1><p>逛最Trendy商場，尖沙嘴有百利商場，旺角就有潮流特區，問過唔少「潮」中人士，元朗的喜利商場亦係「潮」聖之地。不少潮流商場都唔靠外表，喜利也不例外，門面頗為簡陋，但內裏就別有洞天。上下兩層有不少售賣當時得令嘅韓日潮服，其中亦有唔少最in嘅銀器首飾店，重有近年強勢登場嘅HipHop服飾，潮女型男又怎可錯過以下5間推介店？</p><p><spanclass><fontstyle>1　HipHop的衣帽間  &#13;<br> 近年大熱HipHop，服飾玩晒Sporty款，不論大大件籃球、棒球或夏威夷恤，時下20多歲嘅𡃁仔𡃁妹都勁着。「東大門」喺喜利可謂獨市生意售賣HipHop產品，衫、褲及帽全來自韓國，其中以cap帽最多款。店長李Sir話，襯埋誇張嘅假鑽石吊墜，咁先係夠Yeah嘅HipHop友。</fontstyle></spanclass></p><p><spanclass><fontstyle>東大門  &#13;<br> 電話：24755093&#13;<br> 地址：元朗大馬路喜利商場1樓2號舖&#13;<br> 營業時間：12:00pm-9:00pm</fontstyle></spanclass></p><p><spanclass><fontstyle>2　韓國潮服集中地  &#13;<br> 入到喜利，就問元朗地膽Koppie邊間時裝店至夠潮，佢一個箭步就帶咗眾兄弟入DJCollection拍攝。DJ以售賣韓國服裝為主打，衫、褲、皮鞋均有專人由南韓搭飛機帶返港；咪以為飛機貨會貴，其實百幾蚊就有一件，較市區平多一大截。</fontstyle></spanclass></p><p><br> &#13;<br> <spanclass><fontstyle>DJCollection  &#13;<br> 電話：24795660&#13;<br> 地址：元朗大馬路喜利商場地下14號舖&#13;<br> 營業時間：11:00am-9:00pm</fontstyle></spanclass></p><p><spanclass><fontstyle>3　男潮人獨愛銀器  &#13;<br> 潮女Hit戴水晶手鏈，而型男就必戴925純銀飾品。好似今次特別客串嘅元朗男潮人阿基，一身銀器十分型仔，今次更親身帶路教大家嚟到喜利嘅銀器專賣店。不過呢處並非男士專地，其實亦係潮女入貨之處。據講呢處售賣嘅貨色皆由泰國入貨，貨靚價平，自然有大把靚女幫襯。</fontstyle></spanclass></p><p><br> &#13;<br> <spanclass><fontstyle>銀之寶  &#13;<br> 電話：24330846&#13;<br> 地址：元朗大馬路喜利商場地下16A號舖&#13;<br> 營業時間：1:00pm-9:00pm</fontstyle></spanclass></p><p><spanclass><fontstyle>4　日本Scholar大玩凹凸  &#13;<br> 家陣潮流都俾日本韓國玩晒，所以Koppie每次嚟到喜利商場必然掃完韓服就買日本品牌Scholar嘅鬆身背心。而今年Scholar大玩凸字Style，設計又件件唔同，不過始終都係日本貨，價錢唔會太平。</fontstyle></spanclass></p><p><br> &#13;<br> <spanclass><fontstyle>日野  &#13;<br> 電話：24797368&#13;<br> 地址：元朗大馬路喜利商場地下39號舖&#13;<br> 營業時間：1:00pm-8:00pm</fontstyle></spanclass></p><p><spanclass><fontstyle>5　最新款潮Tee發售點  &#13;<br> 其實除咗喜利商場，喺教育路附近嘅千色廣場都可找到潮貨。想做潮流新一派，至緊要識得追趕潮流，睇明星着乜嘢衫，跟住買番件就掂檔。千色廣場2樓有間專售T恤嘅專門店「SCHOOL」，不單止有最新款潮Tee以特價發售，且大家亦可以自行畀圖案訂做。</fontstyle></spanclass></p><p><br> &#13;<br> <spanclass><fontstyle>SCHOOL  &#13;<br> 電話：24701089&#13;<br> 地址：元朗千色廣場2樓57號舖&#13;<br> 營業時間：12:00pm-9:00pm</fontstyle></spanclass></p></body></html>