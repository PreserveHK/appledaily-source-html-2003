<html><header><meta charset="utf-8"><title>引碧咸注目　搶鏡三寶</title></header><body><h1>引碧咸注目　搶鏡三寶</h1><p>終於等到今日，皇馬正式與中港聯隊比賽的日子，我哋終於可以望見碧咸嘅真身。開心興奮少不免，若果碧咸向你打個招呼，望住你笑，我諗你真係暈得一陣陣，點先可以搶鏡？等我哋醒你幾招啦！&#13;<br>&#13;<br>記者：區佩嫦　攝影：伍慶泉&#13;<br>&#13;<br><spanclass><fontstyle>搶鏡三寶</fontstyle></spanclass></p><p><spanclass><fontstyle>第一寶：海報變Banner  &#13;<br> &#13;<br> 冇時間做大Banner，不妨買張海報頂當，甚或搜集各大雜誌今個星期送出的Poster；想別出心裁的話，不妨買番張曼聯時代的碧咸海報，以示忠心。</fontstyle></spanclass></p><p><spanclass><fontstyle>第二寶：狂嗌大聲公  &#13;<br> 要引碧咸注意，梗係嗌佢個名，但球場咁大，你把聲蚊滋咁細，佢邊聽到，唔好睇呢個大聲公好似好簡陋，其實不知幾咁大聲，離20米遠都聽得一清二楚，不過嗌時記住要發音正確，唔係棧自己瘀。</fontstyle></spanclass></p><p><spanclass><fontstyle>第三寶：百變啦啦球  &#13;<br> 要做Fans當然要支持偶像，帶個啦啦球喺觀眾席上打氣，一定搶鏡到飛起。&#13;<br> </fontstyle></spanclass></p><p><spanclass><fontstyle>其他裝備  </fontstyle></spanclass></p><p><spanclass><fontstyle>山頂必備  &#13;<br> 山頂嘅朋友，我哋點會忘記你呢？想睇清楚碧咸個樣，一於帶定個望遠鏡，呢款望遠鏡價錢平，望遠程度都算OK，起碼球員號碼都可以睇到。</fontstyle></spanclass></p><p><spanclass><fontstyle>乘涼必備  &#13;<br> 雖然話夜晚波，若無乜風嘅話，喺球場上都幾熱，一把小小的電風扇又點可以少，呢把足球風扇仔，雖然細細把，但都幾涼㗎。</fontstyle></spanclass></p><p><spanclass><fontstyle>售賣點  &#13;<br> 352大本營（27707352）&#13;<br> 旺角西洋菜南街38-40號萬高大廈9樓B室&#13;<br> 吉之島$10廣場（34282138）&#13;<br> 銅鑼灣京士頓街9號家居廣場1樓&#13;<br> 玩具反斗城（22657933）&#13;<br> 九龍塘又一城L2-02店</fontstyle></spanclass></p></body></html>