<html><header><meta charset="utf-8"><title>新車速報：<br>舒適豪跑平治SL55AMG</title></header><body><h1>新車速報：<br>舒適豪跑平治SL55AMG</h1><p>向來平治跑車造型獨特又吸引，不乏捧場客支持，再加上AMG獨到嘅調校及修飾，如眼前呢部SL55AMG開篷Roadster咁，重加入咗唔少豪華裝備，令人眼前一亮嘅同時，置身其中愜意又見舒適呢！&#13;<br>&#13;<br>記者、攝影：陳偉林&#13;<br>逢星期一至日出版</p><p><CENTER> ■一按式電動硬摺頂上落，全不假人手又易於操作，需時不過20秒內。</CENTER> </p><p><spanclass><fontstyle>賣相突出有跑味  &#13;<br> 大家眼前呢部平治SL55AMG，線條輪廓流暢分明，既富時尚感又見霸氣，加上特別配搭嘅18吋專用合金胎軨，匹配上一對炯炯有神嘅Bi-Xenon頭燈組合，看來品味十足之餘，重透現出一份辛辣味。</fontstyle></spanclass></p><p><br> &#13;<br> <spanclass><fontstyle>一按式電摺玻璃頂出眾  &#13;<br> 講到車廂鋪排，用上高級真皮鑲嵌外，重選用咗特別桃木修飾，看來倍覺豪邁又見獨特，加上一按式電動玻璃摺頂、高級AV系統連多功能屏幕，重有恒溫冷氣、一對桶形跑車椅連全方位電控同按摩功能，置身其中享受高又愜意。</fontstyle></spanclass></p><p><CENTER> ■椅背後既有大型儲物匣，還可購買原廠AMG真皮行李箱，擺放物件至愜意。</CENTER> </p><p><center> ■座艙後方加置防傾桿，大可以手動升降，而遇上意外時，更會瞬間升起，以保障乘客安全。</center> &#13;<br> &#13;<br> <spanclass><fontstyle>雷達測距安全至上  &#13;<br> 一台經AMG調校嘅5.5公升V8SuperCharger偈，輸出馬力驚人外，低轉扭力表現突出，令起跑加速倍見凌厲有勁，0至100公里加速度亦不過4.7秒咋！匹配一套5前速半自動波，別具手波車嘅好玩一面，車頭重內置有雷達測距裝置，加上四輪高效能碟煞、ESP同ABS連EBD裝備，還每予人有收放自如之感㖭！</fontstyle></spanclass></p><p><center> ■一套四幅式真皮軚環，兩旁背後另備有+/-轉檔按鍵，還有先進聲控操作桿。</center> &#13;<br> &#13;<br> <spanclass><fontstyle>記者試後簡評  &#13;<br> 呢部SuperCar唔止外形出眾富剛勁美，車廂鋪排亦見豪邁有型，加上電動硬摺玻璃車頂配搭，既有開篷Roadster風味，疾跑起來又見迅速狠辣。</fontstyle></spanclass></p><p><CENTER> ■寬敞尾廂用以收藏硬摺頂外，重有空間擺放雜物。</CENTER> </p><p><spanclass><fontstyle>平治SL55AMG規格  &#13;<br> 引擎：5439ccV8SOHC機械增壓&#13;<br> 馬力：500ps/6100rpm&#13;<br> 扭力：71.4kgm/2650-4500rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）255/40ZR18PirelliPZeroRosso&#13;<br> 　　　（後）285/35ZR18PirelliPZeroRosso&#13;<br> 尺碼：4535×1827×1295mm&#13;<br> 軸距：2560mm；車重：1955kg&#13;<br> 0-100公里：4.7秒；極速：250km/h&#13;<br> 平均耗油：13.5L/100km&#13;<br> 新車售價：$1,998,000&#13;<br> 車輛提供：盈科汽車（23121132）</fontstyle></spanclass></p></body></html>