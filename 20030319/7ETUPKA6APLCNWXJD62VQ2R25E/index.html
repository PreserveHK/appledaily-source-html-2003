<html><header><meta charset="utf-8"><title>追足成年冇人理　或禁新片上映<br>《白髮鬼》導演向方逸華討薪&#13;<br></title></header><body><h1>追足成年冇人理　或禁新片上映<br>《白髮鬼》導演向方逸華討薪&#13;<br></h1><p>導演陳麗英去年為邵氏旗下的電影動力公司拍完《白髮鬼》後，據悉一直被拖欠片酬，她寫信給方逸華及向勞工處投訴亦未能解決。昨日雙方均證實下周會為該欠薪糾紛在勞資審裁處裁決。</p><p>邵氏旗下的電影動力公司，去年投資開拍由馮德倫與日本女星伊東美咲主演、陳麗英執導的《白髮鬼》，該片完成後一直未排期上映，導演陳麗英亦因欠薪問題，屢向電影動力追討不果，結果要對簿公堂，案件排期於下周四（二十七日）在勞資審裁處開審。<br> &#13;<br> <spanclass>尚欠15萬片酬 &#13;<br> 陳麗英去年接拍《白髮鬼》時，據悉酬勞約二十萬，她僅收了首期的五萬元，尚欠三期片酬，至去年三月影片拍竣後，她一直未收回尾數，其後她寄了一封掛號信給邵氏老闆邵逸夫太太方逸華追討，又到勞工處投訴，可惜一直未有結果，所以她只好採取法律行動。&#13;<br> 記者昨日致電向陳麗英求證，她說：「上年三月拍完部戲後，電影動力公司一直拖欠我三期欠薪，我向邵氏製作總監黃家禧追討，因為電影動力公司都係由佢負責，但佢一直唔理，為咗呢筆欠薪，我足足追咗一年，又親自寫咗封掛號信畀方逸華，但一樣唔受理。」<br> &#13;<br> <spanclass>「覺得佢冇誠意」 &#13;<br> 陳麗英續道：「咁嘅情形下，我惟有向勞工處求助，又向導演會申訴，導演會亦有調停，咁黃家禧就聯絡我，話希望畀多一期人工我就庭外和解，但我覺得佢冇誠意，佢公司明明重欠我三期人工，冇理由諗住畀番一期就當了事，既然係咁，惟有交畀勞資審裁處討公道。邵氏作為咁大電影王國，真係諗唔到會咁，如果佢一直唔搞掂呢筆欠薪，我係有權出禁制令，唔畀呢部戲上映。」&#13;<br> 黃家禧昨日接受電話訪問時，承認與陳麗英有官司，他說：「公司同陳麗英係出現爭拗，但絕對冇欠薪，𠵱家件案就開審，我就唔方便講咁多。」&#13;<br> 採訪：陳月媚</spanclass></spanclass></p></body></html>