<html><header><meta charset="utf-8"><title>2GHz一體式Notebook今期抵玩</title></header><body><h1>2GHz一體式Notebook今期抵玩</h1><p>馬哥早幾日行場，發現旺電地下的Notebook專賣店MobileXpert人頭湧湧，幾經辛苦先俾我迫得入，原來啲人圍觀緊部SharpPC-GP22W，P42.2GHz加512MBRam，都只係$12,300，連我唔識電腦嘅女友阿喱都話抵，到底咩葫蘆賣咩藥呢？&#13;<br>文：馬哥</p><p><spanclass><fontstyle>熱賣第一位  &#13;<br> <spanclass><fontstyle>SharpPC-GP22W財赤之選$12,300  &#13;<br> 好多中產都好似政府一樣面對財赤，要買Notebook搵食，SharpPC-GP22W一定係首選，因為佢價低功能勁，除咗Ram多CPU快之外，硬碟有成40GB，同時又有DVD/CD-RWCombo，燒碟睇戲一機過，擴充方面更加令人無話可說，USB2.0、15吋LCD、IEEE1394、10/100Lan、SD卡插槽乜都齊，重有埋WirlessLan畀你隨時上無線寬頻。有一點要提係，部機嘅P4係Desktop版，無P4-MSpeedstep省電功能，馬哥覺得無問題，唔信我都信吓Sharp啦。&#13;<br> </fontstyle></spanclass></fontstyle></spanclass></p><p><spanclass><fontstyle>熱賣第二位  &#13;<br> <spanclass><fontstyle>東芝Satellite5105S505解像最高$17,800  &#13;<br> 呢部東芝Satellite5105S505就真係用P4-M2.2GHz，同Sharp一樣有512MB，勝在有60GB硬碟及個15吋TFT夠靚（Sharp係XGA），解像度達SXGA級數，即1,400×1,050，配合nVidiaGeforce4460Go超班顯示晶片以及32MBVRAM，打3DGame效果一流。其他配備包括10/100Lan、USB2.0及DVD/CD-RWCombo。</fontstyle></spanclass></fontstyle></spanclass></p><p><spanclass><fontstyle>熱賣第三位  &#13;<br> <spanclass><fontstyle>富士通C2210實用之選$13,200  &#13;<br> 店員表示，富士通C2210位列第三，係因為佢賣相比較薯，不過買佢嘅都係識貨之人，所有富士通Notebook都係日本裝嵌，質素當然有保證啦。C2210用料比以上兩部差少少，用P4-M1.7GHz及256MBRAM，其他配備有WirelessLan、40GB硬碟，不過就有DVDRW光碟機，做大容量Backup一定要靠佢。</fontstyle></spanclass></fontstyle></spanclass></p><p>MobileXpert&#13;<br> 電話：27707289&#13;<br> 地址：旺角旺角電腦中心地下G01舖</p></body></html>