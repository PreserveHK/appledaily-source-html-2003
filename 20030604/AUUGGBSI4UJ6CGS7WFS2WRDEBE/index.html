<html><header><meta charset="utf-8"><title>腳撐撐學泰拳3個月收腰4吋</title></header><body><h1>腳撐撐學泰拳3個月收腰4吋</h1><p>到健身室對住機器做運動都幾悶，有無諗過尋求一些有趣又能KeepFit的運動？劉德華在《阿虎》中打泰拳好鬼型，原來不單止男士會愛上帥氣有勁的拳腳，泰拳近年亦成為OL的熱門運動，皆因對減肥腰粗腿更是有效兼快速的運動。練拳有一年多的O.L.Tammy，就係靠玩泰拳而減磅收腰：「好玩又KeepFit，好過做Gym！」。&#13;<br>&#13;<br>記者：梁珮瑜　攝影：林栢鈞&#13;<br>逢星期一至三、五刊出</p><p><spanclass><fontstyle>Tammy收腰4吋  &#13;<br> Tammy於銀行工作，因為多坐少動，所以一年半前開始習拳當做運動。「學學吓覺得好有興趣，見收身快，所以一直Keep住玩。而收得最快係條腰同肚腩，我最犀利係由26吋減至22吋，體重亦由115磅減至約100磅。」</fontstyle></spanclass></p><p><spanclass><fontstyle>Yolly肌肉結實無鬆弛  &#13;<br> 習拳有半年的Yolly原本已經唔算肥，但練拳後仍瘦了5磅，現在約100磅，而手臂拜拜肉及粗腿等更變得結實。「我每星期練拳兩至三晚，以前啲肉好鬆好腍，𠵱家Firm晒。」</fontstyle></spanclass></p><p><spanclass><fontstyle>練拳唔會變大隻  &#13;<br> 師承蔡東曉師傅的教練AntonyAu：「𠵱家愈來愈多女仔學泰拳，多數都係為KeepFit，減得最快係腰、下身及手。但女性骨骼較軟，力度亦唔會好大，所以好難玩到大隻。」</fontstyle></spanclass></p><p><spanclass><fontstyle>TammyPolly親身示範  &#13;<br> 泰拳屬帶氧運動，利用拳、腳、肘及膝作出不同變化的動作，能燃燒約400至1,200卡路里。而所有出拳動作，腰及雙腳亦要配合，作出左右移動及扭動，因此腰部及下身亦有高運動量，收腰最見效。</fontstyle></spanclass></p><p><br> &#13;<br> <spanclass><fontstyle>邊度學?  &#13;<br> 部份拳館或中心都有泰拳學習，而新開幕的SwishClub就特設「女子泰拳運動班」，現在《蘋果日報》讀者憑此報道更可免費試玩一堂！只限6月份及首次報名女士。&#13;<br> 開放時間：&#13;<br> Mon-Fri(6:00pm-10:00pm)&#13;<br> Sat(12:00nn-9:30pm)&#13;<br> Sun(12:00nn-7:30pm)&#13;<br> 查詢：灣仔莊士敦道25-35號2E室（31712965）</fontstyle></spanclass></p></body></html>