<html><header><meta charset="utf-8"><title>消費BestBuy：<br>玩具舖清貨1蚊扭蛋至扺</title></header><body><h1>消費BestBuy：<br>玩具舖清貨1蚊扭蛋至扺</h1><p>又有上樓玩具舖執笠，真係開心！唔好誤會，小記並唔係黑心，只係見到呢間舖自下周一起的結業清貨太多靚價筍貨，情不自禁興奮起嚟。況且老闆Tony都無乜離愁別緒，志在臨別秋波益街坊。&#13;<br>&#13;<br>記者：馬慶武　攝影：陳鈞陶&#13;<br>Model：Tammy、Smile(Sunspot)</p><p><spanclass><fontstyle>扭蛋食玩款款$1  &#13;<br> 清貨價：每隻$1（每人限買20隻）&#13;<br> 平時抽一隻扭蛋或食玩公仔（菓子玩具），最平都要10蚊，呢度唔使抽重可睇住揀，必買有新世紀EVA扭蛋，有不同姿態嘅二號機、重有靚女明日香。聖鬥士星矢、最遊記主角胸像扭蛋同幪面超人食玩都好抵，出面最平都賣幾十蚊一套。</fontstyle></spanclass></p><p><spanclass><fontstyle>勁可愛Bawbrick  &#13;<br> 原價：每隻約$30&#13;<br> 清貨價：每隻$10（每人限買10隻）&#13;<br> 除咗Kubrick外，同屬Medicom傑作嘅Bawbrick都係賣$10隻，得意可愛，梗係買嚟𠱁吓女仔啦。</fontstyle></spanclass></p><p><spanclass><fontstyle>絕版幪面超人V3發聲公仔  &#13;<br> 原價：$550　清貨價：$180&#13;<br> 造型極具懷舊Feel，而且拉動背後機關，重會播出日文對白，共有三句不同對白隨機播出，定能勾起你嘅童年回憶。雖然係復刻版，但據Tony話日本已經停產，遲啲想買番都幾難。</fontstyle></spanclass></p><p><spanclass><fontstyle>唔使抽任揀Kubrick  &#13;<br> 原價：每隻約$30　清貨價：每隻$10（每人限買10隻）&#13;<br> 新派玩具迷必儲嘅Kubrick，𠵱家只賣$10一隻，而且唔使抽有款揀，隨時搵到筍貨。除咗相中嘅家樂士動物外，另外重有雷朋三世等Kubrick。</fontstyle></spanclass></p><p><spanclass><fontstyle>鐵甲萬能俠超合金魂（港版行貨MIA版）  &#13;<br> 原價：$499　清貨價：$299（限量10盒）&#13;<br> 因為有隨合金附送、港版行貨獨有嘅萬能俠MIA，所以推出嗰陣時連㗎仔都搶，𠵱家三百蚊唔使買到，限量10盒，想買嘅記得早啲到。</fontstyle></spanclass></p><p><b> 其他筍貨</b> &#13;<br> <spanclass><fontstyle>小熊維尼活動電話  &#13;<br> 原價：$1,200&#13;<br> 清貨價：$500（限量5個）&#13;<br> 電話響嘅時候，豬仔會喺蜜糖罐裏面彈出嚟，而維尼就會不斷搖頭，超級可愛，另外仿木紋嘅電話座及聽筒手工都好靚，擺喺睡房當裝飾一樣咁正。</fontstyle></spanclass></p><p><spanclass><fontstyle>Yamato完全變形韋基利  &#13;<br> 原價：$330　清貨價：$199（限量5盒）&#13;<br> Yamato重新推出多款韋基利的其中一員，呢款VF-1D型號係練習用機，特別之處係設有雙座位，同樣可作三段變形。淨係買咗主角機嘅Macross迷，𠵱家可以趁低價買埋佢喇。</fontstyle></spanclass></p><p><spanclass><fontstyle>雕功一流GundamFix  &#13;<br> 右：MK-II原價：$198　清貨價：$158&#13;<br> 左：GP02A原價：$198　清貨價：$170（每款限量10盒）&#13;<br> 出名雕功上色勁靚嘅GundamFix系列，今次減價嘅有大大件嘅GP02A，同較新嘅泰坦色MK-II。</fontstyle></spanclass></p><p>清貨地點：玩具超市&#13;<br> 地址：荃灣德士古道62至70號寶業大廈A座8褸3室&#13;<br> 電話：24098887&#13;<br> 日期及時間：6月9日至23日（星期一至六中午12時至晚上7時，星期日及公眾假期休息）</p></body></html>