<html><header><meta charset="utf-8"><title>新車速報：<br>容易操控保時捷CayenneS</title></header><body><h1>新車速報：<br>容易操控保時捷CayenneS</h1><p>若然你認為保時捷CayenneTurbo活像一頭披着羊皮嘅豺狼，輸出過於強橫難以駕馭的話，相信呢部CayenneS會令你覺得務實得多，兼且重好適合日常穿梭鬧市，又或者響假日於郊外一嘗Off-road嘅滋味㗎！佢採用一台自然吸氣嘅4.5公升V8偈，匹配恒式四驅，重有可調校高低嘅液氣壓避震，加埋一個豪邁吸引嘅座艙陳設，倒會是另一個不錯嘅好選擇呢！&#13;<br>&#13;<br>記者、攝影：陳偉林</p><p><spanclass><fontstyle>外斂內剛個性易受落  &#13;<br> 點解話呢部CayenneS要來得務實得多？皆因佢無咗一個近似911Turbo咁誇張嘅車頭連氣霸設計，又無咗過於闊大嘅20吋合金胎軨配搭，而兩排四出式尾喉組合，亦不再於CayenneS身上出現，換來只係四輪18吋胎軨，以及雙出式尾喉，令人有更親切易於接受嘅觀感呢！</fontstyle></spanclass></p><p><spanclass><fontstyle>4.5公升V8偈不容忽視  &#13;<br> 雖然呢部CayenneS，只係配用一台4.5公升V8偈，惟起跑加速爆炸力強橫，令人完全察覺不到佢有2245kg淨車重，以及恒式四輪驅動所耗費嘅動力，0至100公里加速度僅為7.2秒，大可媲美一般911Carrera4跑車呢！而整套電子恒式四驅，動力分布為62:38，另有原廠PSM系統監察，當然少不了重有電子LSD、TCS，還有四輪高效能透氣煞車碟、ABS連EBD裝置；難得有咁魁梧身軀嘅CayenneS，亦有出眾嘅循迹演繹呢！</fontstyle></spanclass></p><p><spanclass><fontstyle>設備講究豪華吸引  &#13;<br> 整個座艙以高級真皮鑲嵌，既豪邁又見有一貫保時捷車系嘅獨特性，除銀白金屬裝飾倍見High-tech感外，內裏重夾雜咗桃木配襯，別具有一份貴氣呢！前後兩排座席剪裁貼身富承托力外，前排更備有全方位電控組合，而尾排遇有需要時更可以獨立收摺，令尾廂容量倍增㗎！除電窗、電鏡及電天窗外，重有高級CD音響同左右獨立恒溫冷氣，置身其中享受寧靜又愜意呢！</fontstyle></spanclass></p><p><spanclass><fontstyle>記者試後簡評  &#13;<br> 以自然吸氣作主導嘅CayenneS，原來起跑及加速爆炸力，跟頂級CayenneTurbo亦不遑多讓，外斂內剛嘅個性，更切合城市SUV身份外，走彎循迹力及對地抓着性亦予人信心十足，可謂動靜皆宜。</fontstyle></spanclass></p><p><spanclass><fontstyle>同級對手比較&#13;<br> 福士Touareg3.2V6  &#13;<br> 引擎：3189ccV6DOHC&#13;<br> 馬力：220ps/5800rpm&#13;<br> 扭力：31.1kgm/3200rpm&#13;<br> 尺碼：4754×1928×1726mm&#13;<br> 軸距：2855mm；車重：2214kg&#13;<br> 0-100公里：9.9秒；極速：203km/h&#13;<br> 平均耗油：13.8L/100km&#13;<br> 新車售價：約港幣50萬起；查詢：合泰汽車（28828938）&#13;<br> 簡評：跟保時捷Cayenne一脈相承嘅福士Touareg，雖然改配輸出較低嘅3.2公升V6偈，惟頂級版亦有齊自動升降液氣壓懸掛，匹配埋電子恒式四驅，據知走彎循迹性同乘坐舒適感，跟Cayenne亦不遑多讓，但定價聽聞卻有相當折讓，委實值得用家好好考慮㗎！</fontstyle></spanclass></p><p><spanclass><fontstyle>保時捷CayenneS規格  &#13;<br> 引擎：4511ccV8DOHC&#13;<br> 馬力：340ps/6000rpm&#13;<br> 扭力：42.9kgm/2500-5500rpm&#13;<br> 傳動：6前速TiptronicS半自動波，恒式四驅&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：255/55R18BridgestoneTuranzaER30&#13;<br> 尺碼：4782×1928×1699mm&#13;<br> 軸距：2855mm&#13;<br> 車重：2245kg&#13;<br> 0-100公里：7.2秒；極速：242km/h&#13;<br> 平均耗油：14.9L/100km&#13;<br> 新車售價：$918,938&#13;<br> 車輛提供：保時捷中心（29262911）</fontstyle></spanclass></p></body></html>