<html><header><meta charset="utf-8"><title>2R歌聲相通　穿衣各異<br>A/X姊妹裝Cool/Colour</title></header><body><h1>2R歌聲相通　穿衣各異<br>A/X姊妹裝Cool/Colour</h1><p>來自新加坡的姊妹檔新人組合2R，成員是大家姐黃婉君（Rosanne）和胞妹黃婉佩（Race）。Rosanne表示二人的聲底差不多，唱歌很有默契，但穿衣風格則大相逕庭，Rosanne愛cool，Race愛colourful，示範ArmaniExchange（A/X）新裝時散發不同氣質。</p><p>環球唱片今年力捧的姊妹花組合2R，剛出道便機會多多，妹妹Race更被周星馳看中，面試他將開拍的新片《功夫》，以及拍攝最新生力啤廣告，搖身變新一代「啤妹」。<br> &#13;<br> <spanclass>月中出碟 &#13;<br> 2R姊妹二人均希望能向多方面發展，她們說：「只要形象健康同埋適合我哋，都會去試。」問二人會否因為工作量不同而互相妒忌，Race說：「我哋兩姐妹嘅感情好深厚，唔會因為工作量唔同而妒忌對方，只會戥對方開心。」&#13;<br> 將在本月中推出新碟的2R，現正密鑼緊鼓地練歌和跳舞，務求以最佳狀態示人。問2R會否怕被觀眾拿來與Twins比較？Rosanne說：「我哋同Twins唔同，我哋嘅賣點係唱歌，我哋嘅聲底差唔多，唱歌時重好合拍同有默契，大家心靈相通。」<br> &#13;<br> <spanclass>妹執舊衫 &#13;<br> 不過二人的穿衣風格就各有不同，Rosanne說：「我自己比較鍾意cool嘅打扮，細妹就鍾意colourful啲，我最欣賞就係妮歌潔曼（NicoleKidman）同濱崎步着衫嘅風格。」Race則笑說由小到大都要穿家姐的舊衫，她說：「細個時媽咪成日畀家姐啲舊衫我着，成日都要執舊衫，好彩大家嘅size差唔多。」&#13;<br> 對於示範的A/X春夏新裝，Rosanne說：「我覺得A/X嘅設計好street，重好young，好適合我同阿Race嘅性格同年紀。」</spanclass></spanclass></p><p><spanclass>爽朗自在 &#13;<br> 二○○三年A/X春夏季新裝充滿街頭味道和運動元素，如T恤、牛仔褲、miniskirt及小背心等夏天衣櫃裏不可或缺的項目，以及今年夏天大熱的束腳褲和halterneck小背心等，均一應俱全。至於色調則以淺色為主，例如卡其色和白色，比較起去年的波希米亞民族服裝，A/X今年的春夏裝來得輕鬆和自然得多。&#13;<br> 採訪：JessicaNgan&#13;<br> 攝影：ChanChiLam&#13;<br> 化妝：JonathanLi&#13;<br> 髮型：WilsonofChinG&#13;<br> 場地提供：ConradHotel</spanclass></p></body></html>