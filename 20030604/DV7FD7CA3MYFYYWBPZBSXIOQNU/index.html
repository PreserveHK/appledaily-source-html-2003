<html><header><meta charset="utf-8"><title>電腦新產品：<br>激薄誘惑Toshiba流動王周街上寬頻</title></header><body><h1>電腦新產品：<br>激薄誘惑Toshiba流動王周街上寬頻</h1><p>Intel新流動處理器Centrino一出，各大生產商爭相推出對應型號，令到Centrino市場好不熱鬧。繼SONY、Panasonic後，Toshiba亦加入戰場，第一擊就派出終極瘦身嘅PORTEGER100應戰，機身最厚得19.8mm，重量更只有1.09kg，成為全球最薄最輕嘅12.1"屏幕Centrino機種。&#13;<br>&#13;<br>記者、攝影：徐影龍　ImageGirl：Clara&#13;<br>逢星期一至五刊出</p><p><spanclass><fontstyle>Profile：  &#13;<br> 處理器：Centrino900MHz&#13;<br> 記憶體：256MB&#13;<br> 硬碟：40GB&#13;<br> 屏幕：12.1"TFT&#13;<br> 體積：286×229×14.9-19.8mm&#13;<br> 重量：1.09kg</fontstyle></spanclass></p><p>處理器Centrino針對流動Notebook弱點而設，以低耗電量及無線網絡特色為主，故此各款Centrino機種大多以輕巧流動性為主要考慮，Toshiba新機R100具有12.1"大屏幕之餘，亦比好多B5尺寸迷你Notebook更纖薄輕巧，就算女士出外公幹都好輕鬆。</p><p><spanclass><fontstyle>厚度只有14.9mm  &#13;<br> 以R100嘅12.1"屏幕計，屬全球最薄機種，最薄14.9mm，最厚亦只有19.8mm，相比Panasonic嘅Centrino機種CF-T2，差不多薄一半。採用Centrino900MHz處理器，速度上雖跟新款P4-M有點距離，不過具有低電壓低耗電特性，最正係內置埋無線網絡功能，配合目前香港漸多嘅AccessPoint，周街接駁寬頻上網已經唔係夢想，隨時隨地瀏覽網頁或收發電郵都咁方便，為流動王R100進一步增強靈活性。</fontstyle></spanclass></p><p><spanclass><fontstyle>首創1.8"迷你硬碟  &#13;<br> R100能做到咁纖薄輕巧，除電路板設計外，最主要係採用獨有嘅1.8"迷你硬碟所致。雖然體積比傳統Notebook嘅2.5"為細，不過容量一啲都唔弱，達到40GB，比同系列舊型號嘅20GB多一倍，就算更多數碼相同MP3等大容量多媒體檔案都放得落，令到R100應用層面更廣泛。屏幕為4:3比例，Notebook面積比一般為大，直接令到鍵盤位置增大，接近桌面電腦嘅FullSize鍵盤，打起字嚟零舍爽手，極為適合長期應付文書工作嘅用家。值得一提係TouchPad設計，稍為偏向左邊位置，就算用家冇外加滑鼠都易於操控。</fontstyle></spanclass></p><p><spanclass><fontstyle>連續使用6.4小時  &#13;<br> 由於具有低電壓特性，儘管電池細小，都可連續使用超過兩小時，若嫌唔夠，跟機重有一個延伸電池畀你，可額外擴充多4.4小時，合共超過六小時使用時間，令用家可按需要而考慮裝備，增強攜帶上嘅靈活性。較為可惜係不設任何磁碟機及光碟機，雖然可用番舊有裝置，不過新用家就要花錢另購。外加裝置除USB磁碟機（$600）、ComboDrive光碟機外（$1,890），亦支援流行一時嘅擴充機座，增加更多唔同類型插頭，兼可額外為延伸電池充電，即係一次過同時充兩嚿電池。</fontstyle></spanclass></p><p>抵讚：具有12.1"屏幕之餘，14.9mm厚度亦薄得有點離譜。&#13;<br> 要彈：顯示及音效晶片稍弱，需另買磁碟機及光碟機。&#13;<br> &#13;<br> <spanclass><fontstyle>其士商業  &#13;<br> 查詢電話：29533555</fontstyle></spanclass></p></body></html>