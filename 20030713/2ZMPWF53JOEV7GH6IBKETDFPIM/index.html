<html><header><meta charset="utf-8"><title>激玩BMX：<br>跌瘀流血體現X-Game精神</title></header><body><h1>激玩BMX：<br>跌瘀流血體現X-Game精神</h1><p>BMX，一個人一部單車，兩個轆加多個跳台再加心思膽識，就可以變出無窮無盡的花式。&#13;<br>撞瘀擦損、跌傷扭傷、斷手斷腳、見血縫針，名副其實有血有汗。&#13;<br>汗水與血水，求的是一個又一個的完美動作，更重要的，是志同道合的喝采與柴台聲。&#13;<br>LMF成員之一的Jimmy說：「呢啲咪係X-Game精神囉……」</p><p><spanclass><fontstyle>喝采與柴台  &#13;<br> 傍晚五時，天氣熱得火燙，Jimmy剛𨄮了一交，背脊重重的撻在跳台上，他爬起身，揉着背說：「呢班friend癲㗎，日玩夜玩都唔厭嘅。」口中的「呢班friend」，成員有八，職業各不同，全是年過三十的「中坑」。&#13;<br> 「XYZ……衝行啲，隻腳伸直啲嘛……」「咁咪perfect囉……」「練多幾年先啦，咁渣就咪出嚟趁啦……」在面積細小的SkatePark內，「中坑」們施展渾身解數，橫衝直撞，每成功完成一個美妙動作，喝采聲就此起彼落，失敗了，粗口問候，難得的是，揶揄人的與被奚落的，同樣玩得開心。</fontstyle></spanclass></p><p><spanclass><fontstyle>愛上原因  &#13;<br> 你一言我一語，成員七嘴八舌，熱愛BMX的原因大致相同。恍如眾人領袖的Jimmy說：「細路仔個個都踩單車㗎啦，又冇錢，唔玩玩乜啫？再加上我哋呢一輩，邊個未睇過《ET外星人》？班𡃁仔踩住單車載ET逃亡嗰幕，幾多花式幾型呀。」&#13;<br> X-Game精神着重參與、膽識，玩得好不好反而其次，他解釋：「enjoy嘅係玩嘅過程，諗吓，征服到一個超高難度動作之後，嗰份滿足感會令你忘記之前跌過幾多次、有幾瘀皮，因為你贏咗膽識、喝采聲……歡迎join我哋喎，一個禮拜起碼有4日蒲頭，玩多兩玩跌多兩跌，個個都係高手。」&#13;<br> &#13;<br> <spanclass><fontstyle>ShowTime  </fontstyle></spanclass></fontstyle></spanclass></p><p><spanclass><fontstyle>花式　CanCanAir　腰腰有力  &#13;<br> Jim（33歲，待業）&#13;<br> 瘋狂指數：1星期2次&#13;<br> 掛彩戰績：無大損傷，扭傷難免&#13;<br> 花式要訣：「凌空，同時抽雙腳放喺單車是但一邊，落地前再踩實腳踏，好考手力同腰力。」</fontstyle></spanclass></p><p><spanclass><fontstyle>花式　TailWipe　空中大字馬  &#13;<br> 蛇仔明（35歲，電車司機）&#13;<br> 瘋狂指數：1星期玩2次&#13;<br> 掛彩戰績：扭傷右腳腳踭出現肌肉水腫，韌帶撕裂，後腦縫8針。&#13;<br> 花式要訣：「捉實handle玩凌空大字馬，單車喺胯下自轉一圈後，雙腳要踩得實腳踏，咁先100分。」</fontstyle></spanclass></p><p><spanclass><fontstyle>花式　360　BigAir  &#13;<br> 炮彈（38歲，冷氣裝修）&#13;<br> 瘋狂指數：1星期玩3至4次&#13;<br> 掛彩戰績：左小腿縫10針&#13;<br> 花式要訣：「飛得有咁高得咁高，升到最高點，雙手捉實handle，patpat離開seat位，凌空貼住尾轆。」</fontstyle></spanclass></p><p><spanclass><fontstyle>花式　FebundGlind　成一直線  &#13;<br> Jimmy（34歲，LMF低音結他手）&#13;<br> 瘋狂指數：1星期玩2至3次&#13;<br> 掛彩戰績：下巴縫7針&#13;<br> 花式要訣：「衝平台，頭轆凌空沿住壆邊跣，尾轆雞釘磨壆邊鐵，單車前後轆保持一直線，就最perfect。」</fontstyle></spanclass></p><p><spanclass><fontstyle>花式　JumpBox　無窮衝力  &#13;<br> 基哥（35歲，專門店老闆）&#13;<br> 瘋狂指數：1星期玩3次&#13;<br> 掛彩戰績：未入過醫院，但腰骨關節經常痛&#13;<br> 花式要訣：「最簡單嘅花式最易應付，凌空連人連車飛過8呎闊平台，少啲衝刺力都玩唔起。」</fontstyle></spanclass></p><p><spanclass><fontstyle>花式　360　人車自轉  &#13;<br> MingSir（35歲，運輸工人）&#13;<br> 瘋狂指數：除了下雨天，1星期玩7次&#13;<br> 掛彩戰績：尾轆上2呎高欄杆，失手，要害與尾龍骨硬撼欄杆，4個月不能企直身子&#13;<br> 花式要訣：「全力衝上斜台，屹高車頭，雙腳唔可以離開腳踏，連人連車自轉一圈，超高難度。」</fontstyle></spanclass></p><p><center> <spanclass><fontstyle>其他裝備  </fontstyle></spanclass></center> </p><p><br> &#13;<br> <spanclass><fontstyle>BMX完美組合  &#13;<br> 現成BMX單車3至4千元有交易，想砌部最完美的BMX，分分鐘過萬元。</fontstyle></spanclass></p><p>雜項：手掣、手膠筒、手掣線、頭叉盤、坐通馬、火箭筒（雞釘）等（$1,100）&#13;<br> 總值：$12,300</p><p>xempire（27208394）&#13;<br> 地址：旺角豉油街65號閣樓&#13;<br> 營業時間：3:00pm至12:00mn</p></body></html>