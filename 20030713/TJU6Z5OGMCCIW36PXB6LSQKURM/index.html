<html><header><meta charset="utf-8"><title>新車速報：方便香港富豪<br>亞洲首個MaybachCentre在港開幕</title></header><body><h1>新車速報：方便香港富豪<br>亞洲首個MaybachCentre在港開幕</h1><p>去年年中，我哋嘅特派記者曾遠赴美國見證全新平治邁巴赫（Maybach）車系嘅誕生；事隔一年之後，選址香港淺水灣嘅亞洲首個MaybachCentre落成之日，廠方為隆重其事，日前更廣邀亞洲各地汽車傳媒，一同參加開幕慶典，既能突出香港響亞洲汽車市場嘅特殊地位外，能夠坐擁呢款至豪華嘅平治邁巴赫轎車，亦見到身份顯赫、與眾不同呢！&#13;<br>記者：李勤&#13;<br>攝影：黃子偉</p><p><spanclass><fontstyle>度身剪裁切合需要  &#13;<br> 一般汽車買賣，客人必要到汽車陳列室，睇啱特定嘅汽車型號之後，落訂及簽定汽車買賣合約便成，原則上客人無權揀選個別嘅汽車配套或組合；惟德國平治車廠，響推出全新至頂級邁巴赫（Maybach）車系時，更重新規劃出顧客至上嘅配套服務。如到裁縫店訂做嘅西裝一樣，只要客人踏進MaybachCentre，除有專職嘅客戶經理（PersonalLiaisonManager）從旁輔助外，由車身選色、車廂皮革選料以至桃木配襯，廠方早就準備有過百種選擇同組合，若然你想加入更多個人設備的話，人客重可以透過即時視像會議，跟廠方設計師洽談㗎！</fontstyle></spanclass></p><p><spanclass><fontstyle>非一般轎車設計顯氣派  &#13;<br> 廠方響世界各地特設MaybachCentre，好讓客人毋須長途跋涉走到德國，揀選合意嘅座駕配套外，平治車廠重新推出嘅邁巴赫車系，講究同豪華程度更遠較同廠S-Class有過之而無不及。除用上一台5.5公升V12偈作主打外，車系中分別有車長5728mm嘅57型號，以及車長達6165mm嘅62型號；當中，後者嘅座艙中更備有媲美飛機頭等客艙嘅座椅，除全方位電控，重有伸縮腿墊，還有小酒吧、個別嘅AV系統，以及可透射日光嘅天幕式玻璃車頂組合，論舒適性，四輪電子液氣壓避震，可謂毋庸置疑。再者，呢款達2855kg車重嘅邁巴赫62型號，由0至100公里加速亦不過5.4秒咋！能夠以性能同舒適性兼備，又可以凸顯出個人風格同顯赫地位嘅座駕，相信全新邁巴赫車系，將不乏捧場客支持。</fontstyle></spanclass></p><p><spanclass><fontstyle>邁巴赫62規格  &#13;<br> 引擎：5513ccV12DOHC&#13;<br> 馬力：350ps/5250rpm&#13;<br> 扭力：91.8kgm/2300-3000rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：275/50R19&#13;<br> 尺碼：6165×1980×1573mm&#13;<br> 軸距：3827mm；車重：2855kg&#13;<br> 0-100公里：5.4秒；極速：250km/h&#13;<br> 平均耗油：15.9L/100km&#13;<br> 新車售價：$6,850,000&#13;<br> 查詢：奔馳中國（25948800）</fontstyle></spanclass></p></body></html>