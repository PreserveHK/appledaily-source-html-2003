<html><header><meta charset="utf-8"><title>籮霸誇張有獎</title></header><body><h1>籮霸誇張有獎</h1><p>喺hiphop界，若果想話人哋衣着同飾物好誇張俗氣，可以用「BlingBling」嚟形容。最近一個叫做「BlingBabe」（即係最誇張女星）嘅選舉中，乜鬼嘢都誇張過人嘅籮霸珍妮花洛庇絲（JenniferLopez）俾人選咗做第一位，而出親嚟都陀住幾斤重頸鏈嘅籮霸舊愛P.Diddy，亦被選為「最誇張男星」，佢兩個都真係臭味相投。</p></body></html>