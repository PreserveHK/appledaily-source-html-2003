<html><header><meta charset="utf-8"><title>「右耳塞塞地　大聲似震盪」<br>阿Lam重踏阿姐舞台四圍睇窿</title></header><body><h1>「右耳塞塞地　大聲似震盪」<br>阿Lam重踏阿姐舞台四圍睇窿</h1><p>汪明荃（阿姐）前晚舉行演唱會，還邀請了上次在演唱會中不慎受傷的林子祥（阿Lam）做嘉賓。因阿Lam的聽覺仍未復原，右耳仍是「塞塞哋」，故前晚並沒演唱。阿Lam更笑說自己要一路行，一路睇窿，以防意外。</p><p>汪明荃前晚在紅館為加開兩場的首場個唱演出，阿姐在台上施展渾身解數，又換了多套靚衫，除了獻唱首本名曲外，更穿上低胸裙大跳香豔拉丁舞，引得fans尖叫。阿Lam早前在阿姐的演唱會中不慎跌落升降台受傷，經過治理及一輪休息後，已漸漸康復，故全晚的高潮莫過於林子祥的出現。<br> &#13;<br> <spanclass>阿姐全程扶到實 &#13;<br> 阿姐和阿Lam在升降台出現時，觀眾即歡呼拍掌支持，其後阿Lam在台上跟觀眾傾偈，阿姐更全程小心翼翼地拖着他，走勻四面台跟觀眾打招呼。&#13;<br> 阿姐又不時提醒阿Lam舞台有斜路和梯級，阿Lam則回答：「我睇到。」阿Lam受傷後，現在右耳聽覺還未完全復原，故此前晚並沒表演唱歌。阿Lam說：「我隻左耳冇事，但右耳就塞塞哋，剛才我聽到出面啲聲音好奇怪，好大聲，耳仔似震盪緊咁，醫生話一、兩個月先會好番。」<br> &#13;<br> <spanclass>完場後吃叉燒飯 &#13;<br> 阿姐聽罷則鬼馬地在阿Lam的耳邊說話，阿Lam還說聽到。阿姐又擔心阿Lam行勻四面台會辛苦，阿Lam笑說：「我一路行，睇吓有冇窿。」阿姐即回答：「冇窿，我一路拖住你唔放手。」&#13;<br> 阿Lam更表示，前日去了打高爾夫球，是病愈後首次玩該運動，不過只是玩了一會。&#13;<br> 此外，阿Lam前晚欣賞完阿姐的演唱會後，便與太太葉蒨文和女兒往灣仔一間酒店晚膳，葉蒨文說：「我同阿Lam一齊去食叉燒飯。」他們晚膳完後即返家休息。&#13;<br> 採訪：駱華齡&#13;<br> 攝影：林德雄、甄朝健</spanclass></spanclass></p></body></html>