<html><header><meta charset="utf-8"><title>新車速報：<br>平治CLK200Kompressor新偈增賣力</title></header><body><h1>新車速報：<br>平治CLK200Kompressor新偈增賣力</h1><p>最近，平治代理繼引進全新配用3.7公升偈嘅SL350抵港後，日前又引入埋全新CLK200Kompressor型號；新車外表吸引之餘，車廂設備又齊全，而一台1.8公升Kompressor偈又見有充裕動力輸出，加上低耗油量嘅特性，絕能迎合一眾香港車迷嘅要求呢！&#13;<br>記者：何永仁&#13;<br>攝影：陳偉強&#13;<br>ImageGirl：瑤（Imagine）&#13;<br>車輛提供：仁孚行（28957288）</p><p>向來備受車迷追捧嘅平治CLK，自新一代型號在港推出以來，一直叫好又叫座；至於今勻代理引入配用1.8公升機械增壓引擎嘅CLK200Kompressor型號，就更具有一份吸引力，因其不但樣靚設備齊，引擎輸出又見柔韌有力，加上以一套5前速半自動波箱作配搭，性能表現可謂毋庸置疑。</p><p>&#13;<br> &#13;<br> &#13;<br> &#13;<br> <spanclass><fontstyle>跑車造型惹人好感  &#13;<br> 與其他型號一樣，呢部新抵港嘅CLK200KompressorAvantgarde，其造型設計望落亦有吸引力；除擁有流線型車體設計外，一對炯炯有神嘅大燈襯以闊大鬼面罩組合，亦能令車首顯現出一份誘人魅力。鴨尾狀嘅車尾附以煞車燈組合，除有穩壓作用之餘，而且重增添有多一份安全感。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>闊落車廂享受高  &#13;<br> 新車嘅車廂配搭亦具有一定嘅吸引力，空間寬敞闊落唔在講，前後兩排以高級真皮鑲嵌嘅座椅承托力十足，後排更設有冷氣送風口，享受至愜意；除此之外，遇有需要時更可將後排椅背收摺放平，以便從車廂提存儲於尾廂嘅物件㗎！設備配搭方面，電窗、電鏡、高級音響及原廠恒溫冷氣可謂一應俱全，用落亦見方便，當然唔少得備有各設備遙控鍵嘅四幅式真皮軚環，同埋多個安全氣袋配搭啦！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>Kompressor引擎柔韌有力  &#13;<br> 大家眼前呢部全新CLK200KompressorAvantgarde，就改以一台1.8公升直4Kompressor引擎作核心，馬力輸出充裕唔在講，當引擎處於3000-4000rpm時，經已發出高達24.5kgm嘅扭力峯值，匹配一套5前速半自動波箱，起跑加速反應敏捷，兼有低耗油量嘅特性，絕能迎合本港路面環境需要。另外，一套出色嘅懸掛組合加上四輪高效能碟式制動，以及多套電子系統輔助，亦能予人出眾嘅操控表現，同埋收放自如嘅效果㗎！</fontstyle></spanclass></p><p><spanclass><fontstyle>記者評語：新偈表現佳  &#13;<br> 新一代平治CLK不但外觀獨特吸引，車廂配搭出眾之餘，呢部全新CLK200KompressorAvantgarde換裝上一台1.8公升機械增壓偈，性能表現絕不遜色，匹配一套5前速半自動波箱，起跑加速更見敏捷有勁。</fontstyle></spanclass></p><p><spanclass><fontstyle>瑤評語：樣靚坐得舒適  &#13;<br> 新版平治CLK賣相較前變得年輕吸引，就連呢部新車亦唔例外，車廂空間寬敞闊落，加上座椅承托力甚豐及齊全設備，乘坐倍見愜意。</fontstyle></spanclass></p><p><spanclass><fontstyle>平治CLK200KompressorAvantgarde規格  &#13;<br> 引擎：1796cc直4DOHC；馬力：163ps/5500rpm&#13;<br> 扭力：24.5kgm/3000-4000rpm；傳動：5前速半自動波&#13;<br> 懸掛：（前）麥花臣支柱（後）多連桿；制動：（前）透氣碟（後）碟式（ABS）&#13;<br> 輪胎：（前）205/55R16（後）225/50R16；尺碼：4638×1740×1413mm&#13;<br> 軸距：2715mm；車重：1540kg&#13;<br> 0-100公里：9.9秒；極速：228km/h；平均耗油：8.7L/100km</fontstyle></spanclass></p></body></html>