<html><header><meta charset="utf-8"><title>一味窩輪：9646望多兩眼</title></header><body><h1>一味窩輪：9646望多兩眼</h1><p>恒指由曾升66點，變為下跌145點，高低波幅超過210點，埋單唔見58點，跌幅收窄。&#13;<br> 滙豐（005）收117.50元，升50仙，照住個市。升榜有隻滙豐Call輪9009，收1.95元，升15%，由於係X輪，溢價同槓桿率好難計，無謂搞佢。要搵對象，9923靚得多，明年4月到期，輪價1.56元，溢價0.1%，槓桿率7.5倍。<br> &#13;<br> <spanclass>中移動Put輪追唔過 &#13;<br> 中信泰富（267）平收18.05元，但隻Call輪9646則冇跟正股，收29.5仙，反跌6.3%，要望多兩眼。隻輪明年3月夠鐘，溢價1%，槓桿率6.1倍，若見正股回落，不妨趁低執番些少。&#13;<br> 中移動（941）跌40仙，收21.90元，中移動Put輪9758、9038同9858，分別上升11%至15%。呢啲Put輪升後追唔過，提防正股反彈。即使唔反彈，啲Put輪普遍溢價唔低，時間值消耗，揸啲Put輪都會唔見錢。&#13;<br> 港股上到呢個位，反覆難免，玩恒指窩輪，可以鎖定幾隻對象，有Call有Put。當恒指再跌百幾點之時，趁低買入Call輪，對象有9104、9184、9237同9244。當恒指上升百幾點之時，趁低買入Put輪，最好避開明年2月底到期前高溢價嗰批，選擇3月以後到期，溢價較實際嗰批，例如9133、9137、9241同埋9243。&#13;<br> 章　盛</spanclass></p></body></html>