<html><header><meta charset="utf-8"><title>珍妮花極速收身晒纖腰</title></header><body><h1>珍妮花極速收身晒纖腰</h1><p>金像女配角珍妮花康納莉（JenniferConnelly）早排生完BB之後極速收身，前日佢喺洛杉磯舉行嘅美國電影學院電影節宣傳新片《HouseofSandandFog》嗰陣，已經弗到可以着番收腰晚裝！講開又講，珍妮花同佢老公保羅伯特尼（PaulBettany）最近同時忙於宣傳新片，一個喺東一個喺西，唔知屋企個BB邊個湊呢？</p></body></html>