<html><header><meta charset="utf-8"><title>藍芽MP3幾百蚊有得玩</title></header><body><h1>藍芽MP3幾百蚊有得玩</h1><p>藍芽愈出愈多功能，又玩遙控車又玩MP3，不過索記個藍芽MP3，重貴賣緊$1,700，你都咪話唔「浪」；日前羅新基行行吓街見到個第三廠嘅藍芽MP3機，標價只係$480，而且內置128MB記憶體，的確令人口水直流，雖然唔似索記隻藍芽MP3咁可以插卡，不過都裝到成二十幾首歌，價錢只係索記嘅幾分之一，真係好抵玩！&#13;<br>&#13;<br>天揚電訊&#13;<br>查詢電話：23911798</p><p><spanclass><fontstyle>N-Gage遊戲有得下載?  &#13;<br> N-Gage見街都一段日子，而遊戲方面亦開始有新作推出，雖然又有智力遊戲、又有賽車遊戲，不過好多人都仍然鍾情於《TombRaider》呢隻經典Game。&#13;<br> 最近網上流傳呢隻遊戲有得Downlaod入N-Gage，換句話講即係唔使買遊戲卡就有得玩，不過喺邊Download就唔知啦！可能涉及侵權嘅事，羅新基當然唔會贊同啦！不過從另一角度看，可能因此而刺激到N-Gage嘅銷量！&#13;<br> &#13;<br> 文：羅新基</fontstyle></spanclass></p></body></html>