<html><header><meta charset="utf-8"><title>新車速報：<br>豐田LandCrulserPrado有齊包圍好型喔！</title></header><body><h1>新車速報：<br>豐田LandCrulserPrado有齊包圍好型喔！</h1><p>近期，炙手可熱嘅CitySUV新車款，相信豐田LandCruiserPrado可會係眾矢之的；皆因既有行貨嘅4.0V6版本之餘，又有東瀛本土版2.7同3.4公升V6型號。然而，作為時尚嘅CitySUV，想突出本身個性的話，又怎可以少得一套原廠RV包圍呢？恰巧最近有車行引入一部FullyOption嘅Prado抵港，不如大家一齊嚟睇吓有幾正啦！&#13;<br>&#13;<br>記者：陳偉林　攝影：陳偉強&#13;<br>逢星期一至日刊出</p><p><center> <spanclass><fontstyle>追加RV配件煞食得多  </fontstyle></spanclass></center> </p><p><br> &#13;<br> <spanclass><fontstyle>RV包裝顯眼突出  &#13;<br> 早前，甫推出嘅全新豐田LandCruiserPrado，比較起上一代要來得圓潤富時尚味道外，三排八座位組合重好切合時下CitySUV嘅需要；而呢部加有一身原廠RV配件嘅Prado，響芸芸新車當中，可謂倍見突出又吸引，而且貼身嘅防撞架裝置，重好符合安全標準㖭！&#13;<br> &#13;<br> 1.原廠一體式防撞架既合乎安全標準，匹配電鍍鬼面罩，重好有High-tech味。&#13;<br> 2.兩邊車窗加置有RV雨擋外，門邊電鏡同樣有外殼包裝。&#13;<br> 3.高聚焦頭燈連霧燈組合，就連車身輔助鏡都有金屬外殼包裝。&#13;<br> 4.引擎艙底設有防護板，以減低沙石正面撞擊嘅傷害。&#13;<br> 5.兩邊車身有原廠腳踏裝置，乘客上落車時更見方便。&#13;<br> 6.車尾亦有突出嘅整流器連尾喉金屬裝備。&#13;<br> 7.兩邊直立式尾燈備有金屬外框，格外吸引奪目。&#13;<br> 8.原廠密封式後備輪胎冚，可有更佳保護作用。</fontstyle></spanclass></p><p><spanclass><fontstyle>恒式四驅演繹全天候個性  &#13;<br> 相比下，Prado要較一般MPV來得突出，皆因佢配用一台強勁嘅3.4公升V6偈，匹配恒式四驅同高扭力選擇裝置，行車倍見暢順之餘，攀爬山道或涉水均能予人有如履平地之感㖭！再者，四輪高抓着力輪胎配搭，重有四輪碟煞、ABS連EBD裝置，定能令人倍見安心㖭！</fontstyle></spanclass></p><p><br> &#13;<br> <spanclass><fontstyle>車廂設備媲美MPV  &#13;<br> 講到車廂鋪排，三排八座位皆以高級真皮鑲嵌而成，坐得舒適貼服又見空間闊落，而三排座椅重有獨立送風同照明裝置，以及原廠獨立恒溫冷氣、獨立頭枕及中央手枕等裝備，絕對可以媲美時下嘅MPV㗎！</fontstyle></spanclass></p><p><CENTER> ■三排座椅空間闊落舒適，加上採用雙色真皮配搭，倍感愜意。</CENTER> </p><p><spanclass><fontstyle>豐田LandCruiserPradoTX規格  &#13;<br> 引擎：3378ccV6DOHC&#13;<br> 馬力：185ps/4800rpm&#13;<br> 扭力：30.0kgm/3600rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：265/65R17MichelinCrossTerrain&#13;<br> 尺碼：4715×1875×1855mm&#13;<br> 軸距：2790mm；車重：1990kg&#13;<br> 新車售價：$398,000（連配件）&#13;<br> 車輛提供：金富汽車（24821119）</fontstyle></spanclass></p><p><spanclass><fontstyle>記者點睇豐田Prado  &#13;<br> 呢部追加有全車RV配件嘅豐田Prado，可稱得上係時下炙手可熱嘅CitySUV新車款，賣相時尚富RV嘅剛勁味外，三排八座位真皮座席既實用又多變，而一台3.4公升V6偈亦見充滿活力㗎！</fontstyle></spanclass></p></body></html>