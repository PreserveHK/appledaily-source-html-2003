<html><header><meta charset="utf-8"><title>Panasonic至型Notebook特別長氣</title></header><body><h1>Panasonic至型Notebook特別長氣</h1><p>Panasonic嘅Notebook一向極為注重外形設計，新推出嘅CF-R1MKIII都唔例外，以纖巧型仔先搶用家目光，再配以特長六小時連續操作時間作賣點，流動性可謂非常之高。&#13;<br>記者：徐影龍</p><p><spanclass><fontstyle>全日本製造可防震  &#13;<br> CF-R1MKIII以系列中最型仔同輕巧為首要賣點，機身由日本原裝以鎂金屬製造，官方測試從30cm跌下都無損機內資料，對戶外工作者相當重要。CF-R1MKIII包含電池重量只有990g，最大面積為B5尺寸，放喺袋中攜帶出街工作都好方便，不過亦由於機身太細關係，屏幕尺寸只有10.4"，對於繪圖、睇相等工作就唔係太適合。</fontstyle></spanclass></p><p><spanclass><fontstyle>連續操作六小時  &#13;<br> CF-R1MKIII配備PIII-M866MHz處理器，現今時勢似乎有點落伍，不過耗電量因此大幅降低，標準鋰電池可連續使用長達六小時，夠晒長氣，文書工作或上網收E-mail一流。記憶體方面為256MB，另配20GB硬碟，可惜跟機不設任何光碟機，規格上只算中規中矩。擴充插頭除基本外亦有齊56KModem及Ethernet，寬頻上網或收發Fax都唔使加配件。</fontstyle></spanclass></p><p><b> CF-R1MKIIIProfile</b> &#13;<br> 處理器：PIII-M866MHz&#13;<br> 記憶體：256MB&#13;<br> 硬碟：20GB&#13;<br> 顯示屏：10.4"TFT&#13;<br> 體積：240×23.5×183mm&#13;<br> 重量：990g&#13;<br> &#13;<br> 售賣點：電訊盈科&#13;<br> 查詢電話：28881888（後按6字）</p></body></html>