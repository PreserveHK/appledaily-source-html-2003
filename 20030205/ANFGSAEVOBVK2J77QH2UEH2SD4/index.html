<html><header><meta charset="utf-8"><title>「佢不斷話快啲啦，好無癮」<br>拒付新春附加費嫖客被毆</title></header><body><h1>「佢不斷話快啲啦，好無癮」<br>拒付新春附加費嫖客被毆</h1><p>【本報訊】「我都未開心完，佢不斷話『快啲啦、快啲啦！』咁差嘅服務態度，我咪唔畀『附加費』囉！」一名滿身酒氣泰籍廚師，昨清晨到旺角「紅燈區」一間「馬檻」召妓，不滿對方服務拒絕支付三十元「新春附加費」，結果被四名男子圍毆受輕傷。<br> &#13;<br> <spanclass>事主滿面醉意 &#13;<br> 召妓被打傷泰籍男子四十歲，報稱為廚師，能操流利廣東話，面部受輕傷送院敷藥後無礙。他事後向警員表示，昨清晨六時許，他飲酒消遣後，獨自到上海街與山東街交界一間「馬檻」要求妓女服務。職員表示除三百六十元肉金外，需多收三十元「附加費」。&#13;<br> 「多三十蚊無所謂，但個女仔服務態度好差，我都未開心完，佢就不斷話：『快啲啦、快啲啦！』好無癮！」事主滿面醉意表示，他事後因不滿服務，僅支付三百六十元肉金予職員，但拒絕支付三十元「附加費」，雙方發生爭執。當他強行離開「馬檻」時，在梯間被四名男子圍毆，他負傷至街上報警。&#13;<br> 警員到場，要求事主帶領到事發「馬檻」調查時，他聲稱不懂中文，無法記起事發地點，警員只得帶領他到附近多間「馬檻」逐間查問，惜無發現。</spanclass></p></body></html>