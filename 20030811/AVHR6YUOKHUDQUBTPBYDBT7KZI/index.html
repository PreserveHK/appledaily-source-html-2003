<html><header><meta charset="utf-8"><title>　　歡送陳馮富珍 - 李八方</title></header><body><h1>　　歡送陳馮富珍 - 李八方</h1><p>「四美」之一嘅衞生署署長陳馮富珍轉任世衞在即，同佢一齊創立護幼教育基金、為沙士孤雛籌募教育經費嘅另外「三美」：社會福利署署長林鄭月娥、教育統籌局常任秘書長羅范椒芬，同民政事務局常任秘書長李麗娟，喺上個星期六基金諮詢委員會開會傾撥款畀小朋友嘅細節時，順便同珍姐farewell，一齊切蛋糕歡送佢。&#13;<br> 沙士孤雛牽動港人嘅同情心，雖然珍姐就快去日內瓦世衞總部上任，臨走前知道基金籌咗八千幾萬，珍姐都應該好安慰。&#13;<br> （圖）右起：羅范椒芬、李麗娟、陳馮富珍、林鄭月娥，同幾位同事一齊切蛋糕。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>