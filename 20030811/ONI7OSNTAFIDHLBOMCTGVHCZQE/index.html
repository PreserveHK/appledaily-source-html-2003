<html><header><meta charset="utf-8"><title>新車速報2：三排座椅組合多變用家受落</title></header><body><h1>新車速報2：三排座椅組合多變用家受落</h1><p>然而，全車另一個賣點所在，相信會係講求實用性嘅三排七座位配搭，前、中排既有Walk-through方便，而中、後排相互配搭，既可組合成敞大卧鋪，遇有需要時重可以收摺放平，令尾廂空間倍增㗎！再者，既有電窗、電鏡，又有前後獨立恒溫冷氣及照明，設備可謂一應俱全。</p><p><br> &#13;<br> <spanclass><fontstyle>2.4公升VVT-i偈演繹出眾  &#13;<br> 但最終買家多數揀選Ipsum，原因之一會係佢擁有至強勁嘅2.4公升VVT-i偈，每段輸出平均之餘，佢重有一套4前速半自動波配搭，匹配上四輪電子避震嘅軟硬調校，乘坐既愜意又富支持力，加上四輪高效能碟煞，還有ABS連EBD輔助，可謂駕駛無後顧之憂㖭！</fontstyle></spanclass></p><p><spanclass><fontstyle>記者試完車後有何評價？  &#13;<br> 呢款豐田Ipsum240S屬中型家庭式MPV外，兼不乏買家追捧，加有一身包圍，賣相活現跑意之餘，可調校軟硬度嘅電子避震組合，既富支持力又見柔韌性，而三排七座位設計，重好寬敞闊落㗎！</fontstyle></spanclass></p><p><spanclass><fontstyle>豐田Ipsum240S規格  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/60R16DunlopSport300&#13;<br> 尺碼：4670×1760×1660mm&#13;<br> 軸距：2825mm；車重：1490kg&#13;<br> 平均耗油：12.0km/L&#13;<br> 新車售價：$269,000&#13;<br> 車輛提供：富利堡汽車（23330747）</fontstyle></spanclass></p></body></html>