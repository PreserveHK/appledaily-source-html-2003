<html><header><meta charset="utf-8"><title>消費BestBuy：<br></title></header><body><h1>消費BestBuy：<br></h1><p>踏入2003年，大家有冇諗過換部新嘅電視機呢？家陣旺角華仁會影音店實行電視機開倉，由14吋電視機仔至50吋後投大電視都有得賣，真係由大廳至睡房都照顧到；其中42吋Plasma電視機嘅勁減幅度更去到$7,000㖭！由於電視機開倉期只有兩個星期，售完即止，想執筍AV產品就快速行事喇！&#13;<br>記者：梁煒健&#13;<br>攝影：陳盛臣&#13;<br>ImageGirl：Natalie</p><p><spanclass><fontstyle>勁減$7,00042吋PlasmaAV迷新仔上車之選  &#13;<br> 呢部樂聲牌42吋Plasma電視機，02年初推出，點解會減$7,000咁多？無他，皆因新型號TH-42PWD5推出，舊型號唔平賣唔得去。整部16:9Plasma由日本製造，解像度約40萬像素，而對比度達3000:1（比率愈大就愈清晰夠光！），係同級數最光嘅一款。家陣重包安裝送掛牆架或座枱架，個架喺外邊都要收$1,500㗎，呢個價其他影音店絕對買唔到。現只售30部，想玩Plasma嘅AV迷新仔唔使諗啦！&#13;<br> 型號：「Panasonic」TH-42PWD4&#13;<br> 原價：$36,800&#13;<br> 開倉價：$29,800（限售30部）</fontstyle></spanclass></p><p><spanclass><fontstyle>明智之選29吋麗音電視  &#13;<br> 02年9月才推出市場發售嘅東芝超平面電視機機款，有齊一般基本功能如麗音、DVD色差視頻輸入等，睇電視及DVD一樣出色。若要揀隻平過四千蚊但有一定質素嘅29吋電視，呢部水貨電視機係明智選擇（行貨要$6,980㗎！），合乎要求唔高嘅家庭選用。&#13;<br> 型號：「TOSHIBA」29VZ6DE&#13;<br> 原價：$4,380&#13;<br> 開倉價：$3,980（限售20部）</fontstyle></spanclass></p><p><spanclass><fontstyle>勁減$2,00034吋有實力大電視  &#13;<br> 行貨要$16,800，水貨都要$14,980，家陣開倉則減到$12,980，呢部34吋大電視相信會十分搶手。東芝喺電視品牌中頗有出色表現，好似有100逐幅掃描，有多視窗及畫中畫功能，又有勁澎湃嘅音響設備，呢架34AX9UE一一齊備，所以喺同類型機中具有其賣機實力。&#13;<br> 型號：「TOSHIBA」34AX9UE&#13;<br> 原價：$14,980&#13;<br> 開倉價：$12,980（限售30部）</fontstyle></spanclass></p><p><spanclass><fontstyle>名牌之選14吋擺房最啱  &#13;<br> 平面電視機之中，至正必然係SONY嘅WEGA系列。但行貨必定冇得勁減，不過今次開倉終於有部行貨！雖則唔係29吋大電視，只係有齊基本功能嘅高精確平面14吋MiniWega；但可以減到幾百蚊，一樣有大把家庭會搶貨，買嚟擺睡房就最fit。&#13;<br> 型號：「SONY」KV-PG140M70&#13;<br> 原價：$1,980&#13;<br> 開倉價：$1,350（限售30部）</fontstyle></spanclass></p><p><spanclass><fontstyle>勁似LCD芒進化版電視減$600  &#13;<br> 29吋聲寶牌電視29AD2，外形頗為型仔，平面電視但四邊均為圓角，且在兩邊有12W小喇叭，外貌頗有其LCD芒電視機風範，十足係其進化版型號嘅大電視。功能如麗音、色差輸入等乜都有齊，賣三千蚊頭十分抵玩。&#13;<br> 型號：「SHARP」29AD2&#13;<br> 原價：$3,990&#13;<br> 開倉價：$3,380（限售30部）</fontstyle></spanclass></p><p><spanclass><fontstyle>平$1,50013吋LCD芒小電視  &#13;<br> 液晶體顯示屏若只有對比度150:1的話，打斜睇電視就必會睇唔清楚，所以，有對比度350:1、92萬像素及有個13吋TFT芒嘅聲寶牌電視機仔，清晰度必然有番咁上下。雖然吋數比較細，但勝在外形靚、夠纖巧，今次開倉勁減$1,500，置新居又喜歡cyberfeel擺設嘅小家庭就最啱。&#13;<br> 型號：「SHARP」LC-13B2M&#13;<br> 原價：$6,180&#13;<br> 開倉價：$4,680（限售20部）</fontstyle></spanclass></p><p><spanclass><fontstyle>同場加推  &#13;<br> <spanclass><fontstyle>初哥之選5.1DVD影音組合  &#13;<br> 有AC-3DolbyDigital、dts等環迴立體聲分音效果嘅「山水」5.1DVD影音組合，每個頻道均可輸出80W不俗嘅音量。家陣5隻小喇叭加1隻超低音喇叭，連埋DVD及收音擴音機，整套組合只需$1,680，重未開始玩DVD嘅朋友可以考慮一下。&#13;<br> 型號：「SANSUI」RX-8700DVD&#13;<br> 原價：$1,998&#13;<br> 開倉價：$1,680（限售30套）</fontstyle></spanclass></fontstyle></spanclass></p><p><spanclass><fontstyle>二合一DVD+VHS錄影機  &#13;<br> V85K本身已有6磁頭麗音國際功能嘅錄影機，既可以一邊錄電視節目，同時可一邊獨立播放DVD影碟，十分方便現今嘅AV迷。且另有色差及S線輸出，駁上高質嘅電視機一樣正斗。&#13;<br> 型號：「SAMSUNG」DVD-V85K&#13;<br> 原價：$2,580&#13;<br> 開倉價：$1,880（限售50部）</fontstyle></spanclass></p><p><center> <spanclass><fontstyle>準買家直擊  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>掃貨攻略  &#13;<br> 今次華仁會開倉，除了上述指定型號電視機勁減之外，同場亦有唔少其他牌子型號嘅Plamsa及大電視機有筍價，另外亦有迷你Hi-Fi、DVD機都賣得好平，年頭掃AV產品係最啱時候。&#13;<br> &#13;<br> 華仁會開倉&#13;<br> 電話：23980280&#13;<br> 地址：旺角花園街75-77號花園商業大廈6樓&#13;<br> 開倉時間：即日至下星期六（1月18日）&#13;<br> 註：全場貨品，不論行貨或水貨，均有一年保養。需送貨要按區域等作收費，冇電梯者則另需附加費。</fontstyle></spanclass></p></body></html>