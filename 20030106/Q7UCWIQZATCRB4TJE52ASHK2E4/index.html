<html><header><meta charset="utf-8"><title>花絮</title></header><body><h1>花絮</h1><p><spanclass>跑完排隊攞嘢至係最凍 &#13;<br> 噚日朝早香港氣溫只有十四度，對長跑運動其實幾適合。不過，由於今屆香港十公里挑戰賽太多人參加，三千幾名運動員完成比賽後，要排隊二十幾分鐘先可以攞番自己嘅衣物，個個着住背心短褲兼出完一身汗，喺呢段時間排隊真係凍到入心入肺。<br> &#13;<br> <spanclass>有消耗食雪糕補番數 &#13;<br> 今屆賽事大會得到一間雪糕公司贊助，特別運來幾千支「怪獸公司」雪糕免費派發。每名跑手比賽完後，已經急不及待排隊攞雪糕食。都啱嘅，既然跑步消耗咗咁多卡路里，食番支雪糕補數都唔算過份。<br> &#13;<br> <spanclass>專業精神怪味冇投訴 &#13;<br> 今年比賽場地同上年一樣喺將軍澳工業邨內舉行，即前幾日發現人體死屍標本嘅堆填區附近，雖然比賽路段間中都會聞到陣陣怪味（唔知係垃圾味定係屍臭味），但一班參賽者依然專業精神可嘉，競賽時一啲投訴都冇。</spanclass></spanclass></spanclass></p></body></html>