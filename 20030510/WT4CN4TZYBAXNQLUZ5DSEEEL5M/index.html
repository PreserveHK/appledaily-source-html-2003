<html><header><meta charset="utf-8"><title>今日提醒你</title></header><body><h1>今日提醒你</h1><p>Hello，我係Shine嘅天佑，如果你同我一樣，係五月壽星，就有得免費玩轉山頂，皆因今年5月30號係山頂纜車115歲生辰，為咗慶祝呢個大日子，所有五月生日嘅朋友，在生日正日上山頂玩，可免費獲贈來回纜車票、Ripley's信不信由你奇趣館、超動感影院、蠟像館入場券以及MovenpickMarche生日蛋糕一個。記得喺正日帶齊身份證明文件，去中環花園道33號嘅纜車站，換齊咁多禮物。查詢電話係28490668。</p></body></html>