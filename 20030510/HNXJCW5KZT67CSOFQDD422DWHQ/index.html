<html><header><meta charset="utf-8"><title>Fans花心　才女諗計谷新碟<br>Goldfrapp主音學Kylie玩SM絕！</title></header><body><h1>Fans花心　才女諗計谷新碟<br>Goldfrapp主音學Kylie玩SM絕！</h1><p>來自英國嘅二人電子組合Goldfrapp，三年前憑極之悽迷嘅TripHop處女大碟《FeltMountain》打響名堂，今次佢哋張新碟《BlackCherry》轉玩強勁嘅的士高節奏，重好聰明咁搵咗KylieMinogue嘅形象設計師FeeDoran幫手，搞到佢哋新歌《Train》嘅MV都充滿SM火辣色彩，包保男fans睇到心跳加速！<br> &#13;<br> <spanclass>火辣Dancer頂癮 &#13;<br> Kylie嘅形象設計師Doran其實係Goldfrapp嘅fans，佢一口應承包辦MV嘅服飾，將主音Allison變到成隻性感小野貓咁，同啲舞蹈員一齊跳火辣貼身舞，MV入面啲dancer又玩主僕遊戲同泥漿摔角，其間重出現鹿頭怪人玩SM，極度迷離兼頂癮。&#13;<br> 其實聽過Goldfrapp嘅人都知道佢哋唔係流料，唱歌同作曲都掂嘅Allison喺大學讀美術嗰陣，已經為Tricky、Orbital同AddNtoX獻唱，注定食呢行飯，佢重親自拍下唔少性感宣傳照，同埋製作搞鬼拼貼谷新碟㖭。</spanclass></p></body></html>