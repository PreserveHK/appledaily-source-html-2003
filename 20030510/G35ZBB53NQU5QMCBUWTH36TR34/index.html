<html><header><meta charset="utf-8"><title>港4小虎無懼中日韓</title></header><body><h1>港4小虎無懼中日韓</h1><p>幾經波折，港足隊終於成軍！雖然港隊今次征日本橫濱角逐「東亞足球錦標賽決賽周」，沒有外圍賽神射手歐偉倫壓陣，應屆香港足球先生李健和亦無緣披甲，更遺憾的是應屆聯賽冠軍愉園竟拒派兵；取而代之，是一班鬥志旺盛、拚死無大害的年輕港腳。究竟，這班肩負香港足球榮與辱的新生代，在中、日、韓強敵當前，他們的心情會是怎樣。文：李勇明</p><p><spanclass>陳偉豪：我哋輸得起 &#13;<br> 去年釜山亞運有出色表現的陳偉豪，上月剛滿二十一歲，這名港隊中路守將表示:「我哋同中、日、韓實力有一段距離，所以今次去到橫濱都冇乜壓力。雖然係咁，但我哋一班球員操練時士氣都好好，可能大家年紀重細，今次比賽可以輸得起。至於期望，我重係想喺咁高水平嘅賽事中可以學到嘢，吸收大賽經驗。」<br> &#13;<br> <spanclass>羅志焜：鬥心最強 &#13;<br> 另一位受港隊教練黎新祥重用的羅志焜，對今次日本之行有另一番見解，現年二十二歲的他說：「以前都有去日本比賽，好似亞青、鹿兒島盃等。不過，講到鬥心，我覺得最強都係今次；可能對手真係太強，我好希望可以同南韓球員交手，特別係與同齡的李天秀，感受一吓佢超勁嘅盤球速度。」<br> &#13;<br> <spanclass>盧均宜：志在學習 &#13;<br> 港隊陣中年齡最細是十八歲的澎馬流浪中場盧均宜，他說：「好開心自己能夠入選，今次比賽由於我哋實力唔夠，所以只會抱學習心態。中國球員身材好、南韓球員體能佳，日本球員技術出眾，各隊有自己長處，自己落到場，只有盡力而為。」<br> &#13;<br> <spanclass>利偉倫：跟偶像拼 &#13;<br> 亞運隊成員利偉倫，在足總補選球員中趕上今次「東瀛遊」的尾班機，他說：「廿二歲仔第一次去日本，好開心。其實小野伸二係我偶像，如果到時能夠落場鬥日本，完場後我一定第一時間同佢交換波衫。」</spanclass></spanclass></spanclass></spanclass></p></body></html>