<html><header><meta charset="utf-8"><title>　　馮華健被點名挺23條 - 李八方</title></header><body><h1>　　馮華健被點名挺23條 - 李八方</h1><p>特區政府為咗挽救《基本法》二十三條嘅劣勢，今次推出澄清前已經作出精心部署，八方聽聞，除咗眾人㩒住葉劉唔准佢發火之外，三司、行會都有幫手。&#13;<br> 其中煲呔親自同葉劉一齊見商界代表，梁愛詩就喺記者會前見咗大律師公會嘅代表，包括陳景生、梁家傑同湯家驊等，之後又親自去律師會解畫。&#13;<br> 連一直十分低調嘅行會成員廖長城都上電台力撐二十三條惡法，可見老董已經調動晒一切可調動嘅力量，務求平息社會上嘅怨氣。&#13;<br> 當然重有啲有份量嘅法律界人士未「蒲頭」，有圈中人就點名兩位新政協嘅名，馮華健同胡漢清，睇嚟係時候佢哋出嚟講多幾句喇。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>