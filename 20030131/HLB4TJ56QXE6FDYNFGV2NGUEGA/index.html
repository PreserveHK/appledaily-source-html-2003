<html><header><meta charset="utf-8"><title>事務所發「夜遊禁止令」<br>恭子俾廣末帶壞變蒲精</title></header><body><h1>事務所發「夜遊禁止令」<br>恭子俾廣末帶壞變蒲精</h1><p>日本兩大女星深田恭子及廣末涼子，自去年秋天合作日劇《父親大人》結緣後成為好姊妹。雖然各有各忙，但二人經常結伴外遊，尤其是恭子二十歲生日後，可以光明正大飲酒，廣末便帶恭子到處見識，二人更不時被發現一起蒲夜店。對此恭子所屬事務所及製作單位甚為頭痛，已向恭子發出「夜遊禁止令」。<br> &#13;<br> <spanclass>升格真女人 &#13;<br> 雜誌《週刊文春》報道，廣末過去兩年被拍到連續多晚通宵在酒吧等候前男友金子賢，拍戲遲到兼工作散漫及失常的照片。恭子事務所恐廣末會教壞恭子，而失去大部份廣告及其他工作合約。同時，人氣大跌的廣末有借恭子宣傳之嫌。&#13;<br> 加上，乖乖女恭子成年後刻意轉成熟打扮，事務所正為她斟拍啤酒等廣告，產品全走成熟高貴形象，務求為恭子升格做真女人，故日前開始事務所禁止住在宿舍的恭子夜間外出，希望阻止她與廣末繼續來往。<br> &#13;<br> <spanclass>保留追究權 &#13;<br> 對於二人的關係，雜誌求證於雙方的事務所，恭子方面承認二人非常友好，但廣末方面則反應頗大：「冇錯廣末係同深田幾熟，但係佢哋一次都冇出過街。如果你哋嘅報道破壞廣末嘅形象，我哋會保留追究權利。」</spanclass></spanclass></p></body></html>