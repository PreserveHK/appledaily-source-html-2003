<html><header><meta charset="utf-8"><title>潮流Express：<br>要拜年Look有型最緊要閃</title></header><body><h1>潮流Express：<br>要拜年Look有型最緊要閃</h1><p>農曆新年是中國人最重要嘅節日，家中可能保留買新衫度新歲嘅傳統，而且不約而同，要求家中老幼都要着番啲拜年衫應節，通常唔係紅彤彤嘅唐裝衫褲、就係國貨公司織錦棉襖，可惜呢類衫除咗應節外，其餘整年三百六十幾日都好難有見天之日。其實帶有傳統色彩的衣飾依然有大把選擇，尤其閃閃令的質地更加應節，要過一個「型」年，一啲都唔難！&#13;<br>&#13;<br>記者：吳小明　攝影：林栢鈞&#13;<br>模特兒：BibifromCalCarrie's&#13;<br>化妝：VivNgfromA&amp;VMakeUpSchool&#13;<br>髮型：MinifromA&amp;VMakeUpSchool&#13;<br>場地提供：KyotoJoe&#13;<br>逢星期一至五刊出</p><p><spanclass><fontstyle>閃得神秘  &#13;<br> 一般傳統觀念是中國人的新年最好避着黑色，唔夠喜氣洋洋咁話，不過若果家中長輩夠開通唔忌諱的話，穿一身閃黑去拜年都咪話唔正。</fontstyle></spanclass></p><p><spanclass><fontstyle>閃得隆重  &#13;<br> 連身一件過的EveningDress款式夠晒隆重又夠體面，出席春茗或全體家族賀年時候肯定唔會失禮，怕太性感可以外披一件西裝外套就搞掂，想女性化一點可以搭件同色系Cardigan。</fontstyle></spanclass></p><p><spanclass><fontstyle>閃得低調  &#13;<br> 淑女的選擇其實更加多，絲絹質料的衣飾輕軟燙貼，有閃耀感覺得來不過搶，着上包保人見人愛，利是都𢭃多幾封。</fontstyle></spanclass></p><p><spanclass><fontstyle>閃得Sporty  &#13;<br> 不少棒球褸都以織錦作質料，本身夠型，着去拜年亦啱，這件棒球褸是超長剪裁，更獨特，亦褸亦裙款整個冬季都着得，抵玩。</fontstyle></spanclass></p><p><spanclass><fontstyle>閃得性感  &#13;<br> 性感是無敵撒手鐧，適量的性感去到邊都受，就算拜年都唔例外。</fontstyle></spanclass></p><p><spanclass><fontstyle>閃出金光  &#13;<br> 金色天鵝絨孖襟褸夠貴氣，燈芯絨CargoPants卻有軍服及工服元素，高貴跟平民，玩盡時裝中最主要的對比及衝突效果，拜年都可以拜得Chic過人。</fontstyle></spanclass></p><p><spanclass><fontstyle>閃出幻彩  &#13;<br> 布料上的幻彩效果跟較誇張的剪裁，經已可以贏盡全場注視目光，下身跟配飾的選擇便可簡則簡，否則可能惹來親友一句「你着多咗喎」就無奈。</fontstyle></spanclass></p><p><spanclass><fontstyle>售賣點：  &#13;<br> I.T（21678287）&#13;<br> 中環皇后大道中8號地下&#13;<br> LaneCrawford（LC）（21183388）&#13;<br> 中環皇后大道中77號&#13;<br> YSLRiveGauche（28680092）&#13;<br> 中環置地廣場二樓237-238號店</fontstyle></spanclass></p></body></html>