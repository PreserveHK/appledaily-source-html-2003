<html><header><meta charset="utf-8"><title>姐仔三級答問大會<br>松浦、藤本孖公仔出浴曖昧</title></header><body><h1>姐仔三級答問大會<br>松浦、藤本孖公仔出浴曖昧</h1><p>唔少日本女星上電視節目接受訪問嗰陣，都會被問到一啲三級嘅有味問題，有技巧嘅女星當然可以輕易又大體咁解圍啦，但有時有心出位嘅姐仔，就會講啲唔講啲，等fans同男主持心癢癢！</p><p><spanclass>松浦藤本肉帛相見懶神秘 &#13;<br> 松浦亞彌同藤本美貴兩個試過喺音樂節目上自爆有「曖昧關係」，重好神秘咁話：「我哋兩個喺屋企會一齊睇電視，然後一齊沖涼！」<br> &#13;<br> <spanclass>SONIM內衣乳貼好鬼煩 &#13;<br> 提到做藝人最煩係乜嗰陣，安倍夏美話：「最慘係唔可以去買內衣，你知啦，表演用嘅同平時着嘅size都唔同，買嗰陣店員重會好大聲咁讀你個三圍出嚟！」而SONIM則話：「我會自己去買內衣㗎，不過試過影封面只係着住件圍裙，咁咪去買乳貼囉。」<br> &#13;<br> <spanclass>米倉涼子大浪沖走比堅尼 &#13;<br> 一向講嘢好大膽嘅米倉涼子，有次被問到對海嘅回憶時，佢竟然話：「我淨係記得試過俾大浪沖走咗我件比堅尼，不過淨係上截咋！」<br> &#13;<br> <spanclass>優香鴛鴦浴愛逐件除 &#13;<br> 身經百戰嘅優香，宣傳新片時曾經俾人問有冇試過同情人鴛鴦浴，佢話：「兩個都唔怕醜嘅話都好吖！」主持人打蛇隨棍上，問佢會唔會喺情人面前逐件衫咁除，優香都話冇所謂喎！</spanclass></spanclass></spanclass></spanclass></p></body></html>