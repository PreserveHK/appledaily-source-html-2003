<html><header><meta charset="utf-8"><title>激改MiniCooperS勇悍無匹</title></header><body><h1>激改MiniCooperS勇悍無匹</h1><p>新一代MiniCooper開賣至今，歐、亞各地市場反應一直持續向好，風魔程度絕不遜於舊版聲勢。車系當中，一款CooperS用上一台1.6公升Supercharger機械增壓引擎，性能表現突出，但若要加強輸出及底盤嘅穩妥性的話，市場可選購嘅改裝配件可謂多不勝數。究竟點配搭至可以擁有一部既勇悍，而又具安全性嘅CooperS小辣椒呢？大家不妨參考吓今趟嘅好介紹喇！&#13;<br>記者、攝影：陳偉林&#13;<br>車輛提供：TWAutosport（21420001）</p><p>以方匣子外形包裝嘅MiniCooper，線條簡潔時尚又夠Cute，難得重帶出新一代迷你CityCar嘅靈巧及實用性，既切合時下年輕用家嘅要求之餘，當中CooperS重會係一部高性能房跑車㗎！&#13;<br> &#13;<br> <spanclass><fontstyle>外貌透現剛勁美  &#13;<br> 從外表看來，呢部經全面強化改裝嘅CooperS，最突出莫過於四輪17吋Works合金胎軨外，重有特低靠貼地面嘅外觀，皆因四輪換裝上可調校軟硬度及高低嘅絞牙避震，單係呢份穩紮剛勁感，經已教人刮目相看。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>加添圓表有助操控  &#13;<br> 新車座艙無甚改動，惟應車主要求下，響中控台底及表板右旁，分別加有High-tech透光嘅Racing圓表，可隨時監控水溫，油溫及機械增壓度等資料；再者，原有軚盤重改換上Momo跑車軚環，有更強操控感之餘，傳動系統重換上快波棍設計，令轉檔倍見利落順暢㗎！&#13;<br> </fontstyle></spanclass></p><p><spanclass><fontstyle>多項強化提升馬力輸出  &#13;<br> 新車一台1.6公升Supercharger偈，不僅換裝行車電腦晶片之餘，還套用上輕身增壓器滑輪，從而提前進入工作範圍，還有輕飛輪連Racing離合器，以及大流量風盒同排氣系統，均有助輸出有大躍進。其次，改換鋁製附設氣閥嘅輔助水箱，以及高效能四活塞卡鉗制動器連碟，亦有助高速下有收放自如感呢！</fontstyle></spanclass></p><p><spanclass><fontstyle>改裝專家Tony評語  &#13;<br> 新一代MiniCooper推出至今，除不乏捧場客支持外，專為Mini度身訂做嘅改裝套件，亦見絡繹不絕。當中，高性能CooperS除有Works原廠提升版外，歐洲方面亦新推出有強化裝備，不僅令馬力躍升至200匹或以上，引擎呼吸、冷卻及底盤穩紮性亦有所提升，令CooperS變得好玩之餘，安全度之高，亦予人有可靠信心。&#13;<br> &#13;<br> <spanclass><fontstyle>MiniCooperS改裝清單  &#13;<br> 1.	WetteranerRS電腦晶片	$9,000&#13;<br> 2.	MiniModness增壓器滑輪	$2,000&#13;<br> 	（減15%重量）	&#13;<br> 3.	Magnecor高壓火嘴線	$1,400&#13;<br> 4.	BMCCDA碳纖維風盒	$2,800&#13;<br> 5.	QuaiteATB限滑差速鎖	$12,000&#13;<br> 6.	UUC輕飛輪	$4,800&#13;<br> 7.	MiniModnessStageⅡ離合器	$5,600&#13;<br> 8.	Forge鋁製水壺	$2,200&#13;<br> 9.	Supersprint排氣歧管	$9,800&#13;<br> 10.	Supersprint中及尾鼓	$9,500&#13;<br> 11.	KWV2絞牙避震套件	$12,000&#13;<br> 12.	HSport防滾桿	$5,500&#13;<br> 13.	Powerflex避震膠墊	$2,800&#13;<br> 14.	WiechesT字連桿	$1,600&#13;<br> 15.	Brembo四活塞制動器	$22,000&#13;<br> 16.	DBA透氣式尾碟	$2,000&#13;<br> 17.	Mintex尾制動皮	$1,300&#13;<br> 18.	Brembo制動鋼喉	$1,800&#13;<br> 19.	Hamann車頭擾流器	$4,800&#13;<br> 20.	Hamann車尾擾流器	$4,800&#13;<br> 21.	Works17吋合金軨（一套）	$13,200&#13;<br> 22.	Defi跑車用儀表套裝	$5,800&#13;<br> 23.	ALTA快波棍	$2,200&#13;<br> 24.	ALTA可調校防滾桿	$4,600&#13;<br> 25.	Momo跑車軚環	$1,600&#13;<br> 26.	Boss軚芯	$2,200&#13;<br> &#13;<br> 合計：$147,300	（安裝人工另計）</fontstyle></spanclass></fontstyle></spanclass></p></body></html>