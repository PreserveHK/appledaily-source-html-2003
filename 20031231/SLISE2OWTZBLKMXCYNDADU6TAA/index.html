<html><header><meta charset="utf-8"><title>小機箱電腦新趨勢</title></header><body><h1>小機箱電腦新趨勢</h1><p>雖然過咗聖誕節，不過腦場各大小店舖生意唔算跌得太厲害，除咗仍要照顧DIY客之餘，亦推出咗唔少BareBone簡約電腦，對電腦新手幾合適，經濟得嚟又夠簡單易用，最啱出部新機過新年。&#13;<br>&#13;<br>記者、攝影：許福合</p><p><spanclass><fontstyle>MagicTwin二人齊用  &#13;<br> 講到抵用，相信冇一部電腦組合比得上呢部BareBoneMagicTwin；內置獨特MagicTwin晶片，可接駁多一組顯示器、鍵盤及滑鼠，各自喺一個獨立視窗上工作或打機，同擁有兩部電腦冇分別，最低$1,680開賣，慳錢兼慳位。</fontstyle></spanclass></p><p><spanclass><fontstyle>獨有影音功能  &#13;<br> 二人電腦唔啱你，「個人」電腦又如何？呢部MagicMedia除咗可作電腦外，更可兼任影音播放機，唔使進入Windows就可播放DVD、VCD、MP3CD等光碟，Sales就話幾睇好呢類新產品，貪佢操作方便喎。</fontstyle></spanclass></p><p><spanclass><fontstyle>中價顯示卡打機最啱  &#13;<br> 最近因為ATI同nVIDIA都以5900作為顯示卡型號，搞到唔少人出現混亂。呢張MP-GFX5900XT使用GeForceFX5900XT晶片，屬於中價位顯示卡，售價比一般入門級略高，想享受較佳畫面質素不妨考慮。&#13;<br> &#13;<br> 威寶馬有限公司&#13;<br> 查詢電話：27207828&#13;<br> 地址：深水埗欽洲街94號高登電腦中心1樓99號舖</fontstyle></spanclass></p></body></html>