<html><header><meta charset="utf-8"><title>股壇瀏覽器：國壽傳獲股神垂青</title></header><body><h1>股壇瀏覽器：國壽傳獲股神垂青</h1><p>港股噚日成交十分活躍，恒指收報12526，升62點，成交高達219億元。中國人壽（2628）愈炒愈勁，中途更傳出股神畢菲特入市掃貨，刺激股價一度升至7.05元，不過午後借沙士個案，以及可能為重慶井噴事故承擔１億元人民幣賠償額等消息回順，收報6.40元，無起跌，但成交達48.59億元。&#13;<br> 其實以井噴災情咁嚴重事故，最高賠償額只得１億元人民幣，對國壽而言其實是不幸之中的大幸。至於沙士若再現，更可令國壽搵藉口加保費，根本是一個搶錢機會，而早前入股中石油（857）的畢菲特有意入股國壽亦絕非奇事，因為國壽始終是國內佔有率最高的保險公司，當然值得股神留意。不過國壽已升咗成倍，點都應該回一回氣先。<br> &#13;<br> <spanclass>基金拋售中海油 &#13;<br> 石油股出現換馬現象，中海油（883）調低明年生產目標，因而遭基金拋售，轉而追捧中石油及中石化（386），兩股分別升逾6及7％。&#13;<br> 股壇長毛早前推介亞倫國際（684）後，該股一個月內都只係升21％，而佢增持咗87萬股嘅安歷士（723）噚日單日就升26％。不過同近期上市嘅國企股相比，表現仍相差甚遠。&#13;<br> 于品海大玩乾坤大挪移，將旗下中國數碼信息（250）與南海控股（680）嘅母子關係變為子母關係，于氏直接持有南海，再由南海持有中國數碼信息。&#13;<br> 事實上中國數碼信息嘅信息業務在國內難以發展，反而南海嘅地產業務更務實，于氏有此舉動是可理解嘅。&#13;<br> 阿　虎</spanclass></p></body></html>