<html><header><meta charset="utf-8"><title>鄧達智：天生係明星</title></header><body><h1>鄧達智：天生係明星</h1><p>【本報訊】時裝設計師鄧達智在梅艷芳出道時已認識她，但卻未曾合作過，他說：「阿梅係一個好忠心、好尊重幫佢做形象嘅人，佢咁多年都係搵劉培基幫佢嘅，係呢一兩年着ChristianDior啫。<br> &#13;<br> <spanclass>台上台下兩個人 &#13;<br> 「喺中國人社會，冇人比佢更『天生係明星』，加上有一副好骨架，任何誇張、論盡嘅歌衫都難唔倒佢。好似佢喺八十年代嗰啲粗眉、金色口唇嘅化妝，當年根本冇人夠膽喺台上咁樣，阿梅就好成功咁創造潮流。&#13;<br> 「我認識嘅阿梅，台上台下係兩個人，台上嘅佢燦爛奪目，內心嘅佢其實幾寂寞嘅，佢咁多個百變造型中，最令我難忘欣賞嘅係佢有一年憑《胭脂扣》攞影后，佢簡簡單單着件黑旗袍，已經將中國女性嗰種淒怨韻味流露出嚟。」&#13;<br> 提起與阿梅生前的往事，鄧達智說：「記得有一年我生日，成班朋友包括羅文、陳百強同阿梅等喺當年嘅『DD』同我慶祝，當晚得十幾人啫，佢哋三個一拎起支咪就好似喺紅館對住一萬人唱歌咁，對唱歌嘅熱愛真係與生俱來。」</spanclass></p></body></html>