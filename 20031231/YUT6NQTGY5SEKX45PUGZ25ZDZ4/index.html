<html><header><meta charset="utf-8"><title>　　會計學中大畢業生最叻 - 李八方</title></header><body><h1>　　會計學中大畢業生最叻 - 李八方</h1><p>《信報月刊》做咗本港首個大學會計學優勢比拼，問咗五大會計師行、華資會計師行同一啲上市公司，結果顯示中大會計學畢業生嘅表現評分最高，港大再一次要做阿二，第三則係科大，其他依次為理大、城大及嶺大，浸大包尾。結果刊於一月號《信報月刊》。&#13;<br> 師資方面，科大同嶺大會計學系嘅教員同時全數都有博士學歷，喺呢項同排首位，港大則只有六成而排第尾；教員發表論文數目，則以科大最多產。不過新生質素方面，中大收生最好，科大、港大及理大則較次。&#13;<br> 《信報月刊》十月時公布八間大專院校排名後，俾幾個唔認同結果嘅大學高層批評，今次佢哋學精咗，冇講明邊間邊間第一、邊間包尾，總編輯文灼非話，因為各校會計學課程差異好大，所以唔落結論，不過佢話大家照計都大概估到邊間最好。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>