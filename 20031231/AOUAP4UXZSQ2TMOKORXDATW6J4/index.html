<html><header><meta charset="utf-8"><title>HummerH3T「纖巧」造型惹人注目</title></header><body><h1>HummerH3T「纖巧」造型惹人注目</h1><p>Hummer汽車一向予人嘅形象，都係身形龐大之餘，又見剛陽味十足；不過，廠方早前公布嘅全新H3T概念車，卻大唱反調，不但身形較同廠其他型號來得「纖巧」外，車子內外更加入咗不少新技術，從而令性能表現及乘坐舒適性更上一層樓。有興趣嘅你，不妨留意一下噃！</p><p><spanclass><fontstyle>新款輪胎表現更佳  &#13;<br> 呢款比其他Hummer車系來得「纖巧」嘅H3T概念車，係以一部中型Pickup貨車形象示人，尺碼明顯要較同廠其他型號來得小巧，不過體形仍較其他同級對手略大，但車首部份仍保留有Hummer嘅家族式設計，令人一望而知其身份外；然而，輪胎嘅ACGTA設計，會係廠方與Nike合作研製嘅成果，呢款輪胎用上類似NikeACG系列行山鞋嘅凹凸胎面設計，從而令輪胎響崎嶇不平嘅路面上，仍有如履平地之感。</fontstyle></spanclass></p><p><spanclass><fontstyle>車廂鋪排獨特吸引  &#13;<br> 至於H3T嘅車廂鋪排，亦見有一份獨特吸引性，廠方不但為其營造出一個豪華氣派十足嘅氣氛外，以銀白面板鑲嵌嘅中控台，襯以全新軚盤組合，望落重好有CyberFeel㖭！車廂所採用嘅物料，更係一種既輕身，又具有透氣功能，而且重係Nike用嚟製造運動服嘅物料之一的Sphere；而響座位後方，更附有NikeEpic系列嘅背囊㖭！</fontstyle></spanclass></p><p><spanclass><fontstyle>3.5Turbo偈輸出充裕  &#13;<br> 廠方特別為呢部H3T概念車，安排有一台3.5公升直5偈作動力主要來源，並輔有Turbo裝置，動力輸出充裕之餘，匹配一套4前速自動波，起步加速反應敏捷又暢順；與此同時，由前輪扭力桿及後輪五連桿組成嘅懸掛組合，喺恒式四驅系統輔助下，行車循迹性之高，更予人莫大信心呢！&#13;<br> &#13;<br> 小檔案&#13;<br> 引擎：3.5公升直5Turbo&#13;<br> 馬力：350ps/6000rpm&#13;<br> 扭力：48.4kgm/3600rpm&#13;<br> 尺碼：4443×1893×1795mm&#13;<br> 軸距：3012mm；車重：2109kg</fontstyle></spanclass></p></body></html>