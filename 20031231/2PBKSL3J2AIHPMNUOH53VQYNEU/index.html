<html><header><meta charset="utf-8"><title>自己做：<br>今晚唔使迫家庭裝保齡球夠晒Fun&#13;<br></title></header><body><h1>自己做：<br>今晚唔使迫家庭裝保齡球夠晒Fun&#13;<br></h1><p>聖誕剛過，又來到除夕。想延續節日喜悅，但又有啲攰唔想出街同人迫？不如就喺屋企開個小型遊戲派對吧！而且街度有得玩嘅，好似打保齡、落Bar擲飛鏢等，都可照辦煮碗，整個「家庭裝」版本喺屋企玩。除可爭做遊戲王鬥多分，重多咗份夾手夾腳DIY嘅熱鬧氣氛㖭！	記者：吳嘉怡&#13;<br>攝影：梁翠妍&#13;<br>模特兒：Agnes、Cen、Kelvin、Venus（Space2）</p><p><spanclass><fontstyle>大堆頭最啱動物保齡球  &#13;<br> 大班Friend喺屋企開P，不如就地取材，利用開P必備的果汁紙盒，自製保齡球。而且成班人圍埋，鬼主意多多，話平時碌開的保齡球樽太單調，索性換上各種動物圖案，如青蛙、大象、獅子等，未能全中碌剩邊個動物樽，就要扮那種動物叫！真係抵死過出街玩。至於要整幾多個球樽，就視乎你屋企有幾大。太少唔好玩、太多又未必容納到，計我話7個就是最理想的「家庭裝」！&#13;<br> &#13;<br> <b> 材料</b> &#13;<br> 果汁紙盒	7個&#13;<br> 圓身扭蛋殼	1個&#13;<br> 顏色紙	7張$2/張&#13;<br> 金葱繩	$12/卷</fontstyle></spanclass></p><p>&#13;<br> &#13;<br> &#13;<br> &#13;<br> </p><p><spanclass><fontstyle>Bar友之選鬥多Fun鏢靶  &#13;<br> 想玩飛鏢，好多人都會諗到去酒吧。但今日除夕，相信要排長龍先有得玩一、兩次！今次教你自製飛鏢靶，約齊三五知己，就可在家中大玩特玩啦！&#13;<br> &#13;<br> <b> 材料</b> &#13;<br> 紅色卡紙板	1張$20&#13;<br> 魔術貼（多色）	20呎$5/3呎&#13;<br> 竹籤	4枝$5/包&#13;<br> 櫈腳墊	4粒$10/包&#13;<br> 彩色花紙	1張$10&#13;<br> 金葱繩	$12/卷</fontstyle></spanclass></p><p><spanclass><fontstyle>合拍情侶衝出扭蛋迷宮陣  &#13;<br> 除夕夜想搵機會兩個人靜靜地度過？呢款扭蛋迷宮就最適合兩口子玩，兩個人一人Hold住一邊，盡快將扭蛋送到自設的軌道終點。女方唔識嘅話，重可以企喺身邊教佢，感情自然可以跨進一大步。當然，迷宮陣做得愈大型就愈好玩。</fontstyle></spanclass></p><p><b> 材料</b> &#13;<br> 大紙盒蓋	1個$10&#13;<br> 金葱繩	$12/卷&#13;<br> 黃色卡紙板	1張$8&#13;<br> 木棍	2條$10/條&#13;<br> 顏色圖畫紙	2張$4/張&#13;<br> 扭蛋	2個$10&#13;<br> 竹籤	3-6枝$5/包&#13;<br> 小公仔</p><p>&#13;<br> &#13;<br> &#13;<br> &#13;<br> &#13;<br> <b> 小秘技</b> &#13;<br> 要加強打保齡球的難度，可在紙盒內倒入適量清水，以增加其重量。但記住要封好紙盒封口。至於寫鏢靶分數時，由於魔術貼表面凹凸不平，故必須用上油性筆，才可避免不上色或褪色的情況。</p></body></html>