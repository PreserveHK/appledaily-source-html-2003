<html><header><meta charset="utf-8"><title>健康前線：<br>飲酒令腦萎縮永不復元</title></header><body><h1>健康前線：<br>飲酒令腦萎縮永不復元</h1><p>除夕飲番杯慶祝是人之常情，對少飲酒的人來說自然少飲為妙，但有飲酒習慣的人，即使每日多飲一杯，原來已有腦部萎縮的危險。&#13;<br>記者：陳淑君&#13;<br>攝影：蔡鴻雯、梁細權&#13;<br>模特兒：Rockson&#13;<br>（StarAsiaWorkshop）</p><p>據黃醫生指出，其實過往一直有研究顯示飲酒會導致腦萎縮，而且份量不一定要多。「唔同嘅研究都顯示，即使酒量只屬中等程度，喺無明顯營養不良嘅情況下，腦部已經出現萎縮情況。」&#13;<br> &#13;<br> <spanclass><fontstyle>腦萎縮令細胞死亡  &#13;<br> 黃醫生稱，最近美國《中風》雜誌研究指出，以磁力共振檢查一群有飲酒習慣的人，發現他們每星期多飲一杯酒（如紅、白餐酒），腦部便會萎縮0.01級（grade），萎縮時大多數是整個腦部縮細，這顯示出部份腦細胞已經受到損害甚至死亡，而且這些損害更是永久性的，患者必須戒酒，才能使病情不再惡化，藥物治療只能協助受損害的腦細胞恢復功能，繼而改善病情。&#13;<br> &#13;<br> <b> 醫生金句</b> &#13;<br> 腦神經內科專科醫生　黃震遐&#13;<br> 「有啲人飲酒後會容易瞓着，但往往到半夜就會發噩夢驚醒，咁係因為酒精會對腦嘅化學結構產生影響，增加痙攣同羊癇症發作嘅機會。」</fontstyle></spanclass></p><p><spanclass><fontstyle>萎縮後症狀：健忘  &#13;<br> <spanclass><fontstyle>額葉→判斷能力不準  &#13;<br> 若腦前半額葉萎縮，會使人失去自我控制能力，尤其判斷能力變差，而且好容易會脾氣暴躁、大笑大喊、情緒會變得好興奮。&#13;<br> &#13;<br> <spanclass><fontstyle>記憶中樞→失憶  &#13;<br> 記憶中樞（Mamillarybody）會受到負面影響，令人健忘。&#13;<br> &#13;<br> <spanclass><fontstyle>小腦→平衡能力差  &#13;<br> 酒精能夠傷害小腦，影響平衡能力，令人走路時搖搖擺擺、手腳不協調，所以飲醉酒會容易跌親。&#13;<br> &#13;<br> </fontstyle></spanclass></fontstyle></spanclass></fontstyle></spanclass></fontstyle></spanclass></p><p><spanclass><fontstyle>缺少B1縮得更快  &#13;<br> 黃醫生解釋，維他命與腦細胞的新陳代謝有直接聯繫。「若果缺少維他命，尤其係B1，對腦嘅傷害會更厲害，其實多食蔬菜就可以，食維他命丸亦可以補充，中國人鍾意一邊飲酒一邊食嘢，已經算做能夠吸收較多維他命。」</fontstyle></spanclass></p><p><spanclass><fontstyle>飲濃茶咖啡無濟於事  &#13;<br> 黃醫生表示：「好多人以為飲杯濃茶或者咖啡令自己清醒就可以揸車，但並唔正確，你雖然清醒，但判斷仍然差，咁樣反而會令你有信心咁做錯事，做一啲唔應做嘅事，呢樣就係我所講嘅借酒行兇。」&#13;<br> 其實有酗酒傾向的人，往往連自己都不知道有問題，大多要靠家人提醒。「當其他人話你無記性嘅時候，就要特別留意。」一般醫生會同病人做一些規範性的問卷，測試判斷力同記憶力，決定是否給予病人進一步照磁力共振。若果是急性萎縮的話，最主要是補充維他命，若是經長時間造成的，可以話「無計」，患者只能透過戒酒及提高營養吸收來改善病情。&#13;<br> &#13;<br> <spanclass><fontstyle>日飲2杯紅酒為極限  &#13;<br> 雖然有謂飲少量酒可以減輕心臟病的危險性，這要視乎個人衡量，每人的實際表現亦不一致，「好難講飲幾多酒至對個腦無咁傷或者已構成腦萎縮，一般嚟講，只會建議每日飲唔超過兩個單位嘅酒（即約兩杯紅酒）。」</fontstyle></spanclass></fontstyle></spanclass></p><p><spanclass><fontstyle>飲酒後果衰過老人癡呆  &#13;<br> 除了飲酒外，還有其他病都會導致腦萎縮。最常見是腦細胞退化而導致的腦萎縮，如老人癡呆症，另外，腦炎、重金屬中毒、一氧化碳中毒等都會導致萎縮。老人癡呆症跟飲酒一樣最影響記憶中樞，不過，早期老人癡呆症患者主要為記性差，「但飲酒而腦萎縮嘅人就不但記性差，連判斷能力都會好弱。若果係中毒，成個腦都會受損，咁就樣樣都唔掂！」</fontstyle></spanclass></p></body></html>