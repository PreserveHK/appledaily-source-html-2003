<html><header><meta charset="utf-8"><title>數碼影音：<br>RicohCaplio300G誓做全天候數碼攝影王</title></header><body><h1>數碼影音：<br>RicohCaplio300G誓做全天候數碼攝影王</h1><p>繼早前CASIO出咗部三防數碼相機GV20之後，Ricoh亦都不敢怠慢，推出Caplio300G，一樣有三防功能，即防水、防震兼防塵，我哋今次實地喺工地測試，睇吓佢有冇資格做全天候數碼攝影王。&#13;<br>&#13;<br>文：黃越發　攝影：陳盛臣&#13;<br>ImageGirl：Michelle</p><p>呢部300G可謂為地盤工友而設，睇份說明書就知啦！拎住相機個人仔都係戴埋頂安全帽，好抵死！重標明就算用工業手套，都可以輕易按鍵，因為按鈕夠晒大個，按下去很有質感。全自動拍攝，操作容易，真係唔識字都識用，個內置閃光燈夠勁，工友進行地底、水渠拍攝都掂，不過如果微距拍攝用閃燈會出現過份曝光情況。&#13;<br> &#13;<br> <spanclass><fontstyle>RicohCaplio300GProfile  &#13;<br> 感光元件：324萬像素CCD&#13;<br> 變焦：3倍光學&#13;<br> 儲存媒體：內置8MBRAM，支援SD卡&#13;<br> 體積：135×66×66mm&#13;<br> 重量：310g&#13;<br> 售賣點：豐澤電器（25555788）&#13;<br> $4,988</fontstyle></spanclass></p><p><spanclass><fontstyle>全世界最快快門反應  &#13;<br> 300G擁有全世界最快快門反應，只需0.22秒，就可以完成對焦，重會即時在LCD顯示屏顯示光圈和快門的資料，捕捉每一刻精采片段，影越野賽車就至好不過。喺水底拍攝，好容易對唔到焦，就算對焦不正確，亦容許按下快門硬影。電池方面竟然可以有三種選擇：火牛、2粒2A電或用專用電。但不可以同時使用兩種電池，隨機附送的專用電都算幾大，有1800MA。在不開閃光燈、變焦和LCD顯示屏的情況下，用專用電可拍攝超過3,500張640×480相片，在一般情況下，也可拍得350張，夠晒慳電，去兩日一夜露營，一粒專用電都夠用。</fontstyle></spanclass></p><p><spanclass><fontstyle>上山下海一樣掂  &#13;<br> 雖然話為地盤工友而設，不過亦係愛好運動的人不二之選，例如踩住單車周圍影相，一般數碼相機上山落山掟急彎，一定震到儍，相信好快就玩完。又例如玩獨木舟，就算用密封袋封好部機都難保不會入水，用300G就解決到問題，真正想點影就點影。</fontstyle></spanclass></p><p><spanclass><fontstyle>即Check！防水防震防塵  &#13;<br> 外殼有一層很厚的軟膠，可以做到三防功能，有效減低震盪，而且清洗容易。就好似筆者今次整啲泥落去部機度，沖一沖水就立即回復原狀。襟撞襟跌之餘，更可到水深三十米拍攝，但由於水壓問題，最多只可以潛30分鐘。以業界的標準去評級，呢部機有JIS7級防浸及防水能力和JIS6級防塵性能，用家即使在大塵的環境或雨天下拍攝亦冇問題，不會因而影響攝影質素。如果去到水清沙幼嘅沙灘，重可以錄120秒AVI檔案格式的無聲影片㖭，錄吓啲魚游來游去，都不知幾過癮。AV視像輸出和電池位，都有活門保護，要扭開安全掣先可以放電或SD卡落去，相當穩陣。</fontstyle></spanclass></p><p><spanclass><fontstyle>強勁功能三防機  &#13;<br> 同CASIO早前嗰部三防機相比，今次Ricoh的Caplio300G在規格上確實強很多，擁有320萬像素CCD及3×光學變焦鏡頭，微距僅1cm，重可以接駁TTL外置閃燈，方便夜間拍攝和補光。具備六種不同場景模式，當中最特別的是高感光度模式，於暗黑的情況下拍攝，LCD顯示屏就可以易於觀看。重有一個模式可在2秒內可連續影16張相並儲到同一個檔案中，成為一張分成16格一氣呵成的相片，影快速動作最一流。300G跟市面上的一般數碼相機比可能差唔多，但係三防機始終有其限制，例如光學變焦，今次呢部三防機喺功能上可算是一種突破。</fontstyle></spanclass></p><p><spanclass><fontstyle>街頭直擊  </fontstyle></spanclass></p><p><spanclass><fontstyle>記者小評  &#13;<br> 300G幾快，Zoom盡時亦唔容易手震，雖然光圈唔係好大，但係都做到顏色同層次分明，比想像好好多，影像夠晒清楚。而且0.22秒快門反應確實很好，方便即時對焦即時影。</fontstyle></spanclass></p><p>售賣點：康藝科技&#13;<br> 電話：23079084&#13;<br> 地址：深水埗高登電腦中心91號舖</p></body></html>