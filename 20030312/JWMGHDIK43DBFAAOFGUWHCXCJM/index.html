<html><header><meta charset="utf-8"><title>重現奧斯卡熱門電影女角<br>陳嘉容持槍Show美鑽過癮</title></header><body><h1>重現奧斯卡熱門電影女角<br>陳嘉容持槍Show美鑽過癮</h1><p>今年適逢奧斯卡七十五周年，國際鑽石商貿公司前晚在灣仔舉行「鑽光影照Frida電影首映」活動，大玩Oscarhit，請來陳嘉容及多位外籍模特兒，佩戴千萬美鑽首飾模仿經典電影造型。陳嘉容扮性感邦女郎，鑽光豔光十分迷人。</p><p>全球最大的鑽石推廣公司「國際鑽石商貿（DiamondTradingCompany）」慶祝奧斯卡七十五周年鑽禧，前晚於灣仔會展舉行「鑽光影照Frida電影首映」活動，將美鑽與奧斯卡電影結合。&#13;<br> 大會揀選荷李活電影《筆姬別戀》（《Frida》）舉行首映禮，《筆》片入圍今屆奧斯卡，女主角莎瑪希恩有份角逐影后獎項。大會又特別請來多位模特兒，以中外電影的女主角造型配襯由嘉頓新抱、珠寶設計師張王幼倫設計的鑽飾。<br> &#13;<br> <spanclass>摸男友當演習 &#13;<br> 其中最搶鏡的首選名模陳嘉容（Eunis），她揸槍扮《新鐵金剛之不日殺機》中的邦女郎，她昨日在電話訪問中大呼過癮，她說：「今次好好玩，平時行show直出直入，今次又跳吓舞，又要做表情，未出台我已經揸住支槍追住人射。」&#13;<br> Eunis續說：「其實我之前都驚做得唔好，因為要摸男model擺甫士，都幾尷尬㗎，所以前一晚我已經喺屋企搵男朋友Ricky畀我摸，好彩出嚟嘅效果都幾特別。」Eunis直認亦是占士邦迷，她說：「如果畀我做邦女郎，我最想同皮雅斯布士南合作，佢真係好man，好型，愈老愈有味道。」<br> &#13;<br> <spanclass>彩鑽長鏈養眼 &#13;<br> 周汶錡則以《花樣年華》中張曼玉的旗袍造型亮相，而模仿今屆奧斯卡大熱電影《芝加哥》女星嘉芙蓮薛達鍾絲的外籍女模即場勁舞一番，非常神似，她身上佩戴的彩鑽長鏈，更鑲上六千五百多顆鑽石。</spanclass></spanclass></p></body></html>