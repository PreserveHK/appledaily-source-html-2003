<html><header><meta charset="utf-8"><title>　　理大夥凌志設計師造車 - 李八方</title></header><body><h1>　　理大夥凌志設計師造車 - 李八方</h1><p>八方噚日參觀香港理工大學嘅「創新館」，裏面有過百樣科研項目，當中唔少重攞咗專利。&#13;<br> 館中有全球第一部民用嘅掌紋辨識器，雖然呢部機唔識睇掌算命，但可以喺1.5秒內辨認用者身份，比指紋辨識器準，又比常用嘅聰明卡方便，而且只賣萬幾蚊。&#13;<br> 其他展品重有同意大利合作設計嘅輕型四輪車，主攻歐洲市場，合作夥伴係有份設計凌志、法拉利嘅喬治亞諾，理大話會爭取將部份零件喺香港製造，誓要成為首部MadeinHongKong嘅車！&#13;<br> （圖）張大鵬教授示範用全球首創嘅民用掌紋機。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>