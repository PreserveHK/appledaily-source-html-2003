<html><header><meta charset="utf-8"><title>新車速報：<br>狠辣勁旅　富豪V70R</title></header><body><h1>新車速報：<br>狠辣勁旅　富豪V70R</h1><p><spanclass><fontstyle>本報記者意大利實地測試&#13;<br>近年，瑞典富豪汽車銳意改變形象，新車不斷推陳出新之餘，廠方亦好留意高性能房跑車市場；繼早前於各大國際性車展中，展出一系列概念跑車備受推崇後，日前廠方更安排世界各地嘅汽車傳媒，前赴意大利南部Bologna，實地測試最新嘅V70R高性能SportWagon型號，尤其係佢僅需5.9秒嘅0至100公里加速度，更教人印象難忘呢！&#13;<br>&#13;<br>記者、攝影：陳偉林</fontstyle></spanclass></p><p><spanclass><fontstyle>裝置豪華先進又吸引  &#13;<br> 賣相吸引之餘，車廂兩排高級皮椅，重用上獨特變色配搭，既沒有予人俗氣，前排桶形跑車座椅裝置，重帶出妥貼同高承托感；當然唔少得重有全方位電控同駕駛席嘅記憶裝置啦！新車除提供有高容量嘅尾廂之餘，尾排重可以應需要左右獨立放平，進一步加強實用感㖭！除電窗、門邊電鏡及電天窗外，另外重有高級音響連恒溫冷氣，唔少得重有電子導航儀同免提電話裝置。</fontstyle></spanclass></p><p><spanclass><fontstyle>2.5Turbo偈匹配先進裝置出眾  &#13;<br> 新車至吸引嘅地方，不僅係一台輔有Turbo嘅2.5公升直5偈強大輸出外，重有一系列至先進嘅Semi-active底盤模式選擇，可因應不同路面情況，選擇Comfort、Sport或者Advanced，再配上度身訂做嘅跑車化吸震筒同制動器，循迹力既高並且有收放自如嘅可靠感。而先進恒式四驅，匹配TRACS、DCC同DSTC等設計，亦能令呢部龐然大物嘅五門SportWagon，響迂迴曲折嘅山路上，仍能顯現神態自若嘅一面呢！</fontstyle></spanclass></p><p><spanclass><fontstyle>全新造型　凸顯辛辣本色  &#13;<br> 唔知各位印象中，有否記得富豪曾推出過一系列T5R高性能房跑車呢？而呢部沿用V70五門Wagon外殼嘅最新R系列SportWagon，賣相變得圓闊流暢之餘，一體式泵把連大型氣霸，重予人體會到一份惡形惡相味道；新設計嘅Xenon頭燈、低風阻水滴形門邊鏡、高穩壓性嘅尾定翼，以及四輪特大18吋合金胎軨配搭，皆令人感受有高性能旅行車嘅氣息㗎！</fontstyle></spanclass></p><p><spanclass><fontstyle>《Mr.Car》雜誌出版人狄Sir點睇V70R？  &#13;<br> 全新富豪V70R，有別過往高性能版本T5R型號，不僅具備有跑車魅力，而Semi-active主動式電子懸掛，匹配度身訂做嘅Racing避震同Brembo制動裝置，高循迹力及收放自如感，加上6前速CloseRatio波箱組合，可謂無懈可擊，會係同級車中至好玩嘅SportWagon車款。</fontstyle></spanclass></p><p><spanclass><fontstyle>富豪V70R規格  &#13;<br> 引擎：2521cc直5DOHCTurbo&#13;<br> 馬力：300ps/5500rpm&#13;<br> 扭力：40.8kgm/1950-5250rpm&#13;<br> 傳動：6前速手波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/40ZR18PirelliPZeroRosso&#13;<br> 尺碼：4710×1804×1460mm&#13;<br> 軸距：2755mm；車重：1713kg&#13;<br> 0-100公里：5.9秒；極速：250km/h（有限制）&#13;<br> 平均耗油：10.7L/100km&#13;<br> 新車售價：約港幣35萬起（未連稅）&#13;<br> 查詢：太古汽車（29238080）</fontstyle></spanclass></p></body></html>