<html><header><meta charset="utf-8"><title>打機樂園：總動員對抗淡市<br>12,000實名足球員PS2登場</title></header><body><h1>打機樂園：總動員對抗淡市<br>12,000實名足球員PS2登場</h1><p>踏入五、六月份，又到例牌嘅Game市淡季，加上E3EXPO又未到，整體Game市都好悶。雖然廠商努力迴避淡季出Game，不過PS2仍有唔少大作登場，剛推出就有《ThisIsFootball2003》及《天誅3》兩款口碑不俗嘅新作，實行以最熱門嘅足球及動作Game對抗逆市。&#13;<br>記者：徐影龍</p><p>繼《我們的高爾夫球》得到空前成功後，SCE再接再厲推出另一款運動Game《ThisIsFootball2003》，以靚仔龍門川口能活作代言人及12,000個實名球員為賣點，擺到明挑戰足球Game之霸《WinningEleven》。川口能活屬日本國家隊明星級球員，擁有唔少Fans，聲勢不比另一球星中田英壽弱，今番以代言人身份出場，大大個擺喺封面，已經比《WinningEleven》更具吸引力。</p><p><spanclass><fontstyle>史上最豐富足球Game名鑑  &#13;<br> 機迷除咗可使用川口能活當龍門外，Game內單單國家隊數目便達到81隊，更包含連日本在內15個國家23個聯賽，共549個球會，總球員數目達到史無前例嘅12,000人，夠晒誇張。不但比《WE》嘅40個球會人數多，而且全部真名登場，機迷大可捧心愛嘅球隊，大戰一番。值得一提係設有球員資料館，可隨時翻閱12,000名球員嘅資料，包括真實名稱及擔當位置等，可說係史上最豐富嘅足球Game名鑑，相當之厲害。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> 遊戲類型：足球運動&#13;<br> 對應機種：PS2&#13;<br> 遊戲人數：1至2人&#13;<br> 售價：$285（行版）&#13;<br> 開發商：SCE&#13;<br> (C)2003SonyComputerEntertainmentEurope.</p></body></html>