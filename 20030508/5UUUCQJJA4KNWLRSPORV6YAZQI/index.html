<html><header><meta charset="utf-8"><title>平得好(家電篇)：影音家電大平賣<br>25吋WEGA電視平一千　必搶</title></header><body><h1>平得好(家電篇)：影音家電大平賣<br>25吋WEGA電視平一千　必搶</h1><p>唔想去人多擠迫嘅地方，想留喺屋企舒舒服服歎世界，就一定要有齊備嘅家庭電器，趁呢期中原電器同華仁會都有精選減價貨品推出，一於以着數價強化屋企嘅影音家電啦，由雪櫃、微波爐呢啲家電到DVD機、電視呢類AV產品都可以嚟個大革新。重有記得買埋防炎必備嘅耳部體溫計同抗菌消毒碗櫃呀！&#13;<br>&#13;<br>記者：馬慶武　攝影：陳陶鈞&#13;<br>Model：Samantha（Sunspot）、立（Sunspot）</p><p><b> 影音產品</b> &#13;<br> <spanclass><fontstyle>25吋WEGA電視  &#13;<br> 原價：$3,980　特價：$2,880（限量12部）&#13;<br> 上一代WEGA，但功能同最新一代WEGA比較卻絕不輸蝕，S輸入、色差輸入及麗音等功能齊備，而且二千幾蚊可以買到部SONY25吋平面電視，實在係非常吸引，今次減價限量12部，手快有手慢無！（中原）</fontstyle></spanclass></p><p><spanclass><fontstyle>日本DVD機唔使一千  &#13;<br> 原價：$1,080　特價：$880&#13;<br> 一千蚊唔使買到部日本牌子DVD機已經夠晒抵，華仁會阿海哥重話呢部PanasonicRV32DVD機出名讀碟快，而且讀碟能力強，隻碟就算花咗啲都一樣讀到，而且具備播放DVD-R、MP3等功能，質素絕對唔差。（華仁會）</fontstyle></spanclass></p><p><spanclass><fontstyle>Apecs5.1DVD機套裝  &#13;<br> 原價：$1,380　特價：$980&#13;<br> Apecs係美國品牌，DVD機支援dts、AC-3等音效，加埋輸出有30W嘅重低音喇叭，睇碟臨場感唔會差，而最吸引就梗係唔使一千蚊嘅價錢啦。（華仁會）</fontstyle></spanclass></p><p><spanclass><fontstyle>Fisher微型HIFI  &#13;<br> 原價：$980　特價：$780&#13;<br> 同樣係嚟自美國嘅品牌，雖只具備收音機、CD播放功能，但就擁有獨立重低音喇叭，七百幾蚊咁平，駁嚟打機都抵啦。（華仁會）</fontstyle></spanclass></p><p><b> 時令貨</b> &#13;<br> <spanclass><fontstyle>PIGEON耳部體溫計  &#13;<br> 原價：$398　優惠價：$350&#13;<br> 近排耳部體溫計咁多人搶住買，又點可以唔減價益吓大家，同心抗炎呢？呢部日本PIGEON出品嘅耳部體溫計因為貨量需求緊張，所以唔會公開減價，只益《蘋果》讀者，如果想以平價買耳部體溫計，就記得帶埋呢段報道去買喇。（華仁會）</fontstyle></spanclass></p><p><spanclass><fontstyle>美的消毒碗櫃  &#13;<br> 原價：$1,280&#13;<br> 特價：$998（送16吋座地風扇一把）&#13;<br> 𠵱家呢個時期，最緊要係殺菌消毒，而呢個消毒碗櫃，下層以遠紅外線高溫消毒，上層以臭氧烘乾保溫，徹底替碗碟殺菌。而且今次除咗減咗差唔多三百蚊外，重額外附送16吋座地風扇一把，更加抵買。（中原）</fontstyle></spanclass></p><p><b> 家庭電器</b> &#13;<br> <spanclass><fontstyle>功能全面微波爐  &#13;<br> 原價：$1,580&#13;<br> 特價：$980（陳列品只限一部）&#13;<br> 具備15種自動烹調功能嘅Sharp微波爐，連自動翻熱都分為飲品翻熱、麵包翻熱等幾種，加埋5段火力調校，功能極全面。而且呢部陳列品極為新淨，新機一樣價錢卻平大半。（華仁會）</fontstyle></spanclass></p><p><spanclass><fontstyle>305公升雪櫃  &#13;<br> 原價：$3,580&#13;<br> 特價：$2,800（陳列品只限一部）&#13;<br> Toshiba305公升容量夠晒大，設有獨立保鮮室及快速冷凍格，間隔實用，買定幾日餸放入去一樣無問題。（華仁會）</fontstyle></spanclass></p><p><spanclass><fontstyle>多層送風雪櫃  &#13;<br> 原價：$2,800&#13;<br> 特價：$1,980（陳列品只限一部）&#13;<br> 214公升容量嘅惠而浦多層送風口雪櫃，令溫度更平均，另特設辟味功能，令雪櫃內嘅空氣更清新。（華仁會）</fontstyle></spanclass></p><p><b> 數碼相機</b> &#13;<br> <spanclass><fontstyle>外形靚仔又易用  &#13;<br> 原價：$2,880　特價：$2,580（限量20部）&#13;<br> SONYP8，有紅、銀、藍三款機身顏色選擇，320萬像素，可拍無限時有聲Movie，記憶卡幾大就可以錄幾耐，而且夠晒簡單易用，功能同外形一樣咁正。（華仁會）</fontstyle></spanclass></p><p><spanclass><fontstyle>金屬外殼有質感  &#13;<br> 原價：$3,180　特價：$2,480&#13;<br> Pentax330RS，320萬像素，賣點係金屬外殼，質感十足，而且可選全手動或全自動測光功能，重可以拍攝3D立體相，玩法好多，而且今次減價重足足減咗七百蚊，買機係時候喇。（中原）</fontstyle></spanclass></p><p><spanclass><fontstyle>Casio數碼相機系列  &#13;<br> Casio呢系列數碼機，最吸引就係卡片咁薄嘅機身，M1只得130萬像素但勝在價錢平；M2和M1一樣有MP3功能，最高像素更提升到200萬，不過價錢較貴；最後200百萬像素嘅S2就無咗MP3同錄音功能。三部外形差唔多一樣，要買邊部就要睇吓個人需要喇。（華仁會）&#13;<br> 各限量20部&#13;<br> </fontstyle></spanclass></p><p><b> 售賣點</b> &#13;<br> 華仁會（27893016）&#13;<br> 地址：旺角花園街75-77號花園商業大廈5樓&#13;<br> 減價日期：即日至6月8日&#13;<br> &#13;<br> 中原電器（25063515）&#13;<br> 地址：銅鑼灣時代廣場7樓728號舖&#13;<br> 減價日期：即日至5月22日</p></body></html>