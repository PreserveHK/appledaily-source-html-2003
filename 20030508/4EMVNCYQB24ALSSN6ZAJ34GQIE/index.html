<html><header><meta charset="utf-8"><title>香港有得Fun：<br>長洲今日飄色巡會全島細路玩到癲</title></header><body><h1>香港有得Fun：<br>長洲今日飄色巡會全島細路玩到癲</h1><p>疫潮開始穩定，悶了好一段日子的香港人已經早就按捺不住，四出玩樂，我們也決定打開屋企門，出去發掘一下香港還有幾Fun！&#13;<br>公眾假期，節目安排好了嗎？給你一個好介紹－－入長洲！今日正是太平清醮的大日子，長洲熱鬧非常。這裏的小朋友，是太平清醮的一大主角，矚目的飄色巡會，就由他們來擔綱。不過一眾沒份參與的小朋友一樣玩到癲，因為又玩又吃節目一大堆，就來看看這班小地膽有甚麼好介紹。&#13;<br>&#13;<br>記者：梁佩芬　攝影：軒　鳴謝：麥兜故事</p><p><spanclass><fontstyle>先食個包去行山！  &#13;<br> 入長洲的主打節目首推看飄色巡會，栢軒話雖然巡會於下午才舉行，但大家不妨早上九時便入長洲，因為那時人不多，空氣又清新！他建議我們一出長洲碼頭就向左走，直往北帝廟看包山，再往旁邊的北社街買個大山包吃吃，傳統嘛，一定要試試。吃完山包後，就到親近大自然時間。直行前往東灣上的眺望亭，那裏空氣清新，又可盡覽長洲景色。栢軒得意地說：「如果你行得慢，上山都係一個鐘，我就半個鐘跑到上山頂啦！」</fontstyle></spanclass></p><p><spanclass><fontstyle>睇飄色最好係海傍道！  &#13;<br> 經過上午的行山活動，快到食飯時間。栢兒最鍾意食街邊舖頭的酸齋，「媽咪都有煮齋，全部都係豆腐同菜，我都唔鍾意食，最好味係舖頭嗰啲酸齋，有好多種味，我日日都會買一串食！」飽餐後，1:30pm就到太平清醮最緊張時刻，大型巡會。連續兩年栢兒都有份參加巡會做旗手，她說要為大家推介看飄色有利位置：北帝廟及海傍路，前者可一口氣看盡所有飄色，後者有海風送爽，影相都靚啲。</fontstyle></spanclass></p><p><spanclass><fontstyle>食薄荷味糖公仔睇大戲！  &#13;<br> 看完飄色，又有小朋友跑來介紹這裏的有趣玩意，最大發現可算是又睇得又食得的糖公仔。晚上，齋戒結束，海邊的海鮮檔相繼開門，但別吃過時，因為八點開始，北帝廟有神功戲。大B一手楂住四支糖公仔，「每逢有大戲都有糖公仔賣，有獅子老虎又有足球員，我只知綠色係薄荷最好味！」&#13;<br> 太平清醮會在今晚結束，明天早上九時才開始派包，還要一早來排隊。所以，想吃個祈過福的山包，就要今晚留低啦。</fontstyle></spanclass></p></body></html>