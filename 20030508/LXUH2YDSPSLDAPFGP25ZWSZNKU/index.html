<html><header><meta charset="utf-8"><title>忍者協力雙打過關</title></header><body><h1>忍者協力雙打過關</h1><p>當年《天誅》喺PS上初推出時受到唔少玩家歡迎，今次最新作《天誅3》初登陸PS2，令好多玩家期待，筆者早前亦於PS2傳媒試玩會上親身體驗過其魅力，表現絕對令人驚喜。憑住現今開發技術及PS2機能，《天誅3》喺畫面及動作表現上的確改進不少，遊戲版圖大幅擴闊，大大增強忍者潛入之緊張氣氛，而一眾暗殺伎倆及道具，亦令遊戲增添不少趣味。</p><p><spanclass><fontstyle>《MetalGear》古代版  &#13;<br> 《天誅3》繼承前作玩法，隻身潛入敵陣，收集情報及道具等，最後戰勝首腦過關，可算係《MetalGear》古代版。今集最有特色係新增雙打玩法，除一較高下嘅「對戰模式」外，雙打模式精髓在於其協力系統，主角可跟力丸或彩女兩名忍者，合作使出連攜技，招式華麗攻擊力更屬一流，打首領必用。另一新增賣點，就係為角色加入成長元素。遊戲設有如《鬼武者》般嘅一擊必殺技，若運用準確，除可快速消滅敵人外，更可提升角色評價，話唔定影響結局或如《BioHazard》般獲得隱藏衣服。</fontstyle></spanclass></p><p>&#13;<br> &#13;<br> &#13;<br> &#13;<br> 遊戲類型：動作&#13;<br> 對應機種：PS2&#13;<br> 遊戲人數：1至2人&#13;<br> 售價：$342（行版）&#13;<br> 開發商：ACTIVISION&#13;<br> (C)2002-2003Activision,Inc.</p></body></html>