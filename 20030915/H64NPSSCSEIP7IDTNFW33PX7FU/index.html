<html><header><meta charset="utf-8"><title>新車速報：<br>福特Fiesta價廉物美</title></header><body><h1>新車速報：<br>福特Fiesta價廉物美</h1><p>想買部城市小車，要求有穩紮嘅車架結構，又要時款樣靚及慳油好力的話，相信當時得令會係呢部福特Fiesta；皆因佢來自德國之餘，加上一台1.4公升Duratec偈匹配先進5前速DurashiftEST雙向傳動裝置，同級車中可謂無出其右。家陣代理重推出Fiesta優惠出車價，不論標準及豪華版，均較原來便宜咗成萬蚊，真係買車要及時喇！&#13;<br>&#13;<br>記者、攝影：陳偉林&#13;<br>ImageGirl：Sylvia（CoolFactory）&#13;<br>逢星期一至日出版</p><p><center> <spanclass><fontstyle>加套包圍醒目又吸引  </fontstyle></spanclass></center> </p><p><br> &#13;<br> 1　一對高聚焦大燈重有霧燈裝置，望落份外吸引突出。&#13;<br> 2　一體式泵把連氣霸，令部車看來惡形惡相。&#13;<br> 3　尾置定翼連煞車燈，安全又見穩壓感。&#13;<br> 4　尾泵把加有整流器，好有一份跑意。&#13;<br> 5　直立式尾燈鋪排簡潔，有方便易看嘅好處。</p><p><spanclass><fontstyle>空間闊落設備講究  &#13;<br> 看似小巧嘅車廂空間，實質兩排五座位空間闊落，兼且重有同級鮮有齊嘅獨立頭枕及三點式安全帶組合，而頂級版更配備真皮座席，加上原廠高級CD音響連遙控設計，重有冷氣及雙安全氣袋裝置，以質論價自然又技勝一籌啦！</fontstyle></spanclass></p><p><br> &#13;<br> <spanclass><fontstyle>賣相吸引頂級包圍版突出  &#13;<br> 呢款福特Fiesta自於本地開售以來，銷量均見穩步上揚，皆因同級車中，佢有一個獨特又吸引嘅包裝外，一對頗有神氣嘅大燈設計，匹配上原廠霧燈同四輪15吋標準合金胎軨組合，一派時尚小跑車格局，自然吸引到唔少用家留意，而頂級Sport版重加送原廠包圍，單係呢個配搭，就經已叫人難以抗拒啦！</fontstyle></spanclass></p><p><spanclass><fontstyle>DurashiftEST雙向傳動夠創新  &#13;<br> 新車用上一台1.4公升Duratec直4DOHC偈，雖然輸出並唔算突出，惟每段輸出卻見平均有力，加上嶄新DurashiftEST雙向式5前速傳動裝置，既有自動波嘅方便，又見有手波車嘅好玩個性，自然就更為普羅車迷所受落㗎！再者，一套穩紮車架結構，匹配上柔韌有力嘅懸掛組合，令行車倍見支持同循迹力呢！</fontstyle></spanclass></p><p><br> &#13;<br> <spanclass><fontstyle>記者話：車價平又好玩  &#13;<br> 以10萬上落嘅價錢，就可以擁有一部德國製嘅靈巧城市小車，富安全性之餘，又有慳油好力嘅表現，而一套5前速DurashiftEST自動或手動式波箱，重帶出多一份好玩個性。</fontstyle></spanclass></p><p><spanclass><fontstyle>Sylvia話：賣相突出坐得舒適  &#13;<br> 部車個賣相好Cute同別致，家陣頂級版以$119,800發售，重包埋全車皮椅同全套包圍，令部車看來跑意盎然，重富有軟滑舒適嘅乘坐感㖭！</fontstyle></spanclass></p><p><spanclass><fontstyle>福特Fiesta小檔案  &#13;<br> 引擎：1388cc直4DOHC&#13;<br> 馬力：80ps/5700rpm&#13;<br> 扭力：12.7kgm/3500rpm&#13;<br> 尺碼：3917×1683×1417mm&#13;<br> 軸距：2487mm&#13;<br> 車重：1085kg&#13;<br> 平均耗油：18.5km/L&#13;<br> 新車售價：$109,800起&#13;<br> 車輛提供：福特香港（25031032）</fontstyle></spanclass></p></body></html>