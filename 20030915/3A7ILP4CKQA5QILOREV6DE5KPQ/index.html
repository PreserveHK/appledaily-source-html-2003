<html><header><meta charset="utf-8"><title>女裏外外：淡妝有領衫身份證相靚爆</title></header><body><h1>女裏外外：淡妝有領衫身份證相靚爆</h1><p>今日是全港市民分批換領智能身份證的日子，這張可能跟足你一世的身份證，上面除印有姓名和身份證號碼外，還有一張證主的黑白玉照。以往埋怨身份證相影得唔好的貪靚鬼，今次便有藉口再影過，但記住要做足功課，知道化個甚麼妝穿甚麼衣服，才是最恰當！&#13;<br>&#13;<br>記者：羅惠芬　攝影：楊錦文&#13;<br>化妝：Michelle@ettusais　模特兒：Yasmine@Jamcast</p><p>新的智能身份證雖然功能多多，但講到外觀，依然走傳統黑白玉照的路線。雖然政府宣傳話毋須化妝，但化個淡妝可以令整個人容光煥發，的確唔懶得。由於黑白相會將光暗的對比強化，所以化妝應以清淡為主，若是深色妝容，影出來效果便變成一撻撻，十足曬燶咁款。如果面部有色斑，要先做遮瑕才上粉。至於頭髮，一定要梳理整齊，不要遮蓋眼睛，最好是露出整個額頭。</p><p><spanclass><fontstyle>推介妝物  &#13;<br> </fontstyle></spanclass></p><p><spanclass><fontstyle>靚衫篇  &#13;<br> 望清楚，智能身份證上不單顯示樣貌，還會影到鎖骨位，所以穿甚麼衣服去拍照亦好重要。所揀衣服應無論顏色深或淺，最緊要避免跟膚色一樣，例如淺啡、卡其、黃色等。若你想要穩陣、突出、甚至想改變身形，以下都有好介紹。</fontstyle></spanclass></p><p><spanclass><fontstyle>穩陣派選有領衫  &#13;<br> 穩陣派怕出錯者，最可靠還是跟官方身份證相片中人一樣，着件有領衫，有顏色或圖案亦無妨，只要斯斯文文就包無錯。記住衫領不宜太大，預算相片可以睇到領尖為最佳。</fontstyle></spanclass></p><p><spanclass><fontstyle>想瘦可揀樽領衫  &#13;<br> 逢女孩都要瘦，尤其上鏡永遠比真人肥，想影出來張相瘦點，冬季換身份證人士可揀件樽領衫着，遮掩之下必瘦！不過樽領應選貼身款，且以半樽較好，以免拍攝出來有唔見咗條頸的感覺。</fontstyle></spanclass></p><p><spanclass><fontstyle>愛突出玩露膊  &#13;<br> 個個女仔都想獨一無二，唔想影一張千篇一律的身份證，就要從膊位入手，斜膊、吊帶小背心等，都不妨一試。</fontstyle></spanclass></p><p><spanclass><fontstyle>其他貼士  &#13;<br> 1.不可戴帽及頭巾，以免將樣貌遮掩住。&#13;<br> 2.如需佩戴眼鏡，以不反光鏡片眼鏡較佳。&#13;<br> 3.避免將頭髮漂染淺色，其中淺黃、金、白等色更為大忌。&#13;<br> &#13;<br> <b> 查詢</b> &#13;<br> cledepeau、Lancome&#13;<br> 售賣點：銅鑼灣崇光百貨&#13;<br> ettusais、Sofina&#13;<br> 售賣點：尖沙嘴海運大廈Faces&#13;<br> 連卡佛&#13;<br> 地址：尖沙嘴海運大廈女裝部&#13;<br> &#13;<br> （全部衣服由連卡佛提供）</fontstyle></spanclass></p></body></html>