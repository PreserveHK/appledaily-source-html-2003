<html><header><meta charset="utf-8"><title>緋聞甚囂塵上「表哥」照蒲頭<br>Yumiko與美容院太子情未變</title></header><body><h1>緋聞甚囂塵上「表哥」照蒲頭<br>Yumiko與美容院太子情未變</h1><p>吳浩康昨日到尖沙嘴出席「吳浩康Deep新歌首唱日」，早前有雜誌指鄭希怡（Yumiko）與美容院太子爺阿Ben拍拖，昨日二人也有到場，但見記者上前拍照時卻顯得十分避忌。</p><p>吳浩康昨日與師姐鄭希怡往尖沙嘴，出席「吳浩康Deep新歌首唱日」。早前有雜誌指Yumiko與吳浩康的表哥、美容院太子爺阿Ben拍拖，及後Yumiko指緋聞是美容院的宣傳招數，昨日Yumiko和阿Ben分別到場支持吳浩康。&#13;<br> 當記者上前拍照時，阿Ben卻即時迴避到商場上層位置欣賞，問他是否到場支持表弟及Yumiko時，他不置可否，其後便一直在商場一樓觀賞整個活動。<br> &#13;<br> <spanclass>電話繫情緣 &#13;<br> 早前指阿Ben博宣傳的Yumiko昨日改口風說：「嗰份報道出街之後，我哋都有通電話。事實上我同佢係朋友關係，我亦唔覺佢利用我去宣傳佢間公司，總之每次有阿Deep（吳浩康）嘅地方，佢表哥都會出現，我見到佢都唔會尷尬，但係我怕會影響我哋之間嘅友情。」而在旁的霍紋希亦說：「佢哋兩個只係見過兩、三次，所以唔係咁熟。」吳浩康則表示阿Ben是到場支持他，他說：「我每一次有活動，表哥同姑姐都會好支持我，所以今次都唔例外。」<br> &#13;<br> <spanclass>出門招風雨 &#13;<br> 此外，吳浩康的新歌首唱日原定在室外舉行，但因天雨關係，最後要移師到商場內舉行，吳浩康笑言自己每次舉行活動都會招風雨，他說：「其實我可以去一啲有旱災嘅地方做記者會，咁嗰度就唔會再有旱災啦！」戴上紫色爆炸頭假髮的Yumiko，亦送上一個橙紅色假髮給吳浩康，希望他會大紅。&#13;<br> 採訪、攝影：李珮洳</spanclass></spanclass></p></body></html>