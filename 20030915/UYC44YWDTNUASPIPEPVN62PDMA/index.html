<html><header><meta charset="utf-8"><title>數碼影音：PENTAXDSLR處男作*istD全球最細</title></header><body><h1>數碼影音：PENTAXDSLR處男作*istD全球最細</h1><p>數碼單鏡反光機（DSLR）憑住對焦快、曝光準確深受專業拍友歡迎，不過講到體積同重量，就唔及一眾相機仔，加埋鏡頭同閃燈，負擔一啲都唔輕。PENTAX嘅DSLR處男作*istD就突破呢個框框，晉身全球最細最輕DSLR一席，就算女性拍友使用都好輕鬆。&#13;<br>&#13;<br>記者：許福合　攝影：陳偉強　ImageGirl：Kase</p><p>可能因為Prosumer數碼相機仍未能滿足專業拍友嘅要求，最近DSLR巿場似乎熱鬧起嚟，*istD一推出當然會立即與之前嘅Canon300D作比較。300D淨機賣$7,980，而*istD售$13,800，雖然貴咗一大截，不過一拎上手，高下立判，使用嘅鋼製機身，感覺非常硬淨，受到碰撞時保護性較高，用家自然更能投下信心一票。</p><p><spanclass><fontstyle>黑金剛全球最細  &#13;<br> 從外觀比較，*istD同樣可技術性將300D擊倒，機身設計加上銀色機身，並未得到用家歡心，睇嚟PENTAX呢方面更能捉住用家嘅心態，採用黑色機身，一睇就知係專家級相機，再加上機身只有129×60×94.5mm，重550g，係現時DSLR中最細及最輕嘅型號，即使與一般Prosumer相機比較，大小其實分別不大，女仔使用都好穩陣，手瓜冇老鼠仔都可以影得好輕鬆！</fontstyle></spanclass></p><p><spanclass><fontstyle>全線鏡頭互用  &#13;<br> 貴咗幾千蚊，淨係外表夠Pro用家當然唔會滿足，首先睇睇佢嘅解像度，用咗610萬像素CCD，面積已差唔多等於APS相機（23.5×15.7mm），質素有保證。*istD可用番所有PENTAX鏡頭，亦可使用同期推出、專為DSLR而設計嘅P-FAJ18-35mmF4.0-5.6AL鏡頭，焦距乘1.5。有用開DSLR嘅用家，當要清潔CCD時，只有長按B掣快門唔放，而*istD特別內置咗「SensorCleaning」功能，反光板就會揭起露出CCD，方便吹走上面嘅灰塵，喺一眾DSLR中亦較少見。</fontstyle></spanclass></p><p><b> *istD配件一覽</b> &#13;<br> P-FAJ18-35mm鏡?$1,770&#13;<br> AF360FGZ閃燈?$1,600&#13;<br> 直度手柄?$1,300&#13;<br> 連主機全套：$18,470</p><p><spanclass><fontstyle>操控良好功能齊全  &#13;<br> 對DSLR有興趣嘅用家，當然對自己攝影技術有相當信心，鍾意自己話晒事，所以*istD只提供全手動、快門?光圈先決及全自動，若要拍攝夜景或要影星星，還有長時間曝光嘅B模式，絕對夠用。喜歡用手動模式拍攝嘅用家，只要使用手柄上前及後2個轉盤，就可以更改快門及光圈，開關掣上還加上預覽景深功能，相當好用。</fontstyle></spanclass></p><p><spanclass><fontstyle>新機試影：  &#13;<br> 測試*istD當日，陽光普照，光暗反差非常大，不過從呢張以光圈先決拍得嘅相片，曝光準確，顏色亦相當自然，唔會太灰，天空亦有自然嘅藍色，整體拍攝效果自然舒服。&#13;<br> 抵讚：機身只重550g，即使加埋鏡頭同閃燈，都唔算太重，與一眾DSLR比較，用落更見輕鬆。&#13;<br> 要彈：對焦速度及反應未見突出，往往要等多半秒先對準。</fontstyle></spanclass></p></body></html>