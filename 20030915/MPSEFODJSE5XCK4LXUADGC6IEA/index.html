<html><header><meta charset="utf-8"><title>飲食人誌：落吧劈竹炒葉青</title></header><body><h1>飲食人誌：落吧劈竹炒葉青</h1><p>「小二，攞一埕花雕王嚟！」呢種對白原來唔止喺武俠片中出現，今晚同班朋友蒲吧時你都可以咁叫酒，豪氣一番。因剛開業嘅天與地龍門酒莊，從內地引入十多款中國酒，更調配成多款自創中式Cocktail。等身為中國人嘅你，有機會一試「酒是故鄉醇」呢種滋味。&#13;<br>&#13;<br>記者：馬慶武　攝影：陳陶鈞</p><p>由踏上樓梯一刻開始，已經見到牆上掛滿中國味十足嘅面具、牌坊，連酒吧內嘅梳化都印有中國Monogram。酒莊老闆Anna話開呢間充滿中國色彩嘅酒吧，係想有更多香港年輕人可以接觸到中國傳統醇酒：「呢度咁近蘭桂坊，希望吸引多啲蒲開吧嘅後生仔女，相信佢哋都會覺得落吧飲中國酒會好有新鮮感。」可以一試「劈」竹葉青、五加皮嘅滋味。</p><p><spanclass><fontstyle>中式Cocktail  </fontstyle></spanclass></p><p><spanclass><fontstyle>最愛中國酒易入口  &#13;<br> Anna數年前已開始接觸中國酒：「雖然中國酒都幾啃，但比威士忌、白蘭地等洋酒易入口，而且飲落真係好甘香。」因為易入口，唔覺唔覺都幾易醉，所以為酒量淺嘅客人，創製出一系列加入中國酒調配嘅Cocktail。</fontstyle></spanclass></p><p><spanclass><fontstyle>Remix中國音樂  &#13;<br> 呢間酒莊不但「表面」中式化，連播放嘅音樂都一樣中國風。採訪當日場內嘅100吋投射螢幕便不斷播放中國京劇歌曲。Anna重話已經請咗一位上海DJ，遲啲會嘗試將以中國傳統音樂Remix成Disco音樂。可跟住以古箏、二胡等中國樂器演奏出嘅強勁節拍嚟個勁歌熱舞。</fontstyle></spanclass></p><p><spanclass><fontstyle>酒客兩句  </fontstyle></spanclass></p><p><b> 天與地龍門酒莊</b> &#13;<br> 電話：25378083&#13;<br> 地址：中環德己立街1-13號世紀廣場地庫&#13;<br> 營業時間：星期一至四12:00nn-2:00am，星期五、六12:00nn-3:00am，星期日及公眾假期4:00pm-1:00am</p></body></html>