<html><header><meta charset="utf-8"><title>股路縱橫：基金再加碼華晨先看3元</title></header><body><h1>股路縱橫：基金再加碼華晨先看3元</h1><p>港股上周借SARS消息調整，由於大市累積升幅可觀，獲利貨太多，調整幅度比預期大，由高位11242，到低位10762，共回落480點，幸在20日線水平獲支持而回升，上周四雖係長假前的交易日，市場內買意仍頗濃，明顯係續有資金流入，大市經過今次技術調整後，短期內可再向高位推進。&#13;<br> 早前講過，基金雖已預期中期調整會在10月出現，但仍部署入市行動，原因係佢哋估計中期調整幅度不會太大，可能只係得6%至8%（上周的小調整幅度亦已有4.2%），因此會一路買住，以迎接年底的大升浪。&#13;<br> 假期同芬佬茶敍，佢哋睇好汽車股前景，駿威（203）同華晨（1114）短期內派成績表，應該會好高分，特別係華晨，更可能會帶來驚喜，佢哋除以前有揸港股外，近期重大手加碼，基金𠵱家上車，睇幾多？駿威5.2元、華晨3.5元。<br> &#13;<br> <spanclass>走勢可望優於大市 &#13;<br> 今年以來，中國汽車市場銷售一直保持強勁增長，最新的數字係8月份生產36.6萬輛，比前同期增長48.8%，其中轎車產量16.9萬輛，增長63.2%。今年1至7月，14家汽車行業國家重點企業實現利潤204.8億元人民幣，大增83.5%。&#13;<br> 一波瑞銀新鮮出爐報告推介華晨，給予「優於大市」評級，以03年及04年每股盈利的10倍PE計，股價上升目標為3.0元。報告指華晨與寶馬合作佔44.55%的合營企業，在本月投產後，將大大改善集團的盈利前景。報告預期03年盈利9.6億元人民幣，升47.8%，04年再增40%至13.45億元人民幣，每股盈利分別為0.26元及0.37元人民幣，以04年預測計，即使股價升到3元，PE仍只係8.5倍。&#13;<br> 明年開始，華晨產品將三線並進，分別係輕型客車、中華轎車同寶馬轎車，適應市場的能力和評價大為提升。&#13;<br> 華晨股價在2.0元多水平已橫行兩個月，但一浪比一浪高，底部由2.1元升上2.3元，高位2.6元。近日股價在50日線獲支持，上周四衝上2.475元高收，今次係3次到頂，若升破，照度上去，最少可見3.15元。&#13;<br> 郭兆誠</spanclass></p></body></html>