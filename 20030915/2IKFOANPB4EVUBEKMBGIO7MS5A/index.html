<html><header><meta charset="utf-8"><title>平山綾癲得勻循</title></header><body><h1>平山綾癲得勻循</h1><p>通常啲日本水着女星為日本雜誌影靚相嗰陣，都會搭嚿豬頭骨，醒多個簡短嘅訪問畀fans歎。今期《sabra》封面人物嘅平山綾，再戰水着甚有瞄頭，但仍然癲得勻循，佢除咗話要去便利店睇吓自己上雜誌係點之外，又大講佢同UFO外星人相遇嘅偉論。不過，佢講乜都唔緊要，最緊要佢夠索就得啦！</p></body></html>