<html><header><meta charset="utf-8"><title>701收料站：航通貨落強者手</title></header><body><h1>701收料站：航通貨落強者手</h1><p>小初上周一提過，有經紀波友叫留意航天科技通信（1185），傳聞隻股可能配股。點知話口無耐，航通已於中秋節當日搞批股，雖然集資金額唔大，只得1140萬元咁大把，但波友話貨源係落入強者之手。&#13;<br> 航通上周四以每股0.30元，配售4000萬股新股，集資淨額1140萬元，主要用作一般營運資金。&#13;<br> 講真嗰句，1140萬元貨其實好濕碎，如果小初手頭鬆啲，夾埋兩三個老友都食得晒，實在唔明佢哋所謂嘅強者之手，究竟有幾強勁？&#13;<br> 不過波友話，單睇上星期星洲出現沙士事件，大部份股仔急急回落，但航通股價則未見大散，兼夾有大戶肯科水要貨，呢一點已經值得留意，如果股價炒得上，要搞多次批股又有何難？&#13;<br> 今次航通配股價，雖然比上周四收市價0.39元，大折讓23.1%，但由於今次批嘅係新股，承配人嘅股票唔會咁快到手，所以少一重即刻沽出街嘅憂慮，反而股價有機會慢慢砌上。&#13;<br> 慕容小初</p></body></html>