<html><header><meta charset="utf-8"><title>蘋果助學金月尾截止申請</title></header><body><h1>蘋果助學金月尾截止申請</h1><p>為咗鼓勵成績好但家境有困難嘅學生畀心機讀書，減輕佢哋屋企嘅經濟負擔，一年一度嘅蘋果助學金喺九月初已正式接受申請。蘋果助學金已經同唔少清貧學童共度六個寒暑，助學金嘅目的主要係減輕本港中、小學生喺學費、書簿同膳食嘅支出。<br> &#13;<br> <spanclass>可向校方查詢 &#13;<br> 早排，大使已經向全港逾千間中、小學寄出宣傳單張同申請表格，有需要嘅同學可以向校方查詢。&#13;<br> 𠵱家經濟環境差，好多貧困家庭都希望知多啲申請助學金嘅審批準則，呢排大使淨係接查詢電話都接到手軟，佢哋提出嘅疑問真係層出不窮。某日，家長甲問：乜嘢叫做成績好？點樣界定為貧窮，我哋擁有私人物業，可唔可以申請？隔日，老師乙又問：操行良好，即係代表乜嘢？</spanclass></p><p><spanclass>成績操行評核 &#13;<br> 大使喺度重申，申請學童嘅成績同埋操行都會係我哋評核嘅項目之一，由教育界人士組成嘅審批工作小組會制訂一套評分標準去考量，以求達到公平公正嘅原則。&#13;<br> 以下大使歸納咗五個重點，係讀者成日打嚟問嘅，希望幫到大家了解多啲申請助學金嘅資料。&#13;<br> 1.申請助學金截止日期為本月30日（周二）&#13;<br> 2.申請人可自行影印助學金申請表格&#13;<br> 3.填妥表格後，必須連同最近一個學期成績表或成績單副本，以及家庭收入證明文件一併寄回&#13;<br> 4.報名表格寄交：將軍澳工業邨西駿盈街八號蘋果助學金辦事處，信封面註明「申請助學金」&#13;<br> 5.綜援家庭不接受申請&#13;<br> 其實，申請人只要花幾分鐘詳細睇吓申請表嘅內容，就可以搵到以上嘅答案，當然，若果你哋重係有唔明白嘅地方，大使一樣歡迎你哋打電話：29908688查詢。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>