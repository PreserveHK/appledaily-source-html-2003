<html><header><meta charset="utf-8"><title>阿明沒飯開盼早日獲聘</title></header><body><h1>阿明沒飯開盼早日獲聘</h1><p>阿明從來沒想過自己有一天竟要四處叩門討飯吃，那種滋味對他來說，實在相當難受。「我覺得自己𠵱家就好似乞兒、流浪漢咁，呢包米、呢啲即食麵同罐頭，都係社區中心啲姑娘可憐我，送畀我食嘅，我真係唔想以後都係咁，好想快啲搵番份工。」阿明連聲歎氣說。&#13;<br> 三十九歲的阿明，自中五畢業後便投身社會工作，由製衣廠的辦公室助理一直擢升至成衣跟單員，月入約有一萬元。可惜近年本港製造業萎縮，阿明屢次經歷裁員失業，今年五月，他不幸再次加入失業大軍。<br> &#13;<br> <spanclass>靠遣散費生活 &#13;<br> 「我已經冇乜要求，亦唔期望搵番以前嘅人工，只係人哋一聽到我成四十歲，就連面試嘅機會都唔畀我，好無奈。」阿明表示，這半年來，僅靠早前離職時發放的遣散費生活，惟目前到達山窮水盡的困境。&#13;<br> 阿明一向為家庭經濟支柱，單身的他負起照顧雙親的責任，這幾年間，父母又不幸患病及先後離世，醫療費以至殮葬費由他獨力支付，故此早沒有積蓄。「𠵱家我不單止冇飯食，而且三個月冇租交，電費單亦都過晒期未畀，房屋署已經出咗最後通知書，隨時會收屋，到時我可能真係要瞓街。」<br> &#13;<br> <spanclass>讀再培訓課程 &#13;<br> 為了謀求新出路，免得坐以待斃，阿明現在正報讀再培訓局的保安課程，並積極尋找工作，惜始終未能解燃眉之急。&#13;<br> 蘋果日報慈善基金有見阿明境況堪憐，已即時撥款八千元助他清還欠租、電費，及暫時應付三餐需要。&#13;<br> 捐款編號：C1180&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>