<html><header><meta charset="utf-8"><title>栗山剝校服散女人味</title></header><body><h1>栗山剝校服散女人味</h1><p>好多睇過電影《標殺令》嘅街坊都認同，喺入面着女高中生服，飾演合子嘅栗山千明，分分鐘搶戲過劉玉玲，淨係佢嗰啲假睫毛，誇得嚟型到爆。栗山喺日本一夜之間變咗拍荷李活片嘅大星，好多雜誌邀請佢梳番戲入面嘅合子直髮look影靚相，不過已經十九歲嘅佢，始終都唔再係《大逃殺》入面嘅小妹妹，大家唔難發現栗山𠵱家都幾有女人味，可塑性都幾高㗎！</p></body></html>