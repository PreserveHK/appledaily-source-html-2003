<html><header><meta charset="utf-8"><title>蘋果基金助學扶貧</title></header><body><h1>蘋果基金助學扶貧</h1><p>近日政府放風要大削大學撥款，八間大學同氣連枝，齊聲反對。大使唔係生神仙，唔知事件會演變成點，只知受害者最終都係一班苦學生。&#13;<br> 講起苦學生，大使都接觸唔少，早排大使先後接過兩個大專生嘅求助個案，有位男生嘅爸爸早年因病過身、媽媽近年中風同有精神病；另一位女生就爸爸退咗休，一家幾口要攞綜援過日子。兩位苦學生都分別因為升讀大學而冇資格攞綜援金，而要轉去申請Grant&amp;Loan，男生重等緊結果，女生就唔想先使未來錢，所以只係申請Grant部份去交學費，不過生活費就一個仙都冇，屋企人又冇辦法喺有限嘅綜援「餅仔」度分啲畀佢返學搭車同食飯。蘋果基金見呢兩位學生排除萬難，發憤讀書，分別撥咗幾千蚊畀佢哋應急。<br> &#13;<br> <spanclass>可轉介苦學生求助 &#13;<br> 我哋基金其實喺教育方面都幫唔少，除咗「蘋果助學金」幫啲家貧嘅中小學生之外，好似呢兩個兩頭唔到岸嘅Cases，申請到呢樣就申請唔到嗰樣，正處喺夾縫之間又唔可以即刻有應急錢打救到佢哋，我哋基金正好救急扶危。各位非政府機構、學校老師同社工，如果遇到呢啲苦學生近日冇厘心機，有經濟問題解決唔嚟，坊間又冇資源幫到佢，不妨打個電話嚟傾傾，我哋基金幹事核實之後，定會盡辦法幫幫忙。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>