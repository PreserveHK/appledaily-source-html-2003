<html><header><meta charset="utf-8"><title>買Wacoal內衣滿$300送意頭「千福褲」</title></header><body><h1>買Wacoal內衣滿$300送意頭「千福褲」</h1><p>重有唔夠一個月就係羊年來臨，過新年梗係要換番套新內衣，如果你都係忠於傳統的保守派，趁新年來臨之前，去Wacoal內衣專門店揀定心水BraBra，話唔定新年一到即刻行個好運。講番Wacoal新一季的內衣系列，特別之處係選用了嬌豔華貴的紫紅色為主調，襯托性感貼身的通花喱士，配合農曆新年喜氣洋洋的氣氛。由1月4日至31日期間，只需購買Wacoal產品滿$300，便可獲贈名為「千福褲」U-Shorts內褲一條，意頭十足，留番新年着認真應景。&#13;<br>記者：尹珊珊</p><p>最新推出的一系列新年內衣，貫徹性感高貴形象，以喱士通花圖案配襯優雅的紫紅色調，女性魅力盡情發放。&#13;<br> 胸圍：$320&#13;<br> 內褲：$128</p><p>所謂「千福褲」其實是在內褲邊印上富貴、健康、幸運、美麗等祝福語，取自腰纏萬「富」之意，顏色方面有象徵鴻運當頭的粉紅色，以及代表了旺夫益子的黃色以供選擇。</p></body></html>