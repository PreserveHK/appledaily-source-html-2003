<html><header><meta charset="utf-8"><title>林敏驄篤機王率先試玩EricssonP800</title></header><body><h1>林敏驄篤機王率先試玩EricssonP800</h1><p>官方網頁內的P800，是6大版圖多字更多的功能大陳述；報章雜誌上的P800，是圖文並茂的重點簡介，至於林敏驄眼中的P800，就是得兩個字：機王，對於呢部尚未上市的P800，林敏驄同你率先試玩，有幾個至正功能推介！&#13;<br>記者：恭尚恩&#13;<br>攝影：陳智良</p><p>只見林敏驄熟手地左篤右篤，原來只用了呢部還未上市的P800約兩個星期，但對其功能卻可謂相當熟悉。有幸與鬼才林敏驄講手機，小記便膽粗粗問會點形容P800，意外地得到的竟是非常大路但卻貼切的兩個字：機王，皆因他說：「睇片、聽MP3、影相、PDA乜都有，重唔係機王！」雖則他手上的P800只是英文版，但卻已經好正，有中文版就一定會換機！每次攞部機出來打電話又或者影相，身邊朋友都話正，個個爭住想要。小記問若然有人以高價要求他出讓，他只「哈」了一聲，相信他不會割愛。&#13;<br> &#13;<br> SonyEricssonHBH-30&#13;<br> 藍芽免提耳筒售價：$1,280</p><p><center> <spanclass><fontstyle>P800全身睇  </fontstyle></spanclass></center> </p><p><spanclass><fontstyle>林敏驄推介4大至正功能  &#13;<br> <spanclass><fontstyle>第一大隨時有片睇至正  &#13;<br> 問到P800的至正功能，林敏驄不用想便即時答道：「最正梗係用嚟睇片啦！」而且更可以聽埋MP3，出街唔怕悶。當然P800支援MP3Player及MPEG4Player，隨時可以聽歌睇片。另外，自從用了P800後就唔使再帶記事簿，Check電郵同記低Appointment都靠晒部機。</fontstyle></spanclass></fontstyle></spanclass></p><p><spanclass><fontstyle>第二大3D遊戲打到唔停手  &#13;<br> Show完套戲就即刻Click入去「Game」一欄，「呢個Game重過癮，有3D效果，啲聲又夠正！」原來第二個推介是內置於機內有3D效果的《MenInBlackII》遊戲，見他示範打怪獸時「嘭！嘭！嘭！」果然視覺同音響效果俱備。有幾好玩幾吸引，的確難以筆墨形容，但見他玩了3分鐘亦不離手便略知一二，小記亦唔忍心打擾，但無計，好奇心驅使要繼續睇睇部機的其他功能。</fontstyle></spanclass></p><p><spanclass><fontstyle>第三大影相兼做來電大頭  &#13;<br> 攞住部內置鏡頭的P800可以周圍影相，最緊要當然是可以同他的仔仔影相，所以小記喺部手機內不難發現大量同仔仔及太太的合照。當影到尾聲時，電話突然響起，大家一望個芒就知道是他的仔仔打來，但並非因為電話號碼或名字，原來林敏驄將仔仔張相做埋來電大頭貼，一有來電就有埋個樣睇。</fontstyle></spanclass></p><p><spanclass><fontstyle>第四大配件設計夠型仔  &#13;<br> 他亦特別攞個USBHotSync座畀小記影相，跟住就話：「果然係Sony有份設計嘅產品，連個HotSync座都好鬼型仔！」皆因P800備有Word、Excel、Powerpoint等應用程式，當然要有個跟機會有埋嘅HotSync座，可與電腦連接更新資料。</fontstyle></spanclass></p><p><spanclass><fontstyle>小記後話新機上市在即？  &#13;<br> 其實自去年6月將P800升級加入MS擴充槽後，當時預計會於同年第三季上市，但可惜一拖再拖。到了去年12月，官方網頁就接受優先登記，隨時收到認購的最新消息，當時諗緊新機應趕及聖誕節推出，但大節過後亦未見蹤影。近日又傳手機商希望配合用了P800作為特務手機的電影《新鐵金剛之不日殺機》上映，於短期內推出P800，希望傳言屬實，各Fans唔使再等到頸都長，估計售價約$4,500-$5,000。&#13;<br> &#13;<br> SonyEricssonP800Profile&#13;<br> 制式：GSM900/1800/1900三頻&#13;<br> 尺寸：117×59×27mm&#13;<br> 重量：158克（連揭蓋）&#13;<br> 屏幕顯示：208×320Pixels（開蓋）、208×144Pixels（合蓋後）；4,096色&#13;<br> 通話時間：13小時&#13;<br> 備用時間：400小時&#13;<br> 擴充槽：MemoryStickDuo&#13;<br> 功能：GPRS、MMS、Java、和弦鈴聲、接發電郵、AudioPlayer、SymbianOS&#13;<br> SonyEricsson客戶查詢熱線：82038863</fontstyle></spanclass></p><p><spanclass><fontstyle>新舖緣繫新機  &#13;<br> 在P800之前，林敏驄用的同是該品牌的T68i，有時亦會攞太太部T300同埋個鏡頭玩影相，而今次之所以有部P800，他說因為上次幫SonyEricsson搞活動，搞得都幾好，所以就送了部P800畀佢。</fontstyle></spanclass></p></body></html>