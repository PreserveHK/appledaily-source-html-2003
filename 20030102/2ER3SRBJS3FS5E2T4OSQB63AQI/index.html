<html><header><meta charset="utf-8"><title>花絮</title></header><body><h1>花絮</h1><p><spanclass>美少女簽名會排長龍 &#13;<br> 俄羅斯美少女舒拉寶娃（圖一）噚日就喺球場隔籬個網球嘉年華舉行簽名會，以佢嘅美貌，立即吸引過百球迷排長龍攞簽名，而舒拉寶娃就好nice，無論簽場刊、網球、海報，甚至同球迷合照都冇問題，難怪佢成為今個賽事風頭躉。<br> &#13;<br> <spanclass>網球嘉年華擺車展無厘頭 &#13;<br> 講番網球嘉年華，今年就有一間車行擺設兩架好得意嘅房車做宣傳，成為全場焦點；由於架車外形特別，吸引好多大人細路上車玩番一陣，不過有冇人睇睇吓波去買架車返屋企呢？<br> &#13;<br> <spanclass>舞龍被吹跌認真唔老嚟 &#13;<br> 雖然噚日只係新曆元旦日，但大會賽前亦安排咗舞龍隊，同球手一齊舞龍繞場一周（圖二），充滿節日氣氛；不過未開始之前，條龍就俾風吹跌，成條瞓響球場中心，新正頭，認真「唔老嚟」。</spanclass></spanclass></spanclass></p></body></html>