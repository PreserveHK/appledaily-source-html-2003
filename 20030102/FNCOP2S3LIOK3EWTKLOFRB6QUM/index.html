<html><header><meta charset="utf-8"><title>單親病婦無錢交租交學費</title></header><body><h1>單親病婦無錢交租交學費</h1><p>一紙婚書，是幸福美滿的象徵，但亦可以是痛苦的開始。兩度婚姻失敗的阿金對此有切身感受。她現與五歲女兒晴晴活在社會保障網下，基本生活本可勉強應付，奈何早前女兒兩度入院動手術，導致開支驟增，如今欠下屋租、煤氣費及女兒學費無力繳交，令她惆悵不已。</p><p>阿金多年前與首任丈夫因為意見不合而分開；直至六年前，她遇上了第二任丈夫，並以四十三歲高齡誕下女兒，當她正為遲來的幸福暗自慶幸之際，婚姻卻又再度觸礁。&#13;<br> 阿金表示，其夫原任職的士司機，惟因生意不景，長期承受沉重的經濟壓力，以致心理不勝負荷，患上精神病。<br> &#13;<br> <spanclass>5歲女兩度入院 &#13;<br> 「佢脾氣變得好暴躁，入過醫院幾次，重成日向我郁手郁腳，我惟有同佢分開，不過講真嗰句，佢對個女就好好、好錫佢。」四十八歲的阿金說。就讀幼稚園高班的晴晴在旁聽到母親這樣說，亦似懂非懂地笑嘻嘻說：「爸爸對媽咪唔好，但係對我好好、好錫我，成日買嘢畀我。」&#13;<br> 離婚後，阿金為了照顧晴晴，無法外出工作，母女惟靠綜援金維持生計，扣除公屋租金、水電雜費和幼稚園學費後，剩下的錢僅夠三餐開支。然而，阿金患有貧血，需要經常往返醫院覆診；晴晴年內又曾兩次因為疝氣而入院動手術，車費開支驟增；長期入不敷支，以致欠下數千元屋租、女兒本月的學費及煤氣費，需要盡快繳交，否則將被截斷煤氣供應及被勒令搬走。</spanclass></p><p><spanclass>雪櫃洗衣機齊壞 &#13;<br> 「有時我又驚個女餓親，佢想食乜我都買畀佢，又要時不時煲啲湯水畀佢補充營養，真係估唔到會搞到咁，𠵱家都唔知點算。架着一副厚厚眼鏡的阿金續說：「就嚟過年，加上咁嘅經濟環境，重邊有朋友會有錢借畀我，晴晴爸爸自己都攞緊綜援金。」&#13;<br> 蘋果日報慈善基金有見阿金的境況，即時撥款四千九百八十四元，助她清繳上述欠費。&#13;<br> 另外，阿金家中的雪櫃和洗衣機均已壞掉，盼獲讀者捐贈。「呢個二手雪櫃係兩年前喺鴨寮街用八百蚊買番嚟，𠵱家已經唔凍，咁啱洗衣機又壞埋，我有貧血，𠵱家我要用手洗衫真係好辛苦，希望大家幫忙吓。」阿金說。&#13;<br> 捐款編號：C0782&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>