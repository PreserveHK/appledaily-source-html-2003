<html><header><meta charset="utf-8"><title>股壇瀏覽器：數碼通可能派大息</title></header><body><h1>股壇瀏覽器：數碼通可能派大息</h1><p>港股周二除夕半日市升48點，收報9321，恒指全年下跌18%。過去一年港股乏善足陳，不過就見到唔少私有化計劃，反映本地華資已經認為港股跌得夠殘。&#13;<br> 新地（016）向數碼通（315）提出技術性全面收購，一如阿虎所料，新地旨在試探英國電訊是否有意出售手上20%數碼通股權。新地調高收購價至8.50元，英國電訊亦同意出售股權，落實之後，數碼通股價不再受英國電訊意向左右，而數碼通手上36億元現金亦有機會作為派息之用，因為數碼通目前缺乏投資出路。&#13;<br> 當數碼通單Deal搞掂後，市場下一焦點自然會放在電盈（008）身上。據黑客所講，電盈與大東已有默契，在電盈搵到足夠融資後，便會向大東回購電盈股權。不過到目前為止，銀行對於電盈嘅融資計劃唔算太積極。<br> &#13;<br> <spanclass>環動短期不宜憧憬 &#13;<br> 環球動力（231）董事局日前正式大換班，換言之重組計劃將逐步展開。隻股於12月中停牌，主要等待公布股價敏感消息。黑客話，新管理層其實有一連串注資計劃，但由於現時市況差，難以推高股價配股集資，因此公司有可能供股集資或直接發行新股收購，股價短期內難以好轉，當街外股東股益被攤薄後，股價才會有真正反彈。&#13;<br> 長江生命科技（8222）去年上市，上市前曾掀起生化股小炒一陣，上市後生化股大幅回吐，長科本身股價表現亦乏善足陳，大部份時間潛水，此外重不斷傳出不利消息，先有首席科學家張令玉身世之謎，最近公司在愛滋病治療之臨床測試結果亦受到國內報章質疑。Cookie話，原本諗住長科在愛滋病治療方面有突破而一鋪翻身，點知反而惹上是非，真係想借機會炒番轉都唔得。&#13;<br> 阿虎</spanclass></p></body></html>