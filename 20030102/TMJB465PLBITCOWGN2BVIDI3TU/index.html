<html><header><meta charset="utf-8"><title>　　一哥「違規」出巡 - 李八方</title></header><body><h1>　　一哥「違規」出巡 - 李八方</h1><p>元旦係普天同慶嘅大日子，一哥曾蔭培就去到蘭桂坊「出巡」，噚日凌晨十二點幾，佢架一哥車出現喺蘭桂坊，在場警察見到老頂駕到，即刻幫佢開路停車，然後四至五個差人前呼後擁咁護駕，一哥嘅威勢係唔同啲。&#13;<br> 本來已經熱情高漲的市民見到一哥，更加高興到狂叫歡呼。一哥笑住向市民舉手講：「新年快樂！」落咗車之後，本來條行人路實施人潮管制，規定只可以行上，冇得落，但係一哥當然不在此限，「破例」可以行落去另一邊酒吧，繼續親民同人SayHi﹗&#13;<br> （圖）一哥（左二）噚日凌晨去蘭桂坊巡視，有成班下屬護駕。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>