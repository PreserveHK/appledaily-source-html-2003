<html><header><meta charset="utf-8"><title>　　張文光留守功能組別 - 李八方</title></header><body><h1>　　張文光留守功能組別 - 李八方</h1><p>民主黨內部一直傳聞，話𠵱家喺立法會代表教育界功能組別嘅張文光，下屆立法會選舉會轉戰直選議席。不過事件峯迴路轉，最近聽講話張文光已經拍板，留守功能組別，暫時唔諗直選住。&#13;<br> 張文光呢個決定主要係因為教協。大家都知道，○七年嘅政制檢討，民主派最心急，阿董最唔想面對；其實除咗直選特首，另一個議題就係取消立法會嘅功能議席。工商界已經開始力保功能組別，教協當然希望張文光可以留守，處理啲棘手問題及立場，話晒佢都熟手啲。&#13;<br> 如此一來，九龍東嘅選情又會出現變數，司徒華下屆退唔退休，仍未有定案。八方聽講好可能會視乎今年嘅區議會選舉結果，若果新人未能獨挑大旗，多次講過自己重可以服務社會嘅華叔，唔排除再戰直選。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>