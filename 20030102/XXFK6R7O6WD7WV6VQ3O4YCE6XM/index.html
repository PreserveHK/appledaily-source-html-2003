<html><header><meta charset="utf-8"><title>陳見飛識男仔要陳冠希批准</title></header><body><h1>陳見飛識男仔要陳冠希批准</h1><p>陳見飛、劉曉彤和陳淑蘭（蘭子）緋聞男友曾國銘等，前晚在無綫電視城演出《全城狂歡飛躍2003》，倒數迎接新年。&#13;<br> 陳見飛表示今年最開心是母親從溫哥華回港，一家團聚，她前晚說：「我一陣做完騷，會合細佬（陳冠希），然後一家人倒數過年。我嘅新年願望係希望來年開開心心，我好耐冇拍拖，好懷念嗰種感覺，我重覺得入咗行之後選擇多咗㖭。」<br> &#13;<br> <spanclass>「蘭子好熱情」 &#13;<br> 問陳見飛身邊的追求者可有圈中人，她說：「唔知，唔好講，我揀男友一定要過細佬嗰關。我同前男友分手，都係因為細佬唔鍾意。」&#13;<br> 此外，有傳曾國銘追求蘭子，他否認說：「蘭子一向對人好熱情，我哋只係好朋友，我暫時冇諗住追求佢，蘭子都有因為緋聞打電話畀我，同我講唔好意思。」&#13;<br> 採訪、攝影：卓寶花</spanclass></p></body></html>