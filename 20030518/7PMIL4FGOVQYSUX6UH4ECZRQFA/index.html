<html><header><meta charset="utf-8"><title>30舊同事　集體應徵</title></header><body><h1>30舊同事　集體應徵</h1><p>搵工艱難，連部門也差點解散，可以怎辦？除了埋怨和彷徨，同事間還可發揮互助精神，集體搵工。三十多名於四月底被迫集體離職的航空業服務員，昨和舊同事一齊到馬會招聘日求職，互相關照和打氣，原擔任部門主任的馬先生（圖）坦言：「希望有機會再一齊做同事。」&#13;<br> 被下屬稱為「大佬」的馬先生，昨日和三十多名「同事」九時多已到達會展的招聘會場，直到下午七時後才獲接見，「好彩有咁多人一齊，開心啲，過程實在太長，好似馬拉松咁。」一班同事有說有笑，一時取笑某人遲到，一時又讚同事做事勤奮。<br> &#13;<br> <spanclass>極力替下屬爭取 &#13;<br> 由於「沙士」打擊，之前任職的航空服務公司大幅削減員工八成薪金，馬先生的一班下屬由月薪六千三百元減至一千元，如不接受就要離職。「根本就唔夠食，好似我個同事話，六個月唔畀飯你食，就算之後畀鮑魚飯你食都餓死咗啦！」其中盧先生一家六口，但只有他和姊姊工作，若靠一千元養家簡直是天方夜譚。&#13;<br> 馬先生替下屬極力爭取不成，雖然自己不需減薪，但對公司的短視感到失望，於是決定和三十多名同事共同進退。「我唔係引咎辭職，係忍夠辭職！」&#13;<br> 離職後大家互相關照，曾任顧客服務員的Mandy知悉馬會舉行招聘日，即致電昔日同事，更相約一起見工。馬先生應徵主任級的職位，其下屬則應徵和「老本行」相關的客戶服務員，成功與否則要等待四星期才知曉。</spanclass></p></body></html>