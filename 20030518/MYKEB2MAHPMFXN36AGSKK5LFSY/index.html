<html><header><meta charset="utf-8"><title>用車報告：<br>奧迪A3用家報告好坐好揸</title></header><body><h1>用車報告：<br>奧迪A3用家報告好坐好揸</h1><p>相信大家每日響街上見到嘅奧迪汽車，款式可謂多不勝數；而今回「用車報告」主人翁陳先生，就以一部奧迪A31.8T作座駕，究竟佢除咗覺得部車可以予人有舒適乘車環境及出色操控表現外，重有何評價呢？大家不妨一齊嚟睇睇。&#13;<br>&#13;<br>記者、攝影：李智佳</p><p><spanclass><fontstyle>「設備頂級坐得舒服……」  &#13;<br> 「以車廂設備嚟講，電天窗可算係我最喜愛嘅配備之一，事關佢擁有多段式調校外，而且只需利用一個控制鍵，便可控制整個天窗嘅活動，夠晒方便。」另外，陳先生又認為車廂空間闊落之外，前排一雙仿桶形皮椅能為乘客提供充足承托力，從而令人坐得貼服又舒適呢！</fontstyle></spanclass></p><p><br> &#13;<br> <spanclass><fontstyle>「缺點可以接受……」  &#13;<br> 雖然陳先生對A3嘅車廂配搭給予頗高評價，但有啲地方仍未能令其感到滿意，例如如果不慎將手碰到車廂門壁，會有些許白色花痕留在上面、安全帶扣亦會撞到B柱嘅內板花咗等等，但佢認為呢啲只係小問題，只需勤加打理便可將之解決呢！</fontstyle></spanclass></p><p><spanclass><fontstyle>「售後服務佳……」  &#13;<br> 陳先生座駕嘅泵把，試過響停車場被人撞到，事後將座駕送回代理嘅維修服務中心進行修服工作，零件連噴油等費用約$6,000，「價錢方面唔係太大問題，因為要求服務就梗係要付出代價，但代理方面不但好細心咁為我部座駕修服損毀嘅部份，及後取車時，維修服務中心職員重好好招呼，從而可證明佢哋有禮貌唔係因為你有無幫襯啦！」</fontstyle></spanclass></p><p><br> &#13;<br> <spanclass><fontstyle>「引擎反應強操控出色……」  &#13;<br> 陳先生認為A3嗰台1.8公升Turbo偈動力輸出強勁之餘，而且重有不俗嘅反應，起步加速絕無予人半點遲緩之感；另外，出色操控表現亦教人印象難忘，「我試過以原裝胎軨配搭，響公路上以較高車速入彎，車子表現仍見有頗為高穩定性，唔會令車上乘客有左搖右晃嘅感覺，能夠有如此出眾表現，剛強車架及懸掛配搭，當然功不可沒啦！」</fontstyle></spanclass></p><p><br> &#13;<br> <spanclass><fontstyle>「勝在外形吸引……」  &#13;<br> 據陳先生表示，響選擇奧迪A31.8T作座駕之前，其實亦曾經考慮過平治C-Class及寶馬3系；但佢略嫌C-Class車價較高，未必為一般車迷可負擔，而3系則只有316tiCompact喺佢預算價錢之內。「話雖如此，但我唔係太接受寶馬車系嘅車尾線條，而316tiCompact嘅造型，我同太太都覺得稍為遜色，故此只好放棄；相反，整部A3嘅賣相我都好鍾意，而且重覺得好襟睇，所以就響一次車展中買咗佢囉！」陳先生說。</fontstyle></spanclass></p><p><spanclass><fontstyle>奧迪A3小檔案  &#13;<br> 奧迪A3自推出以來，一直深受車迷歡迎，皆因佢不但擁有一個極富吸引力嘅造型外，車廂設備配搭豪華又齊全，而一台1.8公升Turbo偈配5前速Tiptronic半自動波箱，更能為你帶來不俗嘅性能表現，難怪會咁受車迷歡迎啦！然而，早前香港代理更為其推出裝有包圍嘅Sport特別版，望落更見有一份吸引力呢！</fontstyle></spanclass></p><p><spanclass><fontstyle>規格  &#13;<br> 引擎：1781cc直4DOHCTurbo&#13;<br> 馬力：150ps/5700rpm&#13;<br> 扭力：21.4kgm/1750-4600rpm&#13;<br> 尺碼：4152×1735×1423mm&#13;<br> 軸距：2513mm&#13;<br> 新車售價：$248,000（A31.8TSport）&#13;<br> 查詢：合迪汽車（25281862）</fontstyle></spanclass></p></body></html>