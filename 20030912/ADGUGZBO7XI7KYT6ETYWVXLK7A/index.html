<html><header><meta charset="utf-8"><title>老伯獲贈「夠晒凍」雪櫃</title></header><body><h1>老伯獲贈「夠晒凍」雪櫃</h1><p>「天氣熱，冇個雪櫃真係好唔方便，啲餸菜擺喺枱面度好易發臭，𠵱家收到部雪櫃，梗係好歡喜，呢部雪櫃夠晒凍，以後可以買多幾日嘅餸菜放喺雪櫃，每餐食剩嘅嘢又可以留起，唔使浪費食物。」八十二歲行動不便的袁伯喜孜孜地說。<br> &#13;<br> <spanclass>「全靠社會人士幫忙」 &#13;<br> 獨居的袁伯，沒有結婚，早年從事牙醫助理。退休後，現靠領取綜援金度日，須節衣縮食過活。早前，其家中的雪櫃因使用了十多年，機件耗損，失去冷凍功能，令儲存的食物變壞，不能使用。&#13;<br> 多年來，不良於行的他習慣購買多天的餸菜存放在雪櫃內，方便煮飯，惟自從雪櫃損壞後，他被迫每天外出購買餸菜，大感不便。&#13;<br> 惟他一直無力支付數千元購買一部雪櫃更換，他的需要經報道後，即獲善長購買一部全新的雪櫃送贈予他，解決其生活上的需要。&#13;<br> 「冇諗過咁快有部新雪櫃，坦白講，自己年紀大病痛又多，就算有錢都要拎去睇醫生，若果要我拎幾千蚊去買部雪櫃，根本冇可能，呢次真係全靠社會人士幫忙。」他連聲感激地說。&#13;<br> 捐款編號：C1075&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>