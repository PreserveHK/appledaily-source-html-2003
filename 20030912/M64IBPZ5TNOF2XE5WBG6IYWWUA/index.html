<html><header><meta charset="utf-8"><title>消費BestBuy：<br>直擊開幕第三屆家具博覽攞着數</title></header><body><h1>消費BestBuy：<br>直擊開幕第三屆家具博覽攞着數</h1><p>提起買家具家品，梅菲定律總會應驗，情形係左搵右搵都遇唔到心中理想款式，但當買了次選產品不久之後，那件DreamProduct就會出現。昨日於九龍灣展貿開幕的《第三屆新一代家居博覽》，數百個唔同類型之參展商齊集於此。最緊要係入場有獎抽（頭4日每日首700個入場者都有份！），而不少貨品亦有折扣，有心為屋企添置家具家品的，去掃一次真係慳番唔少！&#13;<br>記者：張銘恩&#13;<br>攝影：黃子偉、陳智良、陳陶鈞&#13;<br>ImageGirl：Cody</p><p><spanclass><fontstyle>木作坊現代中國式家具  &#13;<br> 攤位：B04-06,14-16&#13;<br> 由四位年輕設計師創立的木作坊，專門售賣現代化中式木製家具，產品材料大多分為花梨、紅檀及黑檀三類，價錢亦因取材而定（花梨最平，黑檀最貴），其看似傳統中式之設計其實融入了不少摩登元素，因而客路甚廣，而今次展覽亦罕有地全面貨品來個八折。（以下價錢以花梨木為例）</fontstyle></spanclass></p><p><spanclass><fontstyle>實用燈飾套餐$699起  &#13;<br> 攤位：H01-06,11-16&#13;<br> 專門售賣燈飾及小型家品的EI今次特別推出燈飾套餐優惠，務求大家一次過搞掂全屋大燈唔使煩，除此之外某些小擺設亦低至半價，送禮最適合不過。</fontstyle></spanclass></p><p><spanclass><fontstyle>G.O.D.	創意出眾搞鬼家品  &#13;<br> 攤位：P01-03,11-13&#13;<br> 雖然G.O.D.今次冇將個別貨品打折，但買滿$3,000就會即時回贈$500，即等於83折左右。而同場亦展出了不少新款貨品，其中當然以「玩香港文化」的拿手好戲最出位。</fontstyle></spanclass></p><p><spanclass><fontstyle>場內其他焦點  </fontstyle></spanclass></p><p><spanclass><fontstyle>入場有獎抽  &#13;<br> 主辦單位共得到總值50萬元的精選貨品贊助，首4日首批入場人士（每日700人）均有份參加抽獎，開幕第1日就兩個鐘送晒。鄭小姐手持戰利品，話要第一時間要去睇衣櫃及日用品。</fontstyle></spanclass></p><p><spanclass><fontstyle>最多人掃Thermos  &#13;<br> 以記者昨日觀察所得，發覺由於Thermos多年以來都甚少減價，所以今次破天荒以四折開倉價清貨，吸引了大批擁躉，狂掃。	</fontstyle></spanclass></p><p>&#13;<br> &#13;<br> &#13;<br> &#13;<br> 第三屆新一代家居博覽&#13;<br> 日期：今日至9月14日&#13;<br> 時間：11:00am-7:00pm&#13;<br> 地點：九龍灣國際展貿中心主展覽館&#13;<br> 電話：2633-8227</p></body></html>