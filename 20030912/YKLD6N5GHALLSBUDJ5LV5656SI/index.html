<html><header><meta charset="utf-8"><title>　　王楠200萬拍廣告 - 李八方</title></header><body><h1>　　王楠200萬拍廣告 - 李八方</h1><p>八方近排返大陸，睇過一個賣女性產品──衞生巾嘅電視廣告，由世界女乒乓球冠軍王楠做主角。八方係佢嘅擁躉，最欣賞佢無論賽事幾激烈，都可以沉着應戰。呢個廣告當然係拍王楠打乒乓球的英姿，片中重有句口號「有去無回」，除咗係指王楠打出的球，對手接唔到，亦隱喻隻產品唔會「回滲」。&#13;<br> 咁有慧眼搵乒后拍廣告的正是上市公司恆安國際，噚日剛巧恆安公布中期業績，八方問副主席許連捷，王楠的廣告身價多少？佢好爽快同八方講，簽咗乒后做旗下安爾樂衞生巾的代言人兩年，去年開始，代價二百萬元人民幣；運動好，果然係一條出路。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>