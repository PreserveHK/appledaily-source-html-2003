<html><header><meta charset="utf-8"><title>盈利表現「對辦」<br>股路縱橫：信星伺機吸納</title></header><body><h1>盈利表現「對辦」<br>股路縱橫：信星伺機吸納</h1><p>昨日大市曾落到萬點水平，但再跌唔落，午後更掃番上去，以接近全日高位收市，恒指有44點進帳。&#13;<br> 近期上市新股表現唔錯，日前推介的海域化工（2882），上市價0.88元，雖曾破底，但已重上1.0元水平，基金上咗手，後市重可睇好。另一隻同樣有基金股概念嘅味丹國際（2317），上市價0.89元，反覆升上1.13元才調整，噚日見低位1.02元反彈，高收1.08元，升4仙，調整應已完成，照度上去，目標為1.25元。味丹上市公開發售獲157倍的高額認購，基金配貨不足，聽講重一路在市面吸納，貨源會愈收愈乾。基金看好味丹有兩個理由，一係佢同海外嘅同類股PE（平均約25倍）比較，低出許多；二來中國現時只佔味丹營業額12%，市場發展空間極大，集團已制訂拓展策略，未來盈利可保持高雙位數增長。&#13;<br> 工業股盈利表現「對辦」，為股價上升帶來動力，信星鞋業（1170）5月中由2.0元起步，近日升上2.875元，宣布業績後，落番2.55元，但噚日又升上2.80元，升幅9.8%，投資者顯然對信星嘅前景好有信心。不過，由於PE已處於15倍的高水平，不妨候其回落到2.4元至2.6元水平才吸納。<br> &#13;<br> <spanclass>手頭定單增加 &#13;<br> 03年度（3月年結），信星營業額12.4億元，升19.79%，獲利1.2億元，升9%，每股盈利18.5仙，派末期息7仙，全年10.5仙。上半年度營業額6.58億元，升4.5%，獲利7243萬元，減3.6%，下半年度獲利僅為4849萬元，主要是產品組合持續轉向中階市場，平均售價輕微下降3.46%。集團曾調整產品結構，專注發展高中價系列，包括嬰兒和小童鞋，但未能成功，預期現年度嬰兒及小童鞋佔營業額比重將會由44%下調至40%，而輕便鞋（休閒鞋）佔比重則會由31%增至40%，輕便鞋毛利率約20%至25%。&#13;<br> 信星現有約2.5個月的手頭定單，較去年同期增約15%，現時共有30條生產線，未來兩年每年將增加5至6條，以迎合市場出現的商機。由於內地零售業可止蝕，估計04年度盈利可達1.28億元，每股盈利約20仙，預期到05年度，盈利會再現高增長。&#13;<br> 郭兆誠</spanclass></p></body></html>