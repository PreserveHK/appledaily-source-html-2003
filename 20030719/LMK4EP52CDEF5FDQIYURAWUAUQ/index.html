<html><header><meta charset="utf-8"><title>　　梁錦松狠批梁錦松 - 李八方</title></header><body><h1>　　梁錦松狠批梁錦松 - 李八方</h1><p>前任財政司司長梁錦松終於走人，令到其他名叫「梁錦松」嘅市民，終於可以鬆一口氣，唔使再成為俾人取笑嘅對象。梁錦松睇梁錦松，現年六十七歲嘅退休會計員梁錦松，話阿松係「聰明反被聰明誤」，「佢蠢到離晒譜，人哋一揭發（偷步買車）就應走，唔應該特首叫留喺度就真係留低。」<br> &#13;<br> <spanclass>陳日君請求莫加稅 &#13;<br> 喺香港電話簿中，以「梁錦松」登記有三人。上面提及嘅梁錦松，住喺牛池灣，提起同佢同名同姓嘅阿松，佢就真好火滾，批評阿松習慣咗以前喺銀行時以炒消息賺錢，先至犯下偷步買車呢個大錯。&#13;<br> 呢位梁錦松係天主教徒，連天主教香港教區主教陳日君都識佢，陳主教試過開玩笑求佢：「你唔好加稅呀！」牛池灣阿松又話，團拜時又有教友問佢：「你點解唔去開行政會呀？」&#13;<br> 另一位梁錦松係聖文德書院教師，佢𠵱家俾教統局借調去做幫手支援黃大仙區學校嘅資訊科技（IT）教學，打緊半份政府工。梁老師話，佢7.1當日都有上街反23條；呢排阿松走人，佢成為朋友口中嘅話題，對於阿松，佢話唔評論，「政治污糟邋遢！」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>