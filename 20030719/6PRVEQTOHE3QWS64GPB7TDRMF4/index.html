<html><header><meta charset="utf-8"><title>松浦亞彌香汗貨真價實</title></header><body><h1>松浦亞彌香汗貨真價實</h1><p>松浦亞彌早排拍咗個紅茶廣告俾人話凸點，搞到平時唔會飲紅茶嘅阿伯都金睛火眼昅實個廣告，唔知係咪想食住條水，亞彌最近幫呢隻紅茶拍攝新一輯廣告嗰陣，再嚟一個香汗淋漓版，廣告內容講夏日炎炎成身汗嘅亞彌狂飲紅茶解渴，佢話身上嘅汗全部貨真價實，係拍攝時熱到焗出嚟喎！</p></body></html>