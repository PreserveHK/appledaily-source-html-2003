<html><header><meta charset="utf-8"><title>過年拆利是掃旺角至平數碼AV產品</title></header><body><h1>過年拆利是掃旺角至平數碼AV產品</h1><p>過咗年初十，又係大家結算利是錢收穫嘅時候；雖然去年香港市道一般，但可能源於成年人嘅補償心態，反而畀利是錢都會手鬆啲；平均一千蚊係基本「收入」，如果人際網絡大、甚至是大家庭，三數千元亦大有人在！問過旺角街頭𢭃利是一族，佢哋最想用利是錢買數碼AV產品，數碼相機、手機、攝錄機、MP3Player，平平都有辦法！&#13;<br>&#13;<br>記者：朱崇德攝影：黃子偉、朱崇德&#13;<br>ImageGirl：Karen</p><p><spanclass><fontstyle>$2,880玩數碼相機手機  &#13;<br> 買數碼相機手機都唔使下下4、5千Budget，好似款式半新不舊的SonyEricssonT68I，只要接駁MCA-20第二代相機後，就可以作即時拍攝、預覽及儲存照片（最高解像640×480），用家亦可透過e-mail/MMS功能傳送照片和朋友分享。&#13;<br> 其他強勁功能還包括有WAP2.0、GPRS、內置藍芽模組，及世界通行的三頻功能等（GSM900/1800/1900MHz）。&#13;<br> &#13;<br> <b> SonyEricssonT68i規格</b> &#13;<br> 制式：三頻（GSM900/1800/1900MHz）&#13;<br> 尺寸：100×48×20mm(連電池)&#13;<br> 重量：60g&#13;<br> 顯示屏：256色全彩顯示	</fontstyle></spanclass></p><p><spanclass><fontstyle>千零蚊入門數碼相機  &#13;<br> 千零蚊的入門數碼相機都好多選擇，最新返嘅有FujifilmA101，全機核心為一粒1/2.7”CCD，相片解析度可達130萬像素，儲存媒體為SmartMedia；動畫模式解像度為320×240（最長20秒），但「不含聲音」就略嫌不足，鏡頭是36mm定焦鏡，有2.5×數碼變焦，一般人應幾夠用；尺寸98.5×64.5×40.5mm、重200g，電源使用2枚AA電池，透過機背1.6”LCD可揀選一切功能，入門新手至啱！</fontstyle></spanclass></p><p><spanclass><fontstyle>$780MP3Player平機雙辣  &#13;<br> 論今期最具人氣的MP3Player，一定係PanasonicSL-CT700，獨特半透明全開式頂蓋（另有紅色及銀色）非常醒目型仔，機身體積為134.4×16.9×133.8mm（重量157g），完全兼收了MP3+CD隨身聽功能，可讀取光碟碟種包括有AudioCD、CD-R、CD-RW及MP3CD等，真係差唔多乜嘢碟都可以擦一餐！</fontstyle></spanclass></p><p><spanclass><fontstyle>唔使$3,000TradeinDVD影院組合  &#13;<br> 呢排旺角AV場上，LGDT-585NW去勢非常凌厲，基本上佢係一部內置dts同AC3解碼的5.1DVD影院組合，跟機有齊5.1木製機箱喇叭組合，感覺已經相當抵買；不過更抵死係佢內置有VHS錄影帶功能，慳位慳錢唔使買多部錄影機，就可預校時間錄影電視節目；鬼馬處係佢竟然有錄影DVD影碟功能，可錄番低個拷貝留底！&#13;<br> 憑任何好壞DVD機、錄影機，都可以當$600使，機價馬上由$3,380，變成Tradein價$2,780！</fontstyle></spanclass></p><p><spanclass><fontstyle>$3,580彩色夜視DV機  &#13;<br> 三千價位DV機，市場選擇真係比較少，當中最筍推介相信係JVCGR-DVL320U，核心部份使用一枚超強的68萬像素CCD，配合JVC超高頻處理器，影像可產生520條的水平解析度，畫質比DVD還要高！機身內置全彩夜視Alive功能，較市面上一般紅外線單色或黑白夜視機，畫質正好多！傳輸介面則有最廣泛流行的DV端子(IEEE1394)及音頻視頻輸出，所有功能都好實際！兩星期內買機，永明影音隨機附送三腳架同0.45X外接廣角鏡頭一個，數量有限，送完即止！</fontstyle></spanclass></p><p><b> AV新貨Guide</b> &#13;<br> <spanclass><fontstyle>NEC投影機登場  &#13;<br> 呢兩個星期，NEC有部新投影機殺入AV場！呢部HT1000最強之處係擁有超高的3000:1對比度，再加埋1,000ANSI流明度，只要配一部稍靚嘅DVD影院組合，想將屋企變戲院，都唔係難事！&#13;<br> 機身尺寸260×318×121mm，掛牆或座枱都尚算小巧，傳輸介面包括有VGA、SVGA、XGA、RCA、S-Video、DVT、色差及同軸等，所以除咗DVD之外、駁電腦同電視應該都冇問題，價錢雖然幾貴，但一分錢一分貨，人哋點都係影院級！</fontstyle></spanclass></p><p><spanclass><fontstyle>特大中文顯示MP3Player  &#13;<br> SPEED呢個星期又有一部新MP3Player推出：TS-880，機身內置有128MB記憶體，機身只係好似一個打火機咁大，攞出街聽好方便！機身顯示屏差唔多佔機面大部份面積，最正係有埋中文顯示，有錄音同USB外置記憶棒功能，Download中文歌時唔會變怪碼！</fontstyle></spanclass></p><p><spanclass><fontstyle>睡房駁LCD睇電視  &#13;<br> 如果想睡房慳啲位，用埋電腦個LCD睇電視，可以考慮Z-CYBERPRO-SCANTVBOX，基本用法好簡單，只要將家中公用天線連上TV-Box，然後再駁上電腦，你就可以用跟機嘅搖控，將部LCD當電視睇，影像都算幾清晰，出現干擾情況都算好輕微。</fontstyle></spanclass></p><p><b> 信和潮流探熱針</b> &#13;<br> <spanclass><fontstyle>情人節手表當旺  &#13;<br> 乜嘢叫潮流？邊樣嘢最多人睇、最多人買、最多人想擁有，咁大家就要少數服從多數喇！今個星期番鬼佬情人節，踏住國產元宵節一齊殺埋嚟，最當旺梗係情侶手表啦！呢幾日行過旺角信和，發現對G-ShockLove-2B-LoverCollection非常好賣！男裝G-Shock配埋女裝嘅Baby-G都係$980，抵玩到震！再加埋兩隻表嘅背景燈都係藍色兼有一隻天馬！咁就更加天生一對！</fontstyle></spanclass></p><p><spanclass><fontstyle>卡特籃球鞋拍廣告上位  &#13;<br> 唔知係咪卡特個NIKE廣告拍得夠鬼馬嘅關係，連帶以佢命名嘅卡特籃球鞋亦特別好賣！Sales讚佢個款夠Classic，後面個彈弓形後踭設計又好舒服，講人氣度同好着度，都係好應該係佢跑出，出面一般鞋舖好多做緊$1,199，但小記眼見信和有鞋舖做緊$960！至於另一對入得過嘅，應該係最新一代Jordan籃球鞋，街價$989，但呢邊做緊$700，真係平一截！</fontstyle></spanclass></p><p><spanclass><fontstyle>韋基理VF-1J最後殺價  &#13;<br> 大朋友玩具方面，Macross隻復刻版超合金VF-1J，呢排開始出現缺貨現象，如無意外應該2、3個星期左右會再被炒起！此機最正之處係可以變成韋基理的三種不同形態，包括戰機、半飛機機械人同機械人形態，好多二十零三十嘅玩家一族，當年睇卡通時太細個冇經濟能力，今次復刻推出，都唔知「圓」咗幾多人童年夢！</fontstyle></spanclass></p><p><b> 店舖一覽</b> &#13;<br> A.鐳射&#13;<br> 電話：23956969&#13;<br> 地址：旺角西洋菜南街74-78號地下&#13;<br> &#13;<br> B.華仁會電器&#13;<br> 電話：23980280&#13;<br> 地址：旺角花園街75-77號花園商業大廈5、6樓&#13;<br> &#13;<br> C.永明影音&#13;<br> 電話：23997451&#13;<br> 地址：旺角西洋菜南街68號地下&#13;<br> &#13;<br> D.IN-WATCH&#13;<br> 電話：23889963&#13;<br> 地址：旺角彌敦道582-592號信和中心地下36舖</p><p>E.SportGalleryExpress&#13;<br> 電話：23881332&#13;<br> 地址：旺角信和中心地下G5-G6舖&#13;<br> &#13;<br> F.KANTOHOBBY&#13;<br> 電話：27710100&#13;<br> 地址：旺角彌敦道582-592號信和中心地下G33舖及12樓1204舖&#13;<br> &#13;<br> G.ANA電腦&#13;<br> 電話：27700137&#13;<br> 地址：旺角奶路臣街8號旺角電腦中心3樓319舖&#13;<br> &#13;<br> H.GALAXY&#13;<br> 電話：23888391&#13;<br> 地址：旺角奶路臣街8號旺角電腦中心2樓223A舖</p></body></html>