<html><header><meta charset="utf-8"><title>　　女生歌舞迎元宵 - 李八方</title></header><body><h1>　　女生歌舞迎元宵 - 李八方</h1><p>香港教育學院噚日喺情人節舉行傳媒春節聯歡，一開場就有八個身穿中國少數民族服飾嘅省鏡教院女生載歌載舞（圖），教院外籍校長莫禮時重身穿唐裝同記者拜年，佢更入鄉隨俗派利是畀八方，呢封利是好有心思，內有一張三文治贈券同一張書籤。&#13;<br> 教院又提早猜燈謎迎元宵，部份燈謎係估新聞界常用語，其中兩個嘅謎面係「收購冒牌貨」同「疋頭店」，八方要教院職員提水至估到，謎底係乜嘢？自己喺本版內搵啦！&#13;<br> 謎底：「採訪」及「報館」&#13;<br> 倪清江攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>