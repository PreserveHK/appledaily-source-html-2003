<html><header><meta charset="utf-8"><title>來港照顧重病夫婦獲助</title></header><body><h1>來港照顧重病夫婦獲助</h1><p>「我喺露宿者之家已經住咗幾個月，雖然嗰度幾十人住一間大房，環境好複雜，沖涼同出入都要限時限刻，但總算叫做有個地方落腳。」三十五歲的阿員說。&#13;<br> 命途坎坷的阿員，原居於內地，多年前與港人翁漢根結婚，夫妻關係十分融洽，四十七歲的阿翁在港原職水電維修散工，閒時經常返鄉探望妻子和十三歲兒子。詎料前年底，他在內地懷疑遇劫，頭部重創，隨後被送返香港就醫，現需長期住院療養。&#13;<br> 此後，阿員大部份時間均持雙程證留港照料丈夫，每天幫他抹身、抽痰、清理大小二便，儼如貼身護士，近日她獲批單程證，免卻舟車之苦。<br> &#13;<br> <spanclass>一度三餐不繼 &#13;<br> 「我開心之餘亦都好煩惱，因為我先生慣咗畀我照顧，我日日都要去醫院陪佢，冇辦法出去做嘢，單係每日來回車費已經要三十蚊，我都唔知點樣維持生活。」阿員憂心地說。&#13;<br> 阿員剛獲居港權，未合資格申領綜援，她坦言幸獲室友和舍監不時送贈一些麵包和餸菜給她果腹，才不致三餐不繼。繼月前獲捐款八千多元後，阿員近日再獲蘋果基金善長捐助三千元，阿員接過善款後說：「好多謝大家，幫我哋度過咁多難關，我祝大家新一年心想事成。呢啲捐款會用嚟買啲有營養嘅嘢畀阿翁食，另外嗰啲就當做交通費。」&#13;<br> 捐款編號：C0639&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>