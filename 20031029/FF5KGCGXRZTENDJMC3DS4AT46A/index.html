<html><header><meta charset="utf-8"><title>型事偵緝：<br>快過Kelly戴今季必備60's懷舊超</title></header><body><h1>型事偵緝：<br>快過Kelly戴今季必備60's懷舊超</h1><p>講真，今季係咪六○年代ModLook當道都好，懷舊大框黑超幾時都係扮嘢必備，係潮友唔使我教，都識得捐窿捐罅去上海街眼鏡老舖搵舊款鏡，不過今日介紹大家一間就腳到唔恨嘅Vintage黑超正店Whatthefunk，連潮流指標陳慧琳、張栢芝都係熟客仔，佢哋重啱啱從法國返咗一大批新貨，去睇睇，隨時快過明星戴！&#13;<br>&#13;<br>記者：吳小明　攝影：陳智良&#13;<br>模特兒：Waiman@StarzPeople&#13;<br>化妝：ClaudyYuen@AtomicAttack&#13;<br>髮型：Jacky@AtomicAttack</p><p><spanclass><fontstyle>Kelly心水Dior懷舊超  &#13;<br> 全場最貴氣，價錢亦要貴一點的，要算這款Dior70年代出產的大框太陽鏡，金屬框架配以漸變茶色鏡片好易Carry，加上鼻托夠高，扁鼻人都會戴得好睇。Kelly本月初去日本宣傳《無間道Ⅰ》時經已率先戴上一款類似的無名品牌出品，返港後一見呢副馬上添食，當然啦，名牌Dior喎。</fontstyle></spanclass></p><p><spanclass><fontstyle>其他星級擁躉  </fontstyle></spanclass></p><p><spanclass><fontstyle>滑雪鏡夠動感  &#13;<br> 雖然香港唔會有雪滑，但戴番副運動型滑雪鏡扮型又有何不可？來自法國的Vuarnet滑雪鏡白色鏡框連真皮鏡臂，戴上型到癲，配以簡單T恤牛仔褲經已夠照，成個Look好「行」呀。</fontstyle></spanclass></p><p><spanclass><fontstyle>德國名廠膠鏡出名靚  &#13;<br> 六、七十年代德國著名眼鏡名廠Marwitz的膠框出名質素好，就算是廿幾三十年前出品到今日仍然充滿光澤及保持硬淨，呢款墨綠大框鏡係店主Raymond親手推介，四四方方大框，無論長或圓臉形都適合。</fontstyle></spanclass></p><p><spanclass><fontstyle>真皮包框獨特  &#13;<br> 法國老牌FashionHouseTedLapidus雖然近年無乜動靜，但70年代也有過叱吒風雲時候，當年所出的款式前衞新穎，手工用料又正，好像這款真皮包框鏡就貴氣有型集一身。</fontstyle></spanclass></p><p><spanclass><fontstyle>潮爆栢芝都戴Metzaer  &#13;<br> 又係德國名廠的Metzaer，呢款連眼鏡索繩的太陽鏡外形獨特，繡有品牌名字的索繩戴上後極Cool，難怪潮爆栢芝都入咗副。</fontstyle></spanclass></p><p><br> &#13;<br> <spanclass><fontstyle>專入一手Deadstock靚鏡  &#13;<br> 開業差不多一年的樓上舖Whatthefunk眼鏡店，店主Raymond由收集Vintage眼鏡到搬上樓開店，最初出售自己多年眼鏡收集品及特色眼鏡品牌，品牌多來自英美等地，新近開拓法國貨源，各地均有老友幫手定時入貨，成本可以減至最低，而且集中搵一手Deadstock靚貨，絕無二手貨色，質素有保證，價錢合理，以眼鏡名廠牌子幾百蚊都有交易，算抵玩。&#13;<br> &#13;<br> &#13;<br> <spanclass><fontstyle>其他懷舊膠框架  </fontstyle></spanclass></fontstyle></spanclass></p><p><br> &#13;<br> <spanclass><fontstyle>售賣點：  &#13;<br> izzue（29722218）&#13;<br> 銅鑼灣栢寧酒店Stylehouse110號舖&#13;<br> &#13;<br> k.a.t.（28081126）&#13;<br> 銅鑼灣霎東街4號地下&#13;<br> &#13;<br> Magenta（29722029）&#13;<br> 銅鑼灣新會道2號一樓&#13;<br> &#13;<br> Shine*（28908261）&#13;<br> 銅鑼灣加寧街5?號ClevelandMansion地下D2號舖&#13;<br> &#13;<br> Whatthefunk（28683307）&#13;<br> 中環蘭桂坊14號2/F</fontstyle></spanclass></p></body></html>