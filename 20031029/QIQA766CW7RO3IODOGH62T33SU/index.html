<html><header><meta charset="utf-8"><title>新車速報：<br>本田StepwgnSpada變得更型更強</title></header><body><h1>新車速報：<br>本田StepwgnSpada變得更型更強</h1><p>為要抗衡新版豐田Picnic，本田代理特別響較早前將Facelifted新版嘅StepwgnSpada搶先在港推出，並加有全車包圍及新增多項設備，另外響引入2.0版本嘅同時，重引入埋全新2.4型號㖭！不如𠵱家一齊嚟睇吓，新車有何吸引力啦！&#13;<br>&#13;<br>記者：何永仁　攝影：陳偉強　&#13;<br>ImageGirl：Wendy&#13;<br>車輛提供：合群汽車（23802231）</p><p>代理繼年前引入新一代Stepwgn後，最近又引入埋Facelifted新版，新車不但外觀變得更富活力感，新增多項設備，同埋唔到20萬起嘅售價，都要較一眾同級對手來得優勝。</p><p><spanclass><fontstyle>跑車化賣相富活力感  &#13;<br> 新近抵港嘅Facelifted版StepwgnSpada加有全車包圍，當中包括有一體式頭尾泵把連氣霸、車身兩側裙腳、車尾定翼及電鍍尾喉配搭，就連頭燈、尾燈及鬼面罩亦屬全新組合，加上屬標準配搭嘅霧燈，從而令車子望落倍見吸引。</fontstyle></spanclass></p><p><spanclass><fontstyle>闊落車廂成最大賣點  &#13;<br> 車廂同樣以空間闊落舒適為賣點，配上三排承托力甚豐嘅座椅(多付$7,000更可換上高級真皮座椅，但未連稅)，乘坐愜意舒適之餘，當遇有需要時更可將座椅收摺放平，以增加載物容量或營造出一張敞大嘅卧鋪；設備方面，除有齊恒溫冷氣及高級音響外，另外重有電動雙天窗、後排冷氣送風口，以及新增設嘅冷凍櫃組合，享受要較原有型號來得更高。</fontstyle></spanclass></p><p><spanclass><fontstyle>2.0公升偈慳油好力  &#13;<br> 新車仍以一台2.0公升直4DOHC引擎作主打，但就配以廠方獨有嘅i-VTEC技術，表現既好力又慳油，匹配埋一套4前速自動波箱，用作日常代步，可謂最適合不過。</fontstyle></spanclass></p><p><spanclass><fontstyle>記者評語：2.0公升偈表現不俗  &#13;<br> 新車不但外形予人更強烈嘅活力感外，既闊落又見靈活多變嘅車廂空間，亦為新車賣點之一；而一台2.0公升i-VTEC偈，匹配埋一套4前速自動波，起步加速反應更見靈敏有勁，而且重有低耗油量嘅特性㖭！&#13;<br> &#13;<br> <spanclass><fontstyle>Wendy評語：造型突出坐得舒適  &#13;<br> 新款StepwgnSpada賣相好有活力感，而且前後三排座椅更可按需要收摺放平，以增加尾廂載物空間，又或者係營造出敞大嘅卧鋪，當然闊落車廂空間，亦能令乘坐舒適度倍增啦！</fontstyle></spanclass></fontstyle></spanclass></p><p><b> 本田StepwgnSpada2.0規格</b> &#13;<br> 引擎：1998cc直4DOHC&#13;<br> 馬力：160ps/6500rpm&#13;<br> 扭力：19.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：195/65R15&#13;<br> 尺碼：4680×1845×1725mm&#13;<br> 軸距：2805mm&#13;<br> 平均耗油：12.0km/L&#13;<br> 新車售價：$199,800</p><p><b> 同級對手比較&#13;<br> 豐田Picnic</b> &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.6kgm/4000rpm&#13;<br> 尺碼：4960×1760×1675mm&#13;<br> 軸距：2825mm；新車售價：約$198,450起&#13;<br> 查詢：皇冠汽車（28661020）&#13;<br> 簡評：Facelifted新版外形看似雖沒有多大改動，但新增多項設備卻倍見有一份吸引力，而一台2.0公升偈亦見又唔錯表現呢！</p><p><b> 日產Prairie</b> &#13;<br> 引擎：1998cc直4DOHC&#13;<br> 馬力：147ps/6000rpm&#13;<br> 扭力：20.2kgm/4000rpm&#13;<br> 尺碼：4575×1695×1630mm&#13;<br> 軸距：2690mm；新車售價：$169,800起&#13;<br> 查詢：合誠汽車（28035333）&#13;<br> 簡評：外表踏實穩重，車廂空間又見闊落實用，一台2.0公升偈又見慳油好力，當中頂級版更加有左邊電趟門，乘客上落車方便又容易。</p><p><b> 同場加映</b> &#13;<br> <spanclass><fontstyle>2.4公升新版本好誘人  &#13;<br> 今回代理同時引入嘅2.4公升新版，從外形而言雖與2.0型號相近，但前者卻改配四輪16吋跑車合金胎軨，大家亦可多付$1,600（連人工但未連稅）加裝原廠Modulo鬼面罩，令車子賣相變得更富吸引力呢！車廂方面，2.4版更增設有駕駛席手枕、椅背附設可攜式購物袋、多碟CD高級音響、連側氣袋在內嘅四個安全氣袋等配備；另外重有左邊遙控電趟門配搭，乘客進出車廂因而變得更方便。&#13;<br> 不過相信最吸引嘅，會係新車一台全新2.4公升i-VTEC引擎，雖然馬力輸出與2.0型號相近，但高達22.4kgm/3600rpm嘅扭力輸出，響一套5前速自動波箱輔助下，起步加速反應敏捷有勁，表現變得更見出色呢！</fontstyle></spanclass></p><p><b> 本田StepwgnSpada2.4小檔案</b> &#13;<br> 引擎：2354cc直4DOHC&#13;<br> 馬力：162ps/6000rpm&#13;<br> 扭力：22.4kgm/3600rpm&#13;<br> 傳動：5前速自動波，前輪驅動&#13;<br> 尺碼：4680×1845×1725mm&#13;<br> 軸距：2805mm&#13;<br> 平均耗油：11.2km/L&#13;<br> 新車售價：$246,800</p></body></html>