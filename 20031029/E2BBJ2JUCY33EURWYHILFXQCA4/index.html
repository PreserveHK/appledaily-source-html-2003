<html><header><meta charset="utf-8"><title>澳洲直擊Nokia四天王04出擊<br>潮爆換殼摺機襯手袋</title></header><body><h1>澳洲直擊Nokia四天王04出擊<br>潮爆換殼摺機襯手袋</h1><p>年中時Nokia發表首部6萬5色彩芒6600，而日前喺澳洲黃金海岸嘅04新機大晒冷中，就將其變成標準裝備。眾多新機中最搶眼係首次推出GSM摺機7200，以及首部以SymbianSeries90為作業系統的7700，再加埋超細藍芽手機6230，全部都係6萬5色，陣容強勁！&#13;<br>&#13;<br>記者、攝影：劉耀祥</p><p><spanclass><fontstyle>7700強推Touch芒  &#13;<br> 雖然Nokia採用Symbian作業系統已經一段日子，不過對於香港用家，不論輸入文字或處理個人資料，都係觸控式屏幕較為方便。因此Nokia亦推出首部觸控式屏幕手機7700，外形以橫向機身設計，類似N-Gage的外形，所以就連聽電話都好似N-Gage咁用機側嚟聽。規格更加係睇住對手嚟打，畫面解像度高達640×320，乃現時全球最高解像度之手機，睇網頁或者睇相一流，相片效果亦與DC無異，清晰及仔細程度比內置鏡頭的PDA更為優勝。內置64MB超大記憶體，已經係現時最大容量手機，不過若嫌唔夠亦可加插MMC卡，多多MP3、相片都擺得落。&#13;<br> &#13;<br> <spanclass><fontstyle>7700Profile  &#13;<br> 制式：GSM900/1800/1900三頻&#13;<br> 顯示器：65,536色（640×320）&#13;<br> 功能：VGA鏡頭、MMS、收音機、XHTML、GPRS、WAP、MP3、藍芽&#13;<br> 體積：103×44×20mm&#13;<br> 重量：183g</fontstyle></spanclass></fontstyle></spanclass></p><p><br> &#13;<br> <spanclass><fontstyle>7200玩手袋Pattern  &#13;<br> 摺機已經唔係新鮮事，不過由直身機死硬派Nokia推出就有唔少人期待，其假想敵亦呼之欲出。Nokia首部GSM摺機7200，一睇就知專攻女性用家，以民族圖案設計外殼，類似名牌手袋的Pattern，廠方稱為「Clip-Art」，質料以類似絨質製成，相信迷倒唔少女性。現場更展出8款不同圖案外殼，任人左拼右拼。外形同韓國摺機差唔多，有齊16和弦、收音機及支援EDGE等特色，實為港人度身訂做。7200內藏VGA鏡頭，拍片影相都冇問題，加埋6萬5彩芒，重播短片起格的現象亦不再復見。&#13;<br> &#13;<br> <spanclass><fontstyle>7200Profile  &#13;<br> 制式：GSM900/1800雙頻&#13;<br> 顯示器：65,536色&#13;<br> 功能：VGA鏡頭、MMS、16和弦、收音機、XHTML、GPRS、WAP、EDGE&#13;<br> 體積：86×50×26mm&#13;<br> 重量：115g</fontstyle></spanclass></fontstyle></spanclass></p><p><br> &#13;<br> <spanclass><fontstyle>6230啱行政人員  &#13;<br> 又有摺機又有PDAPhone，係時候輪到Nokia最拿手嘅直身機出場，6230乃6220的後繼機種，外形甚有行政人員Look，體積亦更為細小。在6220主打的EDGE依舊存在，而且6320功能上更大躍進，換上6萬5彩芒及VGA鏡頭，令拍片及影相質素大幅提高。而Nokia亦表明心迹，6230專為行政人員而設，所以加入藍芽及記憶卡裝置，令用家除了可以將更多的相片及電話之外，亦可以放入MP3，利用6230內置的MP3播放器聽歌。&#13;<br> &#13;<br> <spanclass><fontstyle>6230Profile  &#13;<br> 制式：GSM900/1800/1900三頻&#13;<br> 顯示器：65,536色&#13;<br> 功能：VGA鏡頭、MMS、16和弦、收音機、XHTML、GPRS、WAP、藍芽&#13;<br> 體積：103×44×20mm&#13;<br> 重量：97g</fontstyle></spanclass></fontstyle></spanclass></p><p><br> &#13;<br> <spanclass><fontstyle>6820繼續比翼雙飛  &#13;<br> 外形與前作6800九成九相似的6820，同樣以揭蓋雙飛翼式設計，相對於手寫輸入中文的6108，6820就似特別為英文輸入用家而設，對於日常處理訊息的用家就更加就手。而且體積亦比6800大幅收身，拎上手與8系手機不遑多讓，並且功能並沒有減少之餘，反而更上一層樓，加入內置VGA鏡頭，像素達30萬，效果比採用CMOS的鏡頭更優勝。由於6820乃針對專業用家而設，所以亦加入藍芽功能，處理訊息就更加得心應手。&#13;<br> &#13;<br> <spanclass><fontstyle>6820Profile  &#13;<br> 制式：GSM900/1800/1900三頻&#13;<br> 顯示器：65,536色&#13;<br> 功能：VGA鏡頭、MMS、XHTML、GPRS、WAP、藍芽&#13;<br> 體積：103×47×18mm&#13;<br> 重量：100g</fontstyle></spanclass></fontstyle></spanclass></p><p><br> &#13;<br> <spanclass><fontstyle>新款配件搶先睇  </fontstyle></spanclass></p></body></html>