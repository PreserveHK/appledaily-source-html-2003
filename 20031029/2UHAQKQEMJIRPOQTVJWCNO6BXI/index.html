<html><header><meta charset="utf-8"><title>靚佬湯慘變白髮中坑</title></header><body><h1>靚佬湯慘變白髮中坑</h1><p>荷李活型男湯告魯斯（TomCruise）嗰套《最後武士》好快就會上畫，我羅拉同好多fans一樣，好期待睇佢喺片裏面着起武士袍個耍劍look。不過靚佬湯喺下一齣片《Collateral》裏頭，竟然扮一個滿頭白髮嘅中年男人，前兩日佢喺洛杉磯拍呢套戲，就俾人偷影到佢個中坑look。據工作人員話，靚佬湯每日開工前都要花幾個鐘化老妝兼貼假髮，真係聽到都心痛！</p></body></html>