<html><header><meta charset="utf-8"><title>落場挑選抵玩顯示卡</title></header><body><h1>落場挑選抵玩顯示卡</h1><p>最近有幾隻必玩大Game如《MaxPayne2》、《Commandos3》推出，呢類3D遊戲對硬件尤其顯示卡要求較高，玩落覺得效果唔好，又或者唔暢順，不如齊齊落場揀番張抵玩嘅顯示卡，盡情享受打機樂趣。&#13;<br>&#13;<br>記者、攝影：許福合</p><p><spanclass><fontstyle>9800SE機迷之選  &#13;<br> 平靚正嘅顯示卡又點少得ATI一份，佢嘅9800顯示卡推出之時雖然大受好評，不過價錢高企，大家都係得個睇字，不過呢張9800SE簡化版表現唔差好遠，但價錢就只係$1,030，一落場自然成為Game迷嘅搶手貨。</fontstyle></spanclass></p><p><spanclass><fontstyle>G54抵玩網絡卡  &#13;<br> 要喺屋企整個無線網絡唔難，但舊款802.11b無線裝置嘅11Mbps就唔多夠用，加上近期802.11g無線產品出到成行成巿，競爭之下價錢都跌咗唔少，而速度更可以去到54Mbps，如名牌Buffalo嘅G54都係賣$890，計落條數當然較抵玩。</fontstyle></spanclass></p><p><spanclass><fontstyle>N5LCD增值  &#13;<br> LCD愈賣愈平，連帶可將LCD當電視睇嘅TV-BOX銷量都提高唔少，一機兩用，慳錢又慳位，ViewSonic呢隻NextVision5最近跌咗價，質素計落又唔差，有齊Nicam同ProgressiveScan，𠵱家入貨正係時候。</fontstyle></spanclass></p><p><spanclass><fontstyle>Cyber-net  &#13;<br> 查詢電話：28389601&#13;<br> 地址：灣仔電腦城2樓267號</fontstyle></spanclass></p></body></html>