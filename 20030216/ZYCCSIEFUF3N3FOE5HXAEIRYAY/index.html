<html><header><meta charset="utf-8"><title>　　蔡素玉考察「濕垃圾」 - 李八方</title></header><body><h1>　　蔡素玉考察「濕垃圾」 - 李八方</h1><p>東區區議員王國興噚日第四百次向市民滙報工作，呢位民建聯嘅黨友咁勤力，年底又到區議會選舉，黨主席曾鈺成點都要捧場以示支持，重拉埋立法會議員兼「北角地膽」蔡素玉一齊去。&#13;<br> 蔡素玉做區議員可能唔及王國興咁勤力，不過北角咁多福建鄉里，蔡素玉即刻轉用福建話同大家拜年，咁又冧掂啲街坊。有個同鄉阿伯用鄉下話問蔡素玉，由北角去到紅磡火車站點樣搵扶手電梯出閘！雖然問題幾無厘頭，但玉姐手口並用解釋一大輪，阿伯都好滿意。&#13;<br> 除咗做「街道大使」，蔡素玉下個月重會去南韓同台灣睇垃圾。唔好笑，佢真係好認真咁去考察當地回收處理「濕垃圾」嘅經驗，所謂「濕垃圾」，即係廚房嘅餸尾、菜汁，回收再造都可以成為賺錢嘅商機。&#13;<br> ﹙圖﹚王國興（右三）向市民滙報工作達四百次，好似重勤力過黨主席曾鈺成（右二）同蔡素玉。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>