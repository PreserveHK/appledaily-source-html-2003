<html><header><meta charset="utf-8"><title>書中自有黃金屋店主阿蔡推介三大熱賣腦書</title></header><body><h1>書中自有黃金屋店主阿蔡推介三大熱賣腦書</h1><p>做咗咁多個禮拜「腦場一周」，都係以介紹腦場硬件走勢為主，今次一於改吓口味，訪問腦場入面嘅書店，搵嚟由返工睇書睇到收工，又怕羞唔願出鏡嘅店主阿蔡，講吓近排咩書最受歡迎。&#13;<br>&#13;<br>記者、攝影：徐影龍</p><p><spanclass><fontstyle>全城至抵WindowsXP指南  &#13;<br> 問阿蔡邊本書最好賣，佢第一時間就拎起呢本由文魁出版嘅《WindowsXP中文版使用手冊》。受歡迎原因係內容包羅萬有，主要針對HomeEdition版本用家，由多用戶設定、DIY軟硬件、遠端協助到WindowsMessenger都有詳細講解，全書二百幾頁全彩印刷，賣價都只係$60，適合電腦新手買本看門口之用。</fontstyle></spanclass></p><p><spanclass><fontstyle>愈嚟愈多人用Linux  &#13;<br> Linux系統穩定，加上開放源程式碼任人改，的確日漸多人學習使用Linux。呢本《終於學會RedHatLinux8》以進階用家為主，包括以簡單易明手法，教導讀者架設各式DNSServer、SambaServer及WebServer等，對系統管理亦有詳細講解。隨書附送RedHatLinux8安裝光碟（3CD）及一隻Linux套件CD，賣價$140唔算貴。</fontstyle></spanclass></p><p><spanclass><fontstyle>潮流興執相  &#13;<br> 數碼相機大行其道，連帶各類圖像軟件及相關教學書都熱賣。呢本《數位相片合成技巧》以教授《PhotoShop7.0》之應用技巧為主，如相片褪地、清除雜點、矯正偏色等修復技巧，書後更有多款精美成品製作示範，一百多頁全彩附送範例光碟，賣價$70。&#13;<br> &#13;<br> 松雲電腦圖書&#13;<br> 地址：灣仔電腦城266號舖&#13;<br> 電話：28348591</fontstyle></spanclass></p></body></html>