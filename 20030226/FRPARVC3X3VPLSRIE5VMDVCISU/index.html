<html><header><meta charset="utf-8"><title>新車速報：<br>豐田LandCruiserPradoDiesel好慳油!!</title></header><body><h1>新車速報：<br>豐田LandCruiserPradoDiesel好慳油!!</h1><p>全新豐田LandCruiserPrado甫一推出，便成為車迷嘅追捧對象；然而，甚少人會留意到呢款新Prado，除日本版2.7公升同3.4公升V6偈，以及出口版嘅4.0公升V6電油引擎外，原來重有一台着重環保慳油特性嘅3.0公升柴油D-4偈㗎！早前，有車行應買家要求，引入咗首部新車抵港；不如趁新車未裝上車廂隔板及封尾窗前，一齊嚟先睹為快啦！&#13;<br>&#13;<br>特約記者、攝影：李勤</p><p><spanclass><fontstyle>加設RV配件帥氣十足  &#13;<br> 查實，呢部柴油版Prado跟原來車系無大分別，加上裝有一身原廠RV配件，包括一體式泵把連防撞架、電鍍鬼面罩、車身RV貼紙同腳踏，重有帥氣十足嘅後備輪胎冚，均令人望落覺得呢部多用途SUV，既豪邁又見有台型呢！</fontstyle></spanclass></p><p><spanclass><fontstyle>3.0公升柴油偈環保慳油  &#13;<br> 歐洲及日本新一代柴油引擎，研製同發展均較一般電油引擎更講究，加上多國對廢氣排放嘅要求頗為嚴格，令現今嘅柴油偈表現既環保又慳油，正如呢部Prado所採用嘅3.0公升直4DOHC柴油偈，輔有豐田超著嘅D-4構造，低轉有高扭力演繹，好切合攀爬山路嘅柔韌需要外，平均每公里約$0.6嘅耗油量，更會係現今香港高油費環境下，用車省油嘅最佳途徑呢！</fontstyle></spanclass></p><p><spanclass><fontstyle>設備媲美同級轎車  &#13;<br> 唔單止外貌包裝吸引，車廂兩排五座位重鑲以高級雙色真皮，予人乘坐起來貼服又富貴氣之餘，重有齊四門電窗、門邊電鏡、電天窗、原廠恒溫冷氣、前後獨立房燈同雙安全氣袋㖭！遲吓座艙與尾廂之間會加設隔板及將尾窗封上，以符合運輸署出牌嘅要求㗎！</fontstyle></spanclass></p><p><spanclass><fontstyle>記者試後簡評  &#13;<br> 新車用上一台豐田新推出嘅D-4柴油偈（右圖），運轉寧靜順滑，尤其低轉高扭力輸出，並好啱用嚟攀爬山路所需嘅柔韌性，加上極低耗油量（平均每公里約$0.6），確實值得用家考慮㗎！</fontstyle></spanclass></p><p><b> 豐田LandCruiserPradoDiesel規格</b> &#13;<br> 引擎：2982cc直4DOHC&#13;<br> 馬力：170ps/3400rpm&#13;<br> 扭力：35.9kgm/1400-3400rpm&#13;<br> 傳動：4前速自動波，可選擇四驅&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：265/65R17BridgestoneDuclerH/T&#13;<br> 尺碼：4715×1875×1870mm&#13;<br> 軸距：2790mm；車重：1990kg&#13;<br> 平均耗油：11.2km/L&#13;<br> 新車售價：$388,000&#13;<br> 車輛提供：金富汽車（24821119）</p></body></html>