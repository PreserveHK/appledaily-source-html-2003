<html><header><meta charset="utf-8"><title>新版標緻307極速到港</title></header><body><h1>新版標緻307極速到港</h1><p>近年一直有唔錯銷路嘅標緻307，農曆年假過後剛運嚟全新2003年新版，既有車身原色嘅兩邊防撞腰線，重新增有雨滴感應器及改用電子感應嘅油門腳踏，予人駕駛起來倍見得心應手又富安全感呢！&#13;<br>&#13;<br>記者、攝影：陳偉林</p><p><spanclass><fontstyle>設備趨時賣相倍吸引  &#13;<br> 原來標緻307車系，車身前後均以灰黑色防撞膠邊配搭，對於車身色較淺嘅型號來講，看來有點礙眼；惟今趟改回跟車身同色組合，自然更具吸引力；再者，車廂前後兩排座椅以新款圖案嘅雙色絲絨組合，予人乘坐愜意舒適之餘，匹配四門電窗、門邊電鏡、電天窗，重有恒溫冷氣、高級5碟CD音響跟四個安全氣袋配搭，亦予人有高級轎車享受呢！</fontstyle></spanclass></p><p><spanclass><fontstyle>電子油門反應順暢  &#13;<br> 新車沿用一台2.0公升直4DOHC偈，匹配4前速Tiptronic半自動波箱之餘，換裝有電子感應油門設計，令加速表現更敏捷順滑，而擋風玻璃新增雨滴感應，加上自動感應車燈配搭，令雨天或夜間行車時倍添安全性㗎！</fontstyle></spanclass></p><p><spanclass><fontstyle>小檔案  &#13;<br> 引擎：1997cc直4DOHC&#13;<br> 馬力：138ps/6000rpm&#13;<br> 扭力：19.4kgm/4100rpm&#13;<br> 尺碼：4202×1730×1510mm&#13;<br> 軸距：2608mm&#13;<br> 車重：1219kg&#13;<br> 新車售價：$155,000&#13;<br> 車輛提供：靈獅汽車（28663000）</fontstyle></spanclass></p></body></html>