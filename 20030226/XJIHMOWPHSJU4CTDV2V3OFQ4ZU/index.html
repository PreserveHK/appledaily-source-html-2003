<html><header><meta charset="utf-8"><title>徐若瑄全心全意搵男友</title></header><body><h1>徐若瑄全心全意搵男友</h1><p>下個月就係Vivian徐若瑄嘅生日，佢話今年嘅生日願望，就係想再拍拖喎！Vivian話佢已經到咗唔可以唔諗結婚呢回事嘅年齡，所以想再「全心全意」識番個愛人喎。佢話之所以要「全心全意」，係因為佢以前拍拖都成日懷疑男友會去滾，非常保護自己。但計我羅拉話，靚女容易俾人呃，Vivian都係小心啲好！</p></body></html>