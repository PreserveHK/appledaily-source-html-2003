<html><header><meta charset="utf-8"><title>全家啱食：<br>梅小惠姐手姐腳切肥膏</title></header><body><h1>全家啱食：<br>梅小惠姐手姐腳切肥膏</h1><p>自從近距離望過牛一眼之後，梅小惠發誓今生不食牛：「正宗『牛咁眼』，『啤』住你，成隻人眼咁樣，好有靈性，所以我唔食牛，改食羊。」說穿了，其實羊肉質感好、脂肪低，多吃也不致肥：「我認我為食，但為食都要顧及健康。」噢！差點忘了，小惠可是N年前的健美小姐。&#13;<br>&#13;<br>記者：陳漢榮&#13;<br>攝影：陳智良</p><p>小惠喜愛西餐，原因簡單，貪其賣相討好：「大大隻碟，又有伴菜又要淋汁，砌到靚一靚先擺上枱，睇賣相都開胃喇。」單說羊，她寧取西式燒羊扒，也不愛中式羊腩煲：「唔係話羊腩煲唔好食，不過汁同肉撈埋一煲，亂晒龍，睇落感覺比較寡，煮法、味道變化亦唔大。」閒時在家，她會煮西餐過過口癮，當然，以方便易煮為大前提：「等我靚女小惠教你哋一味『紅酒燴布冧』喇，布冧開邊，去核，落半支紅酒放平底鑊慢火煎一煎，又一道睇得又食得嘅甜品嘞！」</p><p><spanclass><fontstyle>研究「死因」  &#13;<br> 因貪吃，兼八卦個性使然，吃飽任何美食，必每事問，問長問短問煮法，也不怕煩人：「鍾意食一樣嘢，應該了解點煮呢樣嘢，咁先謂之識食！」羊扒，她愛吃，吃飽，就研究羊的「死因」：「隻羊『釘咗』，邊部份最好味呢？羊扒好味，又點解呢？因為經過『改羊』步驟，將周圍嘅脂肪切走……唔……從解剖學角度嚟講，一塊完美嘅羊扒，就等於我呢類美女咁，安全地消脂瘦身，所以食到嘅係充滿質感、彈力嘅羊肉，唔係手臂上面嘅Bye-Bye肉。」</fontstyle></spanclass></p><p><spanclass><fontstyle>成功菜式一：羊餅乾（4件$98）  &#13;<br> <b> 材料：</b> &#13;<br> －免治羊肉40克&#13;<br> －芝士30克&#13;<br> －菠菜20克&#13;<br> －洋葱少許&#13;<br> －Fillo皮12塊&#13;<br> －牛油少許&#13;<br> －沙律雜菜適量&#13;<br> －番茄汁適量</fontstyle></spanclass></p><p><spanclass><fontstyle>成功菜式二：扒羊扒（3件$98）  &#13;<br> <b> 材料：</b> &#13;<br> －羊扒3件各50克&#13;<br> －雜菜10克&#13;<br> －甘笋10克&#13;<br> －西蘭花10克&#13;<br> －椰菜花10克&#13;<br> －蜜糖豆10克&#13;<br> －炸薯角10克&#13;<br> －三色椒10克&#13;<br> －黑菌汁少許&#13;<br> &#13;<br> <b> 煮法&#13;<br> 1.改羊</b> &#13;<br> 先「改羊」，羊架先洗淨，切去上層的肥肉與肥膏，再剔走骨與肉之間呈白色的脂肪組織。</fontstyle></spanclass></p><p><b> 4.淋汁</b> &#13;<br> 把已熟透的西蘭花、椰菜花、蜜糖豆、炸薯角、三色椒置在碟中央作伴碟，旁置3塊半生熟羊扒，預先熬好的羊汁混黑菌，在碟四邊淋汁，即成。&#13;<br> &#13;<br> <b> 總廚輝少評分</b> &#13;<br> MatchOne總廚輝少與小惠稔熟，不排除加友情分：「羊餅乾摺得好，隻隻三角形，直頭可以拎出嚟賣，我畀90分。扒羊扒我畀80分，因為佢揸刀有啲姐手姐腳，『改羊』嗰part唔合格呀！」</p><p><b> 小惠評分</b> &#13;<br> 小惠嚙着羊扒，吃得滋味：「羊餅乾有100分，餡撈得勻旬啦、掌握焗爐時間又準啦、淋汁又淋得靚啦，總之有專業水準啦。扒羊扒我畀自己98分，因為我煎雜菜嗰陣扮型，學人玩拋鑊，拋咗兩條蜜糖豆落地，扣2分，我哀悼呢兩條蜜糖豆……」&#13;<br> &#13;<br> 店舖：MatchOne&#13;<br> 地址：銅鑼灣蘭芳道3號地下&#13;<br> 電話：34228192&#13;<br> 營業時間：11:30am-3:00pm&#13;<br> 　　　　　6:00pm-11:30pm</p></body></html>