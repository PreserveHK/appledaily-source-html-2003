<html><header><meta charset="utf-8"><title>迷上Jordan系列　胡國鋒變球鞋王</title></header><body><h1>迷上Jordan系列　胡國鋒變球鞋王</h1><p>波鞋，已經唔單止着去打波同出街咁簡單，除了演變成潮流文化，更是唔少人的「愛藏品」，話唔定未來有間波鞋博物館㖭；香港籃球隊後衞胡國鋒就係其中一個波鞋癡，屋企收藏接近五十對波鞋，加上成日打波，對波鞋特性同功能都瞭如指掌，堪稱波鞋專家。　圖：黃冠華　文：盧漢傑</p><p>同大部份青少年一樣，胡國鋒「首次自置」波鞋都係由「死慳死抵」開始，阿鋒說：「記得當年讀緊中四，初初跟同學打籃球，足足儲了二個月零用錢，機舖都唔去，有時更加唔食早餐，先至儲夠錢買鞋；最後經同學介紹，用六百幾蚊買了NikeAirJordan白色六代，重足足着了兩年，鞋底穿窿先至捨得扔。」<br> &#13;<br> <spanclass>擁過百對籃球鞋 &#13;<br> 在阿鋒多年籃球員生涯，至今擁有過百對籃球鞋，亦收藏了其中五十對，芸芸收藏品中，最珍惜就是兩對NikeZoomFlight95，他說：「這兩對鞋已經『跟』了我大約七八年了，我參加的多個大賽，好似亞洲盃、亞洲冠軍球會盃都是着它們，現在就算着舊了都不捨得扔，用鞋盒好好收藏。」&#13;<br> 而阿鋒最瘋狂的收藏系列，就是AirJordan11，足足儲了七對，包括高峯期炒價高達五千元的原版白X黑、香港十分罕見的白X白等，阿鋒滿足地說：「11代可說是最經典、最『潮』的波鞋，當年率先用漆皮作材料，不論打波、去街，甚至襯西裝都得。」</spanclass></p><p><spanclass>買ZoomFlight95最滿足 &#13;<br> 時下不少波鞋鞋款成為炒賣對象，部份特別版更「炒價」過萬，阿鋒對炒鞋亦有一番見解，他說：「我個人不會買炒鞋，亦不鼓勵炒鞋；其實買鞋都好考眼光，與其花錢買炒鞋，倒不如留意潮流，早人一步買具升值的波鞋；好似我嗰兩對ZoomFlight95，初推時因為款式太新，甚至有點古怪，很快就跌破底價，我就在這時買下它們，殊不知一個月後日本潮流雜誌大力推介後，竟然升值兩三倍，當時真係好有滿足感。」<br> &#13;<br> <spanclass>胡國鋒小檔案 &#13;<br> 效力球隊：福建&#13;<br> 位置：控球後衞&#13;<br> 年輕：26歲&#13;<br> 身高：5呎9吋&#13;<br> 體重：154磅&#13;<br> 個人榮譽：&#13;<br> 03年銀牌及聯賽冠軍&#13;<br> 02年亞運第8名&#13;<br> 00及01年大專盃籃球賽冠軍</spanclass></spanclass></p></body></html>