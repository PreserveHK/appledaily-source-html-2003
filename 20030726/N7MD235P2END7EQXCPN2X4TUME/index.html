<html><header><meta charset="utf-8"><title>婆婆喜收電飯煲不愁煮生飯</title></header><body><h1>婆婆喜收電飯煲不愁煮生飯</h1><p>「我𠵱家食嘢好隨便，鹹魚青菜又係一餐，老人中心搞嘅活動，如果要收錢嘅，都只係兩、三個月先參加一次，所以屋企電飯煲壞壞哋我都唔捨得換。」八十三歲的許婆婆說。&#13;<br> 許婆婆原籍惠州，早年在內地從事苦力，其後來港生活，丈夫早年因病逝世，只餘一名五十多歲女兒，原於內地居住。兩年多前，許婆婆因意外導致腿骨爆裂，動手術鑲入不銹鋼螺絲，自此行動不便，加上她患有糖尿病及血壓高，起居生活需由別人照顧，她遂申請女兒來港照顧她。現其女兒任職清潔，月入僅得三千多元，許婆婆則領綜援金過活。<br> &#13;<br> <spanclass>家境清貧 &#13;<br> 由於家境清貧，許婆婆家中大部份電器均是別人送贈，甚至自行撿拾，當中包括電飯煲。「呢個電飯煲係人哋唔用畀我嘅，煮煮吓飯又成日跳掣，要㩒好多次，煮餐飯都好麻煩，有時又煮到半生熟。」許婆婆苦笑道。&#13;<br> 有見及此，本報將一家電器公司送贈的全新電飯煲轉送予許婆婆，改善其生活質素。「我好鍾意呢個電飯煲，夠晒大，又係新嘅，多謝晒。」許婆婆捧着電飯煲笑着說。&#13;<br> 捐款編號：C1038&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>