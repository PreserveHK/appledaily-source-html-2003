<html><header><meta charset="utf-8"><title>SonyEricsson和味三新機影相兼打機</title></header><body><h1>SonyEricsson和味三新機影相兼打機</h1><p>近年手機愈出愈型仔的SonyEricsson，一直都係直身機及揭蓋機，不過日前推出三部新機，當中最注目的Z600及Z200就破天荒採用摺機外形，極具濃厚日本手機風格，更大玩換殼及影相。而T230就有齊40和弦、彩芒及MMS，將入門手機規格進一步提升。同場更有新款藍芽耳筒及藍芽遙控車，絕對係今年年尾期待之作！&#13;<br>&#13;<br>記者：劉耀祥　部份攝影：梁細權&#13;<br>ImageGirl：Kendy(CoolFactory)</p><p><spanclass><fontstyle>遊戲手機Z600  &#13;<br> 甚少採用摺機外形的SonyEricsson，今次一口氣推出Z600及Z200兩款摺機，亦破天荒加入換殼功能，於SonyEricsson手機中相當少見，與日本手機風格十分類似，而發表Z600之時亦同時推出多款五顏六色機殼，最啱用家日日換新款襯衫。而頂級型號Z600則採用雙顯示器，65,536內彩芒已屬標準裝備，以往鍵盤之十字控制桿亦由四方向掣取代，唔怕再有推過龍的情況出現。而Z600功能上亦相當「齊料」，內置鏡頭、MMS、藍芽、GPRS、JAVA及32和弦，相信可以繼T610之後掀起另一輪斷市潮。</fontstyle></spanclass></p><p><spanclass><fontstyle>Z600Profile  &#13;<br> 制式：GSM900/1800/1900三頻&#13;<br> 顯示器：外屏幕：單色&#13;<br> 內屏幕：65,536色/TFD屏幕/128×160解像度&#13;<br> 功能：藍芽、影相、GPRS、WAP、MMS、32和弦、JAVA&#13;<br> 體積：90×48×27mm&#13;<br> 重量：106g備用時間：200小時&#13;<br> 使用時間：6小時&#13;<br> 推出日期：今年第四季</fontstyle></spanclass></p><p><spanclass><fontstyle>Z200首部內置40和弦  &#13;<br> 作為Z600細佬的Z200，雖然同是摺機外形，不過外形就比Z600潮氣得多，與Z600的日本和味各具特色。機面設有小時鐘的Z200，有多種顏色外殼可以更換，機頂則有大大個機繩扣。主攻年輕人市場的Z200除了大玩外形同顏色之外，特別針對圖像玩意，所以Z200亦有多種圖像玩法，支援可附加圖像的EMS，以及來電圖示，用家亦可以經紅外線傳送圖像作Wallpaper及ScreenSaver，而Z200亦配上40和弦，打機時聲更靚之餘，更會有震動效果。</fontstyle></spanclass></p><p><spanclass><fontstyle>Z200Profile  &#13;<br> 制式：GSM900/1800/1900三頻&#13;<br> 顯示器：外屏幕：單色&#13;<br> 內屏幕：4,096色/128×128解像度&#13;<br> 功能：GPRS、WAP、EMS、40和弦&#13;<br> 體積：96.4×52×25.4mm&#13;<br> 重量：98.3g&#13;<br> 備用時間：200小時&#13;<br> 使用時間：4.5小時&#13;<br> 推出日期：今年第四季</fontstyle></spanclass></p><p><spanclass><fontstyle>入門手機T230  &#13;<br> 雖然風頭被前兩部蓋過，不過T230一樣有其特色，是3部機中唯一的直身機，叫直身機Fans未致於失望。T230外形跟以往的T610、T310差不多，直身機搭32和弦及4,096色彩芒。雖然T230沒有內置影相鏡頭，不過SonyEricsson亦有推出外加鏡頭供T230使用，所以T230亦內置有MMS功能，隨時都可以圖、聲、字一齊Send。以入門級為主要市場的T230，唔單止有MMS，一般功能都應有盡有，來電圖像、錄音、JAVA及GPRS都有齊，入門級手機都有進階級功能。</fontstyle></spanclass></p><p><spanclass><fontstyle>SonyEricssonT230Profile  &#13;<br> 制式：GSM900/1800雙頻&#13;<br> 顯示器：4,096色/101×80解像度&#13;<br> 功能：GPRS、WAP、MMS、40和弦、JAVA&#13;<br> 體積：101×44×19mm&#13;<br> 重量：79g&#13;<br> 備用時間：300小時&#13;<br> 使用時間：13小時&#13;<br> 推出日期：今年第四季</fontstyle></spanclass></p><p><spanclass><fontstyle>配件大晒冷  &#13;<br> SonyEricsson每次出新機都會都配件同場加映，但係今次唔單止有耳筒相機咁簡單，就連車都出埋，一於玩盡藍芽！</fontstyle></spanclass></p></body></html>