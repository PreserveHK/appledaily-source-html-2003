<html><header><meta charset="utf-8"><title>　　大連富商亂使錢 - 李八方</title></header><body><h1>　　大連富商亂使錢 - 李八方</h1><p>大連市市長夏德仁正在香港招商，八方噚日在香港總商會的一個洽談會見到佢，傾起香港商界到大連做生意。佢話，𠵱家喺大連，有啲富戶係賺錢多咗，但就唔識理財，甚至做出非理性嘅消費行為。&#13;<br> 佢舉例話，試過有個富商屋企只有兩層高，但都裝了一部升降機，因此佢希望香港銀行界，在當地推廣個人理財服務之餘，也幫當地富戶處理一吓佢哋嘅財富。佢又話，𠵱家港商在大連嘅投資累計已有三十億美元，中港更緊密關係簽訂後，希望有更多港商進入當地投資發展。八方希望市長口中嘅大連富商，多啲來香港自由行。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>