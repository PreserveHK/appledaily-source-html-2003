<html><header><meta charset="utf-8"><title>一味窩輪：中移動起跑短炒9846</title></header><body><h1>一味窩輪：中移動起跑短炒9846</h1><p>個市大反幅，升變跌，跌變升，收市恒指仍有進帳36點，即月期指升幅更大，達95點，高水32點。&#13;<br> 幾乎所有大隻電訊股都高過上日，中移動（941）照住個市，高收20.90元，升60仙；聯通（762）收5.80元，升20仙，升幅百分率較中移動更大；電盈（008）收4.575元，亦有進帳1格。中電信（728）跑輸畀其他3隻電訊股，但冇跌，企定喺前水平2.325元。&#13;<br> 先幾日建議博中移動炒落後，揸Call輪。9861收34仙，升13%，呢隻Call輪仍然係中移動主角Call輪。&#13;<br> 另1隻中移動Call輪9846，亦都啱短炒，輪價36仙，溢價3.4%，槓桿率5.8倍。中移動個勢反覆向上，唔會直線咁上，買Call輪可趁每次回順之時趁低位上車。<br> &#13;<br> <spanclass>電盈輪博9791 &#13;<br> 聯通Call輪4件，9936係另類輪有大成交與升幅之外，9383係末日輪，月中左右夠鐘，收1.3仙，升30%，行使價5.88元，未來幾日正股若然升幾毫子，隻輪翻身，會好勁，否則，會變廢紙。&#13;<br> 電盈有機會炒落後，可以諗吓隻Call輪9791，呢件最多人短炒，有101球易手，佔發行量67%。&#13;<br> 大市雖然反覆，短期大方向升多過跌，買Put輪重未係時候。&#13;<br> 章盛</spanclass></p></body></html>