<html><header><meta charset="utf-8"><title>消費BestBuy：<br>阿Jay戰車擺上枱女見女愛</title></header><body><h1>消費BestBuy：<br>阿Jay戰車擺上枱女見女愛</h1><p>車同男人一向如膠似漆，所以玩模型車，從來都看似是男人的專利。不過香港近年女車主亦愈來愈多，如甲蟲、MiniCooper等可愛車款都是女士們的熱門選擇。但最得女車主歡心的，一定非「周杰倫戰車」莫屬，這部偉士ET8綿羊仔，憑仿古外形加上自動波之無敵組合而贏得女騎士歡心，經常供不應求，近日推出模型在女界馬上引起廣泛注意！&#13;<br>&#13;<br>記者：張銘恩&#13;<br>攝影：伍慶泉、周旭文</p><p><spanclass><fontstyle>ET8車主　大讚襯色靚  &#13;<br> 其實香港代理一直只有引入珍珠白色的ET8，而駕駛ET8已有兩年的阿貓，早前剛巧特意將其愛駒噴成純白色，與今次的模型襯到絕。她以「好手感、活動部份多及好似真車一樣」來形容這架模型，因為之前託朋友在美國買的是由塑膠製造，欠缺質感，唯一挑剔的地方就係車轆看落似乎不太合比例。不過由於是次乃首度有ET8模型在港發售，而價錢比上網訂平，所以買硬！</fontstyle></spanclass></p><p><spanclass><fontstyle>ET4不祥要改名  &#13;<br> 大家可能會奇怪模型車型號點解會係ET4，其實ET4一向都係意大利原廠出產之型號，但由於中國傳統中"4"乃不祥之數，所以入口香港時改名為ET8，令大家揸得放心。</fontstyle></spanclass></p><p><spanclass><fontstyle>靚爆四個轆模型  &#13;<br> 除咗鐵騎士，好多女車主都鍾意買架同款模型車襯番自己座駕，梗係啦，對於愛車之人嚟講，無得揸時望吓都有點心靈慰藉嘛！&#13;<br> &#13;<br> <b> 1:18座駕</b> &#13;<br> 1:18的模型車比例（實物約有八吋長）對某些人嚟講可能大咗少少，不過勝在像真度高，車門、頭蓋、尾箱等部份都可以打開，非常好玩。</fontstyle></spanclass></p><p><spanclass><fontstyle>勁Cute1:72　迷你拉花Mini  &#13;<br> 舊版Mini車仔，每部均有不同拉花，咁細Size有如此效果確是不錯，加上價錢實惠，Mini車迷值得一看。</fontstyle></spanclass></p><p><spanclass><fontstyle>靚色1:43　旅行拖車  &#13;<br> 造型特別的懷舊旅行車，設計典雅之餘選色更啱晒女仔口味，車款選擇就有Porsche、MiniCooper、甲蟲等等。$98.9-$128（80M）</fontstyle></spanclass></p><p><spanclass><fontstyle>售賣點  &#13;<br> HOBBY&#13;<br> （23328444）&#13;<br> 九龍廣華街2-20號地下4號舖&#13;<br> &#13;<br> 名車博覽&#13;<br> （23907314）&#13;<br> 旺角窩打老道37號A地舖&#13;<br> &#13;<br> 80M巴士專門店&#13;<br> （23818168）&#13;<br> 太子聯合廣場M層8號舖</fontstyle></spanclass></p></body></html>