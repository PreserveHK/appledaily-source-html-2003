<html><header><meta charset="utf-8"><title>聯賽美食過足癮</title></header><body><h1>聯賽美食過足癮</h1><p>各地足球聯賽又再陸續開鑼，遲吓歐聯開埋波，真係一個星期睇足4、5晚波，球迷們就梗興奮啦，不過男球迷嘅耳邊定會充斥女朋友嘅埋怨聲音。想安撫吓佢哋，又或者想佢感受一下足球嘅魅力，除咗出動碧咸、奧雲呢類靚仔球星外，重可以帶佢去海港城內嘅餐廳，試吓剛推出嘅足球菜式，款款外形都充滿特色，女朋友試過覺得滿意的話，話唔埋今個星期六會陪你睇足英、意、德、西四大聯賽呢！&#13;<br>記者：馬慶武</p><p><spanclass><fontstyle>黃金球衣焗海鮮$68  &#13;<br> 呢個菜式嘅英文名係BakedHam"23"，勁似碧咸英文名，酥皮焗海鮮球旁邊重有一件朱古力23號波衫，擺到明用嚟吸引碧咸Fans啦！&#13;<br> &#13;<br> TheTavernBar&#13;<br> 尖沙嘴馬哥孛羅港威酒店地下?21137935</fontstyle></spanclass></p><p><spanclass><fontstyle>金球誘惑（芝士牛肉雜菜）$98  &#13;<br> 雖然賣相唔夠另外兩款咁有「球」味，不過炸到金黃嘅外皮加上勁香嘅芝士牛肉雜菜餡料，都一樣夠吸引。&#13;<br> &#13;<br> SanFranciscoSteakHouse&#13;<br> 尖沙嘴海港城ZoneA3319號舖?27357576</fontstyle></spanclass></p><p><spanclass><fontstyle>朱古力足球慕絲$50  &#13;<br> 慕絲味道香甜，定必令愛甜品嘅女士們難以抗拒。&#13;<br> &#13;<br> GrippsAmericanBar&amp;Restaurant&#13;<br> 尖沙嘴馬哥孛羅香港酒店6樓?21133902</fontstyle></spanclass></p></body></html>