<html><header><meta charset="utf-8"><title>3G一月殺到<br>NEC616上台套餐最平$4,243</title></header><body><h1>3G一月殺到<br>NEC616上台套餐最平$4,243</h1><p>第三代通訊系統（簡稱3G）巨輪相繼在世界各地開始啟動，相反香港的3G服務就一再延期，不過等到今日終於都等到，因為香港首間3G服務供應商「3」正式宣布推出3G服務，令到香港人終於都可以享用3G。而「3」現時的3G手機只有NEC616，外形比傳統3G手機細得多，不過最令人驚喜就係機價連台費最平只係$4,243，確實令人心動！&#13;<br>&#13;<br>記者：劉耀祥&#13;<br>攝影：陳盛臣　ImageGirl：Echo</p><p>預期「3」今年8月就開通3G服務，可惜由於3G手機供應問題而一拖再拖，不過好彩都趕得切喺今年聖誕前公布，算係畀香港用家一份最好嘅聖誕禮物。雖然聖誕前公布，但係實際賣街就預計出年1月初先有。而大家最關心嘅，當然係收幾多錢，NEC616淨機價只係$4,380，若果一次買兩部就係$3,980一部，月費方面則分有$263、$383及$533三種，已經有1,600、3,000及4,500分鐘通話時間，計埋最低入場費就只係$4,243，比之前盛傳要過萬先得，呢個價位真係相當吸引！&#13;<br> &#13;<br> <b> NEC616Profile</b> &#13;<br> 制式：WCDMA&#13;<br> 顯示器：(外芒）單色（內芒）6萬5色?240×176解像度&#13;<br> 功能：GPRS、MMS、JAVA、藍芽、和弦&#13;<br> 備用時間：120-145小時&#13;<br> 通話時間：110-120分鐘&#13;<br> 體積：103×53×26.4mm&#13;<br> 重量：130g</p><p><spanclass><fontstyle>新聞天氣播放流暢  &#13;<br> 由於3G強調高速資料傳送，所以與現行嘅2.5G制式最大分別就係可以玩更多視像玩意。首推嘅當然係3G主打「視像會議」，可以連接至電腦WebCam，進行視像監察。會場上亦即時示範連接澳洲3G手機進行視像會議，畫面質素相當穩定，不過亦有出現Delay情況。而「3」亦同時推出多種類型多媒體資訊，由天氣、新聞、電影、財經及足球消息都有。據現場示範所見，616於顯示各種短片播放時，效果相當理想，畫面相當清晰，短片播放非常流暢，與現時2.5G的效果絕對不可同日而語！</fontstyle></spanclass></p><p><spanclass><fontstyle>3G手機夠輕巧  &#13;<br> 暫時「3」由NEC獨家提供6163G手機，講番呢部616，喺今次「3」3G發布會上全球首次現身，最令全場驚喜就係其細小機身，同時下彩芒影相手機差唔多大，如果俾之前e606或e808嚇親嘅用家今次一定放心。616機外機內都設有鏡頭，唔使多講就梗係為玩視像而設，不過都可以用嚟影相。而240×176解像度、6萬5色彩芒比起時下好多影相手機更為優勝，唔再有影像起格情況。而且616內置SONYMSDUO插槽，最大支援128MB，影相拍片唔使再就住就住，加埋內置藍芽，接駁PDA都好方便。</fontstyle></spanclass></p><p>查詢：<ahref http:>www.three.com.hk </ahref></p></body></html>