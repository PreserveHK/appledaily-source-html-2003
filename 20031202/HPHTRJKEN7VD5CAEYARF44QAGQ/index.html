<html><header><meta charset="utf-8"><title>改裝車：<br>愛快147GTA改裝加料盡現狠勁一面</title></header><body><h1>改裝車：<br>愛快147GTA改裝加料盡現狠勁一面</h1><p>剛舉行過嘅第50屆澳門格蘭披治大賽車，唔單止吸引到唔少中、外車迷前赴濠江欣賞比賽，而其中一場東望洋房車賽，愛快車隊所派出嘅147戰車，跟澳門車手古圖嘅表現，更教車迷擊節讚賞㖭！查實，街版嘅愛快147GTA跑車亦殊不簡單，若然加以適量改裝，重可演繹出更高層次嘅狠勁一面㗎！&#13;<br>&#13;<br>記者、攝影：陳偉林　&#13;<br>車輛提供：TWAutosport（21420001）</p><p>意大利愛快車廠，一直崇尚拉丁跑車氣息，其中一款147車系，更被視為一部強而有勁，又富個性嘅房跑車型號。&#13;<br> &#13;<br> <spanclass><fontstyle>四出式尾喉更突出  &#13;<br> 然而，給跑車迷至歡喜若狂，莫過於呢款頂級147GTA跑車，單睇外觀有齊全套包圍、尾定翼，重有四輪專用大口徑跑車胎軨配搭，但原廠僅配用單邊雙出式尾喉設計，未免過於平淡，惟改用上四出式尾喉組合，雄渾嘅咆哮聲響，加埋改換上四輪絞牙避震配搭，令車體靠貼路面之餘，望落去重別具一份狠勁感㖭！</fontstyle></spanclass></p><p><spanclass><fontstyle>座艙陳設豪邁吸引  &#13;<br> 至於車廂鋪排，愛快147嘅原廠配套，早已給外界不少好評，既有齊高級CD音響，又有原廠恒溫冷氣，前後真皮跑車桶椅更不在話下，短小精悍嘅6前速排檔桿，匹配埋三幅式跑車軚環，一份濃烈嘅跑車氣息，早已洋溢四周，而加入鋁合金手掣，更是錦上添花呢！</fontstyle></spanclass></p><p><spanclass><fontstyle>強化下盤行車穩妥  &#13;<br> 新車用上一台3.2公升V6偈，有絕佳車重同輸出比例，強悍引擎演繹可謂毋庸置疑。為要加強行車循迹性同對地抓着力，一套絞牙避震連彈弓組合，可謂切合不過。&#13;<br> 而測試後嘅感覺，偏硬嘅吸震效果，不失柔韌嘅支持力，兼且將車高下調有助將重心降低，令高速行車倍感平穩順暢，至於四輪換上大口徑制動碟，更屬錦上添花，令煞車更見收放自如㗎！</fontstyle></spanclass></p><p><spanclass><fontstyle>改裝專家Tony有話講  &#13;<br> 愛快147GTA可算係一部短小精悍嘅跑車，引擎輸出強而有勁，改換四出式排氣喉，有助高轉嘅發揮，變得聲威力猛。&#13;<br> 其次，換裝絞牙避震系統，既能配合駕駛者嘅喜好，又能切合不同路面情況，令部車得以發揮至極，以大口徑制動碟，對突發性嘅煞車，重有敏捷同收放自如嘅安全感。</fontstyle></spanclass></p><p><spanclass><fontstyle>愛快147GTA小檔案  &#13;<br> 引擎：3179ccV6DOHC&#13;<br> 馬力：250ps/6200rpm&#13;<br> 扭力：30.6kgm/4800rpm&#13;<br> 尺碼：4200×1765×1430mm&#13;<br> 軸距：2545mm　車重：1390kg&#13;<br> 0-100公里：6.3秒　極速：246km/h&#13;<br> 新車售價：$368,000（嘉輪汽車：28778788）</fontstyle></spanclass></p></body></html>