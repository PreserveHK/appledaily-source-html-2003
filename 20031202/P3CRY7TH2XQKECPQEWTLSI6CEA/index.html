<html><header><meta charset="utf-8"><title>納奧美率名模投懷送抱<br>Beyonce昅實男友拍香豔MV</title></header><body><h1>納奧美率名模投懷送抱<br>Beyonce昅實男友拍香豔MV</h1><p>好多有留意開美國流行音樂嘅人，都知道美國黑人女歌手BeyonceKnowles嘅男友Jay-Z，係當今HipHop界巨星，連Eminem見到佢都唔敢擺款，重有碧咸個老婆Victoria都畀番幾分薄面Jay-Z，做佢主理嘅時裝品牌RocaWear嘅代言人。<br> &#13;<br> <spanclass>怕男友越軌 &#13;<br> 最近Jay-Z話要退出歌壇，身為RocaWear代言人之一嘅納奧美金寶（NaomiCampbell）同一眾性感女模，均落力演出佢個告別MV，Beyonce怕男友同大班靚女有景轟，重特登去監場㖭。&#13;<br> 嚟自Jay-Z嘅告別樂壇大碟《BlackAlbum》嘅主打歌《ChangeClothes》個MV，將女人比喻為衣服係咁轉，入面就搵咗納奧美做女主角，重有成班性感女模行catwalk又晒身材兼投懷送抱，難怪Beyonce會驚男友失控。<br> &#13;<br> <spanclass>益晒好拍檔 &#13;<br> Jay-Z成個MV對住女主角納奧美，完全冇親密舉動，兩人只係笑笑口和唱，相反就益晒近期樂壇風頭躉、TheNeptunes嘅Pharrell，佢喺MV入面隨意拖啲性感女模落台左擁右抱，盡享齊人之福，真係羨慕死唔少男人。</spanclass></spanclass></p></body></html>