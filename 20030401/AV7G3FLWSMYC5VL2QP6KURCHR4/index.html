<html><header><meta charset="utf-8"><title>海外試車：<br>新版本田Accord更勝從前</title></header><body><h1>海外試車：<br>新版本田Accord更勝從前</h1><p>本報記者泰國實地測試&#13;<br>車迷期待已久嘅全新本田Accord車系，由於廠方策略有變，出口東南亞嘅新車生產線，更移師至泰國新廠房；為要給車迷加深認識，早前香港代理更安排一眾本地汽車傳媒，前赴泰國實地測試呢一代新Accord。雖然接觸時間緊迫，但新車不但給筆者留有深刻印象之餘，亦對新一代將發展成汽車出口王國嘅泰國造車工業，有好高評價㖭！&#13;<br>&#13;<br>特約記者、攝影：李勤</p><p><spanclass><fontstyle>動感造型　富號召力  &#13;<br> 過往，一直有好高銷量嘅本田Accord車系，隨着新車誕生，亦走回富活力嘅高級房跑車路線，不僅造型帶出動感，低斜車身線條及輪廓，更將原有Cd0.33風阻系數進一步減至Cd0.30，而一對望落頗有神氣嘅HID大燈，匹配上原廠霧燈組合，響車身四周嘅電鍍裝飾配襯下，重顯出一份雍容嘅貴氣。再者，頂級版還有16吋合金胎軨，以及附有方向指揮燈嘅門邊鏡㖭！</fontstyle></spanclass></p><p><spanclass><fontstyle>座艙闊落設備講究  &#13;<br> 據廠方資料所見，新Accord尺碼較現行型號增大不少，除車長多出20mm（達4830mm）外，闊度亦伸延多35mm（達1820mm）；相信至為乘客感受到座艙嘅闊落感，會係軸距擴展多25mm（達2740mm）咁多呢！其次，筆者亦留意到新車兩排皮椅用料講究，置身其中貼服之餘，前排駕駛席重備有全方位電控，加上四門電窗，門邊電鏡及電天窗，重有原廠高級音響連恒溫冷氣，設備可謂一應俱全。</fontstyle></spanclass></p><p><spanclass><fontstyle>新i-VTEC偈迸發強勁輸出  &#13;<br> 新Accord分有兩個型號，惟筆者注意力卻集中於一台新開發嘅2.4公升直4DOHC偈，內輔有嶄新進排氣設計及i-VTEC結構，令引擎呼吸暢順加速敏捷外，全新5前速自動波反應既利落又敏捷。再者，全新底盤結構有更強防撞抵禦力，匹配埋經強化嘅前後雙搖臂懸掛組合，加上頂級版配置TRC裝置，走彎柔韌見支持力，而新車前輪透氣制動碟，更一律擴展至15吋及282mm直徑，配合上ABS連EBD裝置，制動表現亦見收放自如。</fontstyle></spanclass></p><p><spanclass><fontstyle>本田Accord2.4規格  &#13;<br> 引擎：2354cc直4DOHC&#13;<br> 馬力：160ps/5500rpm&#13;<br> 扭力：22.2kgm/4500rpm&#13;<br> 傳動：5前速自動波，前輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：205/60R15MichelinMXV8Energy&#13;<br> 尺碼：4830×1820×1455mm&#13;<br> 軸距：2740mm；車重：1435kg起&#13;<br> 新車售價：約港幣22萬起&#13;<br> 查詢：合群汽車（23802231）</fontstyle></spanclass></p><p><spanclass><fontstyle>極速測試　本田新Accord車系  &#13;<br> 今趟泰國之行，廠方安排一眾香港及新加坡汽車傳媒，前赴當地Bridgestone嘅ProvingGround，實地測試兩款分別係2.4公升及3.0公升V6偈（馬力220ps，扭力29.3kgm）嘅新Accord；但由於時間極之有限，每位傳媒只能各自響跑道上開車兜一個圈，雖然兩款新車極速測試時間不過一分鐘，惟初首感覺2.4公升新偈加速敏銳，5前速新波箱反應順滑利落，車廂隔音了得，兼且重好有一份闊落感㖭！</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>日產Cefiro2.0  &#13;<br> 引擎：1995ccV6DOHC&#13;<br> 馬力：140ps/6400rpm&#13;<br> 扭力：18.3kgm/4000rpm&#13;<br> 尺碼：4930×1780×1435mm&#13;<br> 軸距：2750mm&#13;<br> 車重：1430kg&#13;<br> 新車售價：$219,800（豪華版）&#13;<br> 查詢：合誠汽車（28035333）&#13;<br> &#13;<br> <spanclass><fontstyle>簡評：  日產Cefiro經已推出有一段日子，惟成熟嘅包裝下，蘊含着一個極之寬敞又豪華嘅車廂鋪排；而一台響同級車中又見突出可靠嘅2.0公升V6偈，柔順寧靜嘅反應令人對其留有深刻印象。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>豐田Camry2.4  &#13;<br> 引擎：2362cc直4DOHC&#13;<br> 馬力：152ps/5600rpm&#13;<br> 扭力：22.2kgm/3800-4200rpm&#13;<br> 尺碼：4815×1795×1500mm&#13;<br> 軸距：2720mm&#13;<br> 車重：1415kg起&#13;<br> 新車售價：$237,500（豪華版）&#13;<br> 查詢：皇冠汽車（28661020）&#13;<br> &#13;<br> <spanclass><fontstyle>簡評：  新一代豐田Camry較上一代型號，可謂予人有脫胎換骨之感；除賣相雍容有貴氣外，一台VVT-i偈嘅低、中轉扭力表現突出，設備講究車廂又見闊落。</fontstyle></spanclass></fontstyle></spanclass></p></body></html>