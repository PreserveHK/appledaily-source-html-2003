<html><header><meta charset="utf-8"><title>一味窩輪：長和Put輪大上落</title></header><body><h1>一味窩輪：長和Put輪大上落</h1><p>非典型肺炎搞到滿城風雨，好多生意即時冇咗1大橛，本港GDP又要向下調整，個市冇法子唔大出血，恒指大散228點，返到去98年10月低位，嗰陣係港府動用千億銀救市時代。恒指收8634，期指收8491，低水143點，又係唔多好現象。&#13;<br> 環境如此，自然係Put輪天下。和黃（013）跌3.4%，跌幅略大過指數，但兩隻Put輪9568同9577，則飛升223%同135%，由仙幾彈上幾仙，好似鹹魚翻生。&#13;<br> 9568本月11日夠鐘，現價4.2仙，溢價4.5%，槓桿率101倍，行使價41元。9577本月17日夠鐘，現價4仙，溢價6.8%，槓桿率106倍，行使價40元。和黃做緊42.50元，未來幾日跌落40-41元嘅機會存在，兩隻Put輪未必冇機會變為有得剩，但如果賭呢啲輪，一定要預咗跌晒輸清。<br> &#13;<br> <spanclass>9567比較實際 &#13;<br> 以溢價做着眼點賭Put輪，長實Put輪9567同9575比較實在。9567本月11日到期，現價20.8仙，溢價0.6%，槓桿率20.8倍，到期前只要正股（001）跌多1元就有錢賺。9575本月17日到期，現價13.3仙，溢價3.5%，槓桿率32.5倍，長實再跌多1.50元以上，揸呢件亦有錢賺。&#13;<br> 長和系Put輪槓桿率勁，短期波動市中必然沙走石。&#13;<br> 章盛</spanclass></p></body></html>