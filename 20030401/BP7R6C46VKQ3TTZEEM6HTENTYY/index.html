<html><header><meta charset="utf-8"><title>　　SARS改名愈描愈黑<br>　　「特區綜合症」變種「慢九拍」 - 李八方</title></header><body><h1>　　SARS改名愈描愈黑<br>　　「特區綜合症」變種「慢九拍」 - 李八方</h1><p>肺炎講得多，不如講吓哮喘。根據八方喺網上學到嘅幼稚園水平醫學知識（大家千祈唔好當真，有病一定要搵專家），過敏原、免疫球蛋白E同肥大細胞結合後，細胞會釋出組織胺（Histamine），令支氣管收縮，引起哮喘。喺三十年代，有兩位研究員Feldberg同Kellaway發現咗一種類似histamine、同樣會引起過敏反應嘅嘢，叫「慢反應物質」，佢會導致全身過敏反應（Anaphylaxis），嚴重嘅死得人。<br> &#13;<br> <spanclass>SRS乃「慢反應物質」 &#13;<br> 八方一啲都唔識醫學，只係上周寫過特區政府將SARS肺炎個A字抽走，剩番SRS（嚴重呼吸道綜合症），中環石醫生飛鴿傳書，告知醫學上一早就有SRS，就係上述之「慢反應物質」，英文叫做SlowReactingSubstance，所以八方就去查咗少少資料，班門弄吓斧。&#13;<br> 石醫生話無論SARS或SRS，都改變不了「慢九拍」嘅事實，大家惟有自求多福，苦中作樂。其實「慢反應」又真係同肺炎擴散得咁快，有好大關係，難怪嗰啲SRS（SlowReactingSecretary），一揀就揀咗呢個SRS。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>