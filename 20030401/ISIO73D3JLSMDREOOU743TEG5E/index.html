<html><header><meta charset="utf-8"><title>AtomicKitten地理常識零蛋</title></header><body><h1>AtomicKitten地理常識零蛋</h1><p>英國女子組合AtomicKitten以儍大姐形象見稱，不過我羅拉點都估唔到佢哋原來真係儍得好緊要！話說前兩日有記者訪問AtomicKitten，無意中聽到成員Natasha同經理人嘅對話，Natasha話：「你又話我哋去德國，點解𠵱家又改咗去柏林呀！」原來佢哋搞唔清柏林係德國嘅首都，重以為柏林同德國係兩個國家，認真失禮！</p></body></html>