<html><header><meta charset="utf-8"><title>數碼影音：<br>NokiaMP3機捲土重來　聽歌免提平價出擊扺	</title></header><body><h1>數碼影音：<br>NokiaMP3機捲土重來　聽歌免提平價出擊扺	</h1><p>唔知大家知唔知，手機大廠Nokia原來亦曾經推出MP3機？唔知唔怪你，皆因當時呢部HDR-1出貨量甚少，只有小量水貨到港，售價更高達$1,580。今日佢捲土重來，以$680平價出擊，除咗係可插卡的MP3機外，亦係一個免提裝置，更加是個收音機。對比𠵱家似樣啲嘅MP3機都接近過千蚊嘅情況之下，幾百蚊就可以一次過滿足晒你嘅願望，只有講句抵！&#13;<br>&#13;<br>記者、攝影：劉耀祥&#13;<br>ImageGirl：Polly</p><p>外形甚具酒辦風味的NokiaMP3機HDR-1，可以播放MP3及AAC格式的音樂檔案，因為HDR-1機內並沒設有內置記憶體，所以所有音樂檔案都儲存於隨機附送的32MBMMC卡內，32MB約可以儲存8-10首歌曲，當然用家亦可換張更大容量的記憶卡，儲存更多歌曲。由電腦傳送檔案就利用USB傳輸線，及《NokiaAudioManager》軟件，傳送一首約3MB的歌曲需時約25秒，速度可算中規中矩。音質方面，設有三種場景效果JAZZ、ROCK及Classic，讓用家自行調校。&#13;<br> &#13;<br> <spanclass><fontstyle>HDR-1Profile  &#13;<br> 儲存裝置：MMC記憶卡&#13;<br> 電池：AAA×1&#13;<br> 播放格式：MP3、AAC&#13;<br> $680</fontstyle></spanclass></p><p><spanclass><fontstyle>收音機可預設5個台  &#13;<br> 除了可以聽MP3之外，HDR-1亦都具有收音機功能，可惜就只能夠收聽FM頻道，若果可以聽埋AM頻道就更加完美，不過試用之下發現音色都相當清晰，與其他賣百多二百蚊嘅小型收音機相比亦不遑多讓。可讓用家預設5個頻道，毋須每次收聽收音機都㩒來㩒去，確實相當方便。雖然有預設功能，但係要逐下㩒去搵台都幾辛苦，隨時㩒到手指頭都痛，所以HDR-1連自動追台都有埋，令用家可以慳番啲指力，相當細心。</fontstyle></spanclass></p><p><spanclass><fontstyle>只支援舊款手機做免提  &#13;<br> 至於免提功能方面，要彈係只適用於舊款Nokia機種如3310、3330、8210及8850等。隨HDR-1都會有連接線附送，連接手機及HDR-1。若果正在收聽收音機或MP3的時候有來電進入，HDR-1就會暫停播放而變成免提裝置，讓用家以免提通話。亦具有聲控功能，在機上按掣便可以直接以聲控操作手機，十分方便。當然HDR-1是一部獨立的MP3機，不接駁手機亦可以操作，就算並非舊機用家亦一樣用得着。</fontstyle></spanclass></p><p><spanclass><fontstyle>街坊意見  </fontstyle></spanclass></p><p>查詢：25475068(東港電訊)</p></body></html>