<html><header><meta charset="utf-8"><title>新CyberShotP10/P8　動畫拍攝直逼DVD</title></header><body><h1>新CyberShotP10/P8　動畫拍攝直逼DVD</h1><p>SONY旗下嘅CyberShot發動新一輪攻勢，兩部新機P10及P8雖同屬輕巧設計嘅P系列，外表亦一模一樣，不過分別配備520萬及330萬像素高解像SuperHADCCD，而且具有調校影像之功能，如即時調整銳利度、色彩飽和度等，加上三倍光學變焦鏡頭，市場取向明顯以進階用戶為主。不過要數最突出嘅改良地方，就係兩者支援640×480嘅影片拍攝（16fps），未計壓縮率，單單解像度已直逼DVD格式，錄影後重可接駁電視作全畫面輸出，即時翻睇心愛短片。&#13;<br>不過要記錄高解像影片，當然需要大容量儲存媒體。P10及P8支援最新推出嘅1GBMemoryStickPRO，一口氣足足可記錄44分鐘有聲高解像影片，都咪話唔厲害。另一改良地方係加入USB2.0高速傳輸介面，不論相片或動畫，都大幅縮短抄至電腦嘅時間。未知是否因耗電量關係，兩部新機均不再對應普通筆芯電，改回以往嘅專用鋰電（NP-FC11），雖然可增加使用時間，不過補充上會稍為不便。&#13;<br>CyberShotDSC-P10機身分藍、灰兩色，賣價$4,590，而DSC-P8則賣$3,290。&#13;<br>&#13;<br>記者：徐影龍</p><p><spanclass><fontstyle>規格表：P10?P8  &#13;<br> 感光元件：520萬像素?330萬像素&#13;<br> 感光度：ISO100至400&#13;<br> 變焦：3×光學&#13;<br> 光圈：F2.8至F5.2&#13;<br> 體積：108×51.5×35.1mm&#13;<br> 重量：172g&#13;<br> SONYHK查詢電話：23452966</fontstyle></spanclass></p></body></html>