<html><header><meta charset="utf-8"><title>15年來代譜心聲　林夕披露拍檔心意<br>張國榮以《我》宣示性取向</title></header><body><h1>15年來代譜心聲　林夕披露拍檔心意<br>張國榮以《我》宣示性取向</h1><p>自一九九七年張國榮宣布復出樂壇，絕大部份歌詞均由林夕包辦，他可說是以文字策動張國榮內心世界的一個重要舵手。在為張國榮填寫的多首作品中，林夕表示《我》、《夢到內河》及《夜有所夢》均令他牽起回憶，他更首次談及《我》才是張國榮承認同志身份的自白。</p><p>林夕為張國榮（哥哥）寫過無數令人感動、有意境的歌詞，在動筆之前，追求完美的張國榮是否每次都與他討論？林夕日前接受本報訪問時說：「反而好少，我大部份嘅作品都係靠觸摸。在我而言，同歌手有距離重好，同哥哥合作咁耐，都係交詞畀佢唱，唯一佢指明有要求嘅係《紅》呢個大碟名，重有國語歌《我》，佢亦都指定第一句要係『IamwhatIam』，而佢最近錄嘅新歌，佢都話唔好寫啲唔開心嘅嘢。」<br> &#13;<br> <spanclass>公開身份夠勇敢 &#13;<br> 張國榮這次離去，是有勇氣抑或是逃避的舉動，每個人都可以有其想法，反而在歌詞上，年前一首《左右手》被外界認定是宣示其性取向之作。林夕在電話中說出真相，他說：「呢首歌佢之前冇同我傾過，係我自己想寫用一隻手擁抱，一隻手告別，呢個係一個好大嘅誤解。反而《我》呢首歌先至係哥哥想講自己係同志身份呢樣嘢，首歌頭兩句『我永遠都愛這樣的我』，係嚟自佢睇過一套戲嘅對白『IamwhatIam』，喺本地歌手嚟講，哥哥呢個comeout嘅剖白係一個好勇敢嘅行為。」</spanclass></p><p><spanclass>戰友離去感窒息 &#13;<br> 問林夕以歌詞觸及張國榮內心世界多年，他認識的張國榮是一個甚麼樣的人？林夕說：「我相信一個做戲咁好嘅人，性格一定係好複雜嘅，一方面好自信，另一方面又好缺乏安全感。佢係一個好全面嘅名牌，名牌唔係咁易有，十年都冇一個，𠵱家無喇喇冇咗，我聽到佢嘅死訊，即時好似唞唔到氣，個心好似冇咗啲嘢咁。」&#13;<br> 林夕坦言自己是張國榮的歌迷，第一首他為偶像填的詞是八八年的《無需要太多》，他說：「當時好開心，而且一直我哋都算好夾，我好感激佢對我嘅信任。另外重有兩首詞係我想講嘅，係《夢到內河》，哥哥對歌詞有疑問同意見，佢認為首歌嘅氣氛過份沉鬱，但我就覺得咁樣寫有味道啲，最終哥哥亦都俾我說服咗。而《夜有所夢》我自己覺得好遺憾，首歌係寫一個人夜晚黑瞓唔到，其實我係寫自己啫，但我冇將呢樣嘢話畀佢聽，我諗話咗會好啲。」<br> &#13;<br> <spanclass>遺作已錄好三首 &#13;<br> 林夕並透露張國榮本在錄音的新唱片，已錄好了三首歌，他交了歌詞的則有五首，他說：「大約三個禮拜前，佢重喺錄音室打嚟話睇唔清楚啲歌詞。」回憶對上一次碰面，林夕說：「兩個月前有次食飯撞到佢，我一見到佢重驚佢追我歌詞，點知佢淨係叫我小心身體，佢話：『你睇我幾健康幾大隻，我呢排好勤力游水打波呀。』」&#13;<br> 最後，林夕坦言填詞多年，有些歌手是特別用心的，當然包括張國榮，林夕在電話筒中乏力地說：「佢去咗，就好似啲心血同佢一齊去咗咁，真係一言難盡。」而林夕更為張國榮靈堂的紀念冊撰寫文字。&#13;<br> 採訪：梁錦貞</spanclass></spanclass></p><p><spanclass>《我》張國榮作曲、主唱<br> 林夕填詞 &#13;<br> IamwhatIam&#13;<br> 我永遠都愛這樣的我&#13;<br> 快樂是　快樂的方式不只一種&#13;<br> 最榮幸是　誰都是造物的光榮&#13;<br> 不用閃躲　為我喜歡的生活而活&#13;<br> 不用粉墨　就站在光明的角落&#13;<br> 我就是我　是顏色不一樣的煙火&#13;<br> 天空開闊　要做最堅強的泡沫&#13;<br> 我喜歡我　讓薔薇開出一種結果&#13;<br> 孤獨的沙漠裡　一樣盛放的赤裸裸&#13;<br> 多麼高興　在琉璃屋中快樂生活&#13;<br> 對世界說　甚麼是光明磊落</spanclass></p></body></html>