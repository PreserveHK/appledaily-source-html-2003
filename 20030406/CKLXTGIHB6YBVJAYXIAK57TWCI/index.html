<html><header><meta charset="utf-8"><title>梁帥榮「下鄉」教得有趣</title></header><body><h1>梁帥榮「下鄉」教得有趣</h1><p>「最緊要好玩」，就是兩屆香港足球先生梁帥榮近年轉教地區青少年足球隊的心得，他今年初次執教「Nike全港青少年足球挑戰盃」元朗隊，就憑此理念令全隊關係融洽、士氣如虹。&#13;<br> 梁帥榮退休後轉到教練工作發展，並執教過快譯通、愉園等甲組勁旅，近年轉向青少年足球發展，「喼頓榮」說：「教職業和口靚仔好唔同，由於班口靚仔只不過是課餘，佢哋練波同比賽都係睇心情，『好玩就嚟囉』，所以對佢哋要好似朋友咁。」<br> &#13;<br> <spanclass>分享以往踢波經驗 &#13;<br> 每次練波，梁帥榮都會技巧地加入較有趣的環節，減少枯燥的體能練習，令隊員踢得開心，有時更分享一吓以往踢波經驗，提起隊員的興趣，他說：「我會教佢哋就算輸波都唔可以輸鬥志，要有球品、有團隊精神，就算你幾好波都好，足球都唔可以一個人打晒。」「喼頓榮」表示，現時本地球壇欠明朗，年輕一代普遍都不會視職業足球員為奮鬥目標，不過他仍希望教佢哋做人道理，第日出來社會工作都受用。&#13;<br> 對於今年元朗隊成績，「喼頓榮」覺得球隊沒有技術突出的球員下，仍能打出齊心、積極的足球，更有信心在最後一輪比賽能在逆境下出線晉身決賽周。	圖/文：盧漢傑<br> &#13;<br> <spanclass>元朗隊員點睇梁sir &#13;<br> 關展侖（後衞）「梁sir好好人，成日教我哋打波要有好球品。」&#13;<br> 謝子豐（中場）「梁sir同我哋分享人生經驗，對我哋好有用。」&#13;<br> 黎卓韋（門將）「梁sir同我哋好似朋友咁，令成隊都好團結。」</spanclass></spanclass></p></body></html>