<html><header><meta charset="utf-8"><title>新車速報：<br>豐田AlphardNightWalker最啱穿梭中港</title></header><body><h1>新車速報：<br>豐田AlphardNightWalker最啱穿梭中港</h1><p>全新豐田Alphard繼承舊有Granvia車系，成為城中熱賣嘅MPV之一；有車行為支持中、港皇崗口岸24小時通關，早前更度身訂做出豪華至極，又有夜間行車需要嘅照明及夜燈裝置的NightWalker版本；若然你係奔波中、港兩地嘅商賈人士，就真係不妨考慮吓以佢作座駕喇！&#13;<br>&#13;<br>記者：陳偉林&#13;<br>攝影：陳偉強　ImageGirl：Suki</p><p><spanclass><fontstyle>包裝獨到迎合真正需要  &#13;<br> 呢部NightWalker特別版嘅Alphard，唔止有極富動感嘅AeroKit包裝，重有高透明度嘅Xenon頭燈同特大霧燈裝置外，四輪加大碼17吋電鍍合金胎軨，以及專為夜間行車而設嘅兩邊車身石英燈組合，都係佢與別不同嘅裝置噃！</fontstyle></spanclass></p><p><spanclass><fontstyle>Suki點睇部車  &#13;<br> 豐田Alphard備受香港車迷追捧，間間車行所賣嘅型號幾近一樣。惟有呢款NightWalker版本，會係度身訂做畀中、港兩邊忙嘅商賈人士，設備豪華至齊之餘，車身兩邊夜燈及Xenon大燈組合，重好啱夜半出入中、港兩地呢！</fontstyle></spanclass></p><p><spanclass><fontstyle>設備豪華解悶舒懷  &#13;<br> 除車廂三排七座位以高級雙色皮椅配襯外，中排乘客椅重內置電動按摩裝備，就算長途行車都唔怕有倦意㗎！再者，追加有特大10.4吋電視屏幕，匹配原廠前後恒溫冷氣同高級音響裝置，以及三排座椅各設嘅獨立頭枕及中央手枕組合，大可給予乘客有至高愜意感呢！</fontstyle></spanclass></p><p><spanclass><fontstyle>電子避震軟硬適宜  &#13;<br> 頂級版豐田Alphard，除配備3.0公升V6DOHC偈，匹配4前速自動波外，重備有電子液氣壓懸掛組合，既可提供舒適嘅行車感，又能夠以較硬吸震度去加強循迹操控力。再者，四輪碟煞重有ABS連EBD裝置，從而令人倍感安全可靠㖭！</fontstyle></spanclass></p><p><spanclass><fontstyle>豐田Alphard3.0NightWalker規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/50ZR17PirelliP7000&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1850kg	&#13;<br> 新車售價：$399,000（標準版）&#13;<br> 車輛提供：富利堡汽車（23330747）</fontstyle></spanclass></p></body></html>