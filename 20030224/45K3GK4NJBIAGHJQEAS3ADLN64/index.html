<html><header><meta charset="utf-8"><title>消費BestBuy：<br>先施百貨盤點清貨家電至扺賣3折</title></header><body><h1>消費BestBuy：<br>先施百貨盤點清貨家電至扺賣3折</h1><p>我哋寫過無數開倉報道，甚少介紹百貨公司大減價，皆因以為百貨公司減價幅度唔大，冇乜吸引力。近日知道，全線先施百貨將於明日開始，一連七日將進行盤點清貨大減價，減價幅度低至3折有多，真令小記側目；其中以電器最抵買，另外運動服飾、廚房用具、旅行篋等售價更加吸引。由於某些貨品數量不多，而且百貨公司嘅貨品一直有保證，起碼唔會加後再減扮大減價，同時亦唔會有水貨出現。所以，各位愛執平貨嘅讀者，記得㩒定錢，等聽日去掃貨喇！&#13;<br>&#13;<br>記者：梁煒健　攝影：陳偉強&#13;<br>ImageGirl：NatalieWoo</p><p><spanclass><fontstyle>280公升大容量意大利雙門雪櫃  &#13;<br> 以前買個日本品牌嘅雪櫃都要三、四千蚊，但𠵱家買個意大利製造，就二千幾蚊搞得掂。呢款意大利「徹里尼」雙門環保無霜雪櫃，尺寸夠晒巨型，有22吋闊、61吋高及24吋深，容量更大至可以容納280公升，認真厲害！大減價平咗$1,100，又係時候換個大雪櫃嘞！&#13;<br> 型號：「Cellini」GCR280W&#13;<br> 原價：$3,290&#13;<br> 特價：$2,180&#13;<br> 貨量：充裕</fontstyle></spanclass></p><p><spanclass><fontstyle>機身夠薄意大利抽油煙機冧至半價  &#13;<br> 呢款CelliniCS10W抽油煙機機身只得4吋厚，十分輕盈，兩個抽氣扇轉速可達每分鐘1,500轉，吸力算強；加上今次盤點大減價差不多平咗50％，好過買部大陸機啦！尺寸為28吋闊、4吋高、20吋深。&#13;<br> 型號：「Cellini」CS10W&#13;<br> 原價：$998&#13;<br> 特價：$499&#13;<br> 貨量：充裕</fontstyle></spanclass></p><p><spanclass><fontstyle>流線型多士爐冧至半價  &#13;<br> 早餐有鋪癮食麫包，尤其想烘埋底，最方便莫過於家中添置個多士爐。呢款日本三洋推出嘅多士爐，外形夠流線型，烘麵包程序除了手控外更有時間掣，最耐可達到9分鐘，但相信一塊麵包烘咁耐就乜都燶晒咯！呢個多士爐現今減至一半，相信應會幾受注目。&#13;<br> 型號：「SANYO」SK-PT750W&#13;<br> 原價：$198&#13;<br> 特價：$99&#13;<br> 貨量：70部</fontstyle></spanclass></p><p><spanclass><fontstyle>一套三件Buffalo廚具低至3折  &#13;<br> 一套三件嘅Buffalo廚具，包括一個直徑26厘米嘅8公升不銹鋼煲，一個直徑18厘米嘅2.1公升單柄不銹鋼煲，及一個利用五種鋼材混合製成嘅五層鑊。由於五層鑊內有兩層純鋼、兩層18/10不銹鋼，以及1層鋁合金製，所以煮餸時絕唔易流失食物之中營養。&#13;<br> 型號：「Buffalo」BF510035+&#13;<br> PN2001-3+PN2001-4&#13;<br> 原價：$1,778&#13;<br> 特價：$598&#13;<br> 貨量：120件</fontstyle></spanclass></p><p><spanclass><fontstyle>$338買齊PoloClub旅行三寶  &#13;<br> 三月份係旅遊嘅Lowseason，好多人特別揀呢個月放假出外。今次盤點清貨大減價之中，我覺得一套三個嘅PoloClub旅行篋就至抵買。最大一個有32吋高、20吋闊、12吋深，Size較細嘅手拉篋，尺寸亦有22吋高、15闊、9吋深，去短程Trip帶少量衣服就最啱使。而方便大家攜帶東西上機嘅手挽袋，尺寸為12吋高、15吋闊、6吋深，間格夠實用。顏色有黑、深藍及啡色以供選擇。&#13;<br> 原價：$1,100&#13;<br> 特價：$338&#13;<br> 貨量：充裕</fontstyle></spanclass></p><p><spanclass><fontstyle>女性首選紅色旅行手拉篋連手挽袋  &#13;<br> 若嫌以上三個旅行篋顏色平庸，顏色較男性化，相信紅色就必定啱晒女性要求。原本呢兩個袋係要分開買嘅，手提篋約有21吋高、14吋闊、8吋深，原價$380家陣減到$79；細小可攜上機嘅手挽袋，尺寸為15吋闊、10吋高、4吋深，售價$98，家陣兩件加埋都唔使$100。&#13;<br> 原價：$478&#13;<br> 特價：$99&#13;<br> 貨量：充裕</fontstyle></spanclass></p><p><spanclass><fontstyle>小巧能幹1,100W吸塵機夠強勁  &#13;<br> 睇數量只得17部就知道呢部細細部嘅三洋牌吸塵機賣得幾掂。雖然體積細小約有14吋高、9吋闊、8吋厚，容易收藏，但其吸力依然唔嘢少，有1,100w，屋企細細就最啱使。&#13;<br> 型號：「SANYO」SC-N200&#13;<br> 原價：$515&#13;<br> 特價：$338&#13;<br> 貨量：17部</fontstyle></spanclass></p><p><spanclass><fontstyle>一拖二室內無線電話子母機  &#13;<br> 今次減價貨品之一嘅ACL子母機室內無線電話，接收範圍有300米以上，母機本身有10個頻道，收得唔清就會Scan，有20種響鬧聲，又有90組電話記憶。由於子機分開擺放，一般可使用8小時；另外，母機可允許一拖四子機，但今次特價貨只有一拖二。&#13;<br> 型號：「ACL」ACL-3039&#13;<br> 原價：$698&#13;<br> 特價：$396&#13;<br> 貨量：充裕</fontstyle></spanclass></p><p><b> 掃貨攻略</b> &#13;<br> 盤點清貨由2月25日至3月3日止，其間不斷有新貨添入減價，約兩、三日一次。雖則今次以家電為主，但其實有不少男女運動服飾亦有得減，Discount亦頗大；例如Renee女裝長袖T恤，由$139減至$49一件，另外亦有DVD機、洗衣機、床單被袋減價，可謂貨色齊全！&#13;<br> 掃貨點：全線先施百貨&#13;<br> 電話：25442688&#13;<br> 盤點清貨日期：2月25日至3月3日</p></body></html>