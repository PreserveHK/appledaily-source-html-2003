<html><header><meta charset="utf-8"><title>　　艾爾敦寸南華早報 - 李八方</title></header><body><h1>　　艾爾敦寸南華早報 - 李八方</h1><p>由DHL同《南華早報》主辦嘅「香港商業獎」大獎（BusinessPersonOfTheYearAward）噚日揭曉，由滙豐銀行主席艾爾敦奪得。大會安排佢循例講吓得獎心得，但艾爾敦劈頭就話自己得獎其實係幾「misleading（誤導）」；點解？艾大班話除咗呢個獎係同事大家努力嘅成果，重話自己求學時期成績平庸，所以叫啲仔女唔好以佢為榜樣，又話自己第一份工其實係賣罐頭；加入獅子銀行，第一個崗位係做資料存檔文員，之後升做櫃枱員……&#13;<br> 但八方覺得最抵死嘅係佢引述番九五年五月二十四日，《南早》一篇以「MutedreactiontochangeHKBankappointmentsfailtoexcite」為題、講佢升做CEO嘅報道，以證明自己得獎真係幾misleading……八方心諗，大班係「自謙」，抑或「君子報仇、十年未晚」呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>