<html><header><meta charset="utf-8"><title>車頂打交威吔撞燈柱起火<br>楊紫瓊化身漫畫女俠勁好打</title></header><body><h1>車頂打交威吔撞燈柱起火<br>楊紫瓊化身漫畫女俠勁好打</h1><p>電影《飛鷹》將於下月推出漫畫集，楊紫瓊的造型和戲中十分相似，同樣有型。在戲中楊紫瓊親身上陣拍攝不少危險動作，其中一場車頂打交戲，楊紫瓊的威吔撞向電燈柱擦出火花，幸好該電燈柱已荒廢所以沒有電，她才不致觸電。</p><p>由楊紫瓊和任賢齊主演的動作賀歲片《飛鷹》，將根據電影改編成漫畫集，並於下月在東南亞發行，投資逾百萬元。&#13;<br> 以往漫畫改拍成電影的例子很多，但由電影改編漫畫則較為少見，《飛》的漫畫造型模仿電影中的真人角色，其中楊紫瓊的造型十分有型，漫畫中的楊紫瓊戴上面具，和電影中造型幾乎一樣。<br> &#13;<br> <spanclass>拯救熊貓 &#13;<br> 楊紫瓊在戲中當然不乏拿手的動作場面，故事講述一班外籍人士想打中國熊貓的主意，往內地偷熊貓，楊紫瓊為保護熊貓，不時要勇鬥外籍人士，其中拍攝一場車頂對打戲時，更是驚險百出。&#13;<br> 導演馬楚成接受記者電話訪問時說：「楊紫瓊喺戲入面有好多危險鏡頭，佢自己要求全部親身上陣，唔用替身。我最記得有一場喺車頂嘅打交戲，因為架車郁，所以拍嗰陣好易有意外，後來我諗到一個方法，要楊紫瓊背部吊住威吔，有乜嘢事就成個扯起佢。」<br> &#13;<br> <spanclass>「驚佢電親」 &#13;<br> 馬楚成續說：「當推車軌拍攝嗰陣，我哋發現威吔突然撞向電燈柱，重擦出火花，嚇到我哋即刻停止拍攝。問番楊紫瓊有冇事，好驚佢俾電電親。好在檢查過後，發現電燈柱好耐冇用，已經冇乜電，只係虛驚一場，於是繼續拍攝。」&#13;<br> 撰文：張止寒</spanclass></spanclass></p></body></html>