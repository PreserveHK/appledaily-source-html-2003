<html><header><meta charset="utf-8"><title>JamesWalsh自彈自唱全靠B女</title></header><body><h1>JamesWalsh自彈自唱全靠B女</h1><p>冒起得極快嘅英國樂隊Starsailor，前晚喺尖沙嘴HMV同fans見面，重獲頒贈金唱片獎，貌似男星艾斯頓古查（AshtonKutcher）嘅主音JamesWalsh，重即席自彈自唱《SilenceIsEasy》。噚日James接受訪問時話，唔介意被評為Coldplay接班人，重話十六個月大嘅女兒畀到佢唔少創作靈感。</p></body></html>