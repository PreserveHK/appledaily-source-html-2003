<html><header><meta charset="utf-8"><title>精明消費：<br>名牌手表開倉Bally鑽表激減$8,000</title></header><body><h1>精明消費：<br>名牌手表開倉Bally鑽表激減$8,000</h1><p>邊個話名牌扮大牌唔會減價？今日就有意大利Bally表開倉，男女裝加埋有幾十款，隻隻行貨，一律4折清貨，唔啱心水？同場重有其他平價之選，Swatch$160任揀，Timex$300有找，其他牌子多到未能盡錄，總之價錢由嚿幾水到幾千蚊都有，咁都話唔啱心水，咁我幫唔到你咯。&#13;<br>記者：黃婉冰&#13;<br>攝影：陳偉強&#13;<br>模特兒：Duncan（DreamDestination）</p><p><spanclass><fontstyle>4折激掃行貨Bally表  &#13;<br> <spanclass><fontstyle>表迷啱帶機械表  &#13;<br> 開倉價$3,900原價$9,750&#13;<br> 表迷最啱買呢隻F100LBPY機械自動表，唔使換電唔使上鏈，全隻由瑞士製造，有日期顯示，表帶用番Bally至出名嘅真皮皮帶，防刮藍寶石水晶面，磨砂銀襯黑表面，超酷。</fontstyle></spanclass></fontstyle></spanclass></p><p><spanclass><fontstyle>西裝友啱帶多功能表  &#13;<br> 開倉價$3,060原價$7,650&#13;<br> 磨砂款F214MSPY最啱襯西裝，表面細細大方得體，表帶採隱形扣設計，全無駁口位，唔怕勾爛衣物，有日期顯示、小秒針、50米防水，以斯文表嚟講功能都算多。</fontstyle></spanclass></p><p><spanclass><fontstyle>皮帶款斯文表  &#13;<br> 開倉價$2,660　原價$6,650&#13;<br> 要揀Casual斯文款，首推F262LBPY，真皮皮帶襯黑色表面，表面有小秒針點綴，設計唔太單調。</fontstyle></spanclass></p><p><spanclass><fontstyle>鑽表出得大場面激減！  &#13;<br> 開倉價$5,400原價$13,500&#13;<br> 想買隻平價鑽表襯衫去Ball，G109MSPY諗得過，貝殼做表面，外框鑲滿32粒鑽石，配精鋼表帶，高貴大方，絕對出得大場面。</fontstyle></spanclass></p><p><spanclass><fontstyle>超抵玩Swatch膠表一律$160  &#13;<br> </fontstyle></spanclass></p><p><spanclass><fontstyle>Timexi-Control3嚿水有找  &#13;<br> 拉登都戴嘅Timex，係Swatch之外另一抵玩之選，i-Control系列同普通行針表一樣，拉個表的出嚟就可以校時間，好方便，同時備有響鬧、計時、100米防水、夜光燈功能，300蚊唔使有隻多功能表，抵玩。</fontstyle></spanclass></p><p><b> 手表開倉資料：</b> &#13;<br> 地址：中環威靈頓街17至19號香港工商大廈9字樓902室&#13;<br> 日期：即日起至12月15日&#13;<br> 時間：10:00am至8:00pm&#13;<br> 電話：23323088&#13;<br> 付款方法：只收現金</p></body></html>