<html><header><meta charset="utf-8"><title>住家Fun：<br>自製靚口罩全街我至搶</title></header><body><h1>住家Fun：<br>自製靚口罩全街我至搶</h1><p>病毒肆虐，人人去街意欲大減，只係都屈喺屋企，唔病都悶死，我哋就用成版篇幅，為大家搵搵家中好搞作，務求令大家即使喺屋企都一樣咁夠Fun。&#13;<br>首先就應應景，嚟個口罩DIY，怕唔衞生？其實據醫生解釋，佩戴正確，布做的口罩亦同樣有防禦作用，而且唔怕同人撞款夠獨特，最重要的是按面形來做會更貼面，遮蓋得更全面更安全，親手做份兒童節禮物，逗逗小朋友開心吧！&#13;<br>&#13;<br>記者：招佩珊　攝影：陳智良&#13;<br>ImageGirl：Cody&#13;<br>Model：Sweeney（SCOOP）&#13;<br>資料提供：方玉輝醫生、家庭醫生關嘉美</p><p><spanclass><fontstyle>繡花口罩　花款多好Cutie  &#13;<br> 粉紅色相信每個細路女都一定會鍾意，就算之前𠱁極都唔肯戴口罩，見到呢個Cutie到暈嘅口罩，一定會自動自覺戴上。做法就同上面紅色公仔布口罩一樣，不過，純粉紅色未免太過單調，縫上一個小型繡花公仔就完全唔同晒。當然，唔使自己逐針逐針繡，專賣布藝材料的舖頭已有現成的繡花公仔任揀。</fontstyle></spanclass></p><p><spanclass><fontstyle>材料：  &#13;<br> 純色棉布1碼$14（c）/綑條1包$5（a）/白色幼橡筋1碼$1（b）/蝴蝶熨花貼1個$5（d）&#13;<br> &#13;<br> <spanclass><fontstyle>工具：  &#13;<br> 鉸剪、針線</fontstyle></spanclass></fontstyle></spanclass></p><p><center> <spanclass><fontstyle>做法：  </fontstyle></spanclass></center> </p><p><spanclass><fontstyle>公仔口罩　製作基本法  &#13;<br> 做自製口罩的最大目的當然是要與別不同，材料就一定要合心水，除了要柔軟舒適外，可愛的圖案少不了。</fontstyle></spanclass></p><p><spanclass><fontstyle>材料：  &#13;<br> 公仔棉布2塊$14（a）/綑條1包$5（a）/白色幼橡筋1碼$1（b）&#13;<br> &#13;<br> <spanclass><fontstyle>工具：  &#13;<br> 鉸剪、針線</fontstyle></spanclass></fontstyle></spanclass></p><p><center> <spanclass><fontstyle>做法：  </fontstyle></spanclass></center> </p><p><spanclass><fontstyle>口罩安全錦囊　尺寸Fit夠保護  &#13;<br> 戴口罩的正確方法是口罩能完全遮蓋鼻孔及下巴部份，而且口罩的四邊亦要緊貼面部，避免有較多空隙而令鼻及口部不能完全遮蓋，這樣才能更有效地阻隔飛沫。至於市面上的口罩，大多數都是成年人Size，未必啱小朋友的面形。其實，醫生話只要佩戴正確，布口罩都一樣有防禦作用，所以用棉布自製口罩畀小朋友用就最適合不過，因為可以照住他們的面形來剪裁，可確保口罩能遮蓋鼻孔及下巴部份，愈貼面就愈好。</fontstyle></spanclass></p><p><spanclass><fontstyle>簡易裝飾法　Easy又夠Fun  &#13;<br> 細妹見大妹DIY口罩亦嚷着要做埋一份，不過，鉸剪及針線呢類危險工具當然唔可以畀細妹用啦，何況做法對她來說亦相當複雜，大妹就想出兩個較簡單的自製口罩方法教細妹，例如貼個貼紙仔，又或者畫公仔。醫生話只要範圍不大，就算響口罩上面貼貼紙或畫公仔，都唔會影響到口罩本身的作用。</fontstyle></spanclass></p><p><br> &#13;<br> <spanclass><fontstyle>衞生小貼士  &#13;<br> 1.DIY口罩前記得要先洗手。&#13;<br> 2.完成品要先用洗衣液或梘液清洗後才可佩戴。&#13;<br> 3.口罩戴了一日後，要用洗衣液或梘液清洗，毋須特別加漂白水或消毒液。</fontstyle></spanclass></p><p><br> &#13;<br> <spanclass><fontstyle>店舖資料  &#13;<br> &#13;<br> <b> （a）德祥公司</b> &#13;<br> 地址：深水埗長沙灣道124-126號德祥大樓地下&#13;<br> 電話：27790111&#13;<br> &#13;<br> <b> （b）麗色行輔料有限公司</b> &#13;<br> 地址：深水埗南昌街125號地舖&#13;<br> 電話：23600908&#13;<br> &#13;<br> <b> （c）永興隆棉業</b> &#13;<br> 地址：旺角花園街138號地下&#13;<br> 電話：23940438&#13;<br> &#13;<br> <b> （d）泰欣有限公司</b> &#13;<br> 地址：深水埗南昌街145號地舖&#13;<br> 電話：23960133</fontstyle></spanclass></p></body></html>