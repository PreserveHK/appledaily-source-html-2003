<html><header><meta charset="utf-8"><title>新車速報：<br>雷諾VelSatis另類法式豪情</title></header><body><h1>新車速報：<br>雷諾VelSatis另類法式豪情</h1><p>近年屢有突破汽車傳統製作嘅法國雷諾車廠，早前有打破一貫轎車範疇嘅Avantime推出，備受車壇矚目及追捧後，可惜未及輸港發售前，廠方已決定停產；然而，一款較Avantime更豪華，樣子帶點怪怪的，而且重要較昔日同廠Safrane更出眾嘅VelSatis，卻不動聲色地運抵香港。呢款糅合RV同豪華轎車設計意念於一身嘅新車種，你必定要見識吓！&#13;<br>&#13;<br>記者：陳偉林　攝影：陳偉強　ImageGirl：Clara&#13;<br>逢星期一至日刊出</p><p><spanclass><fontstyle>靚女Clara點睇部車？  &#13;<br> 呢部VelSatis外形雖然有點怪怪地，但睇落又幾有個性；然而至正會係作後座乘客，除較高位置有更佳視野範圍外，空間闊落更不在話下，用料上乘嘅皮椅，重畀到你有貼身舒適性。</fontstyle></spanclass></p><p><spanclass><fontstyle>記者又點睇？  &#13;<br> 突破一般高級轎車傳統嘅造型設計，給乘客上落車時倍感輕鬆自在之餘，一台3.5公升V6偈響1200rpm時有多達85%扭力輸出，令起跑加速全沒有半點笨拙之餘，響富支持力又見柔韌嘅走彎循迹性相互配合下，置身其中愜意舒色。</fontstyle></spanclass></p><p><spanclass><fontstyle>包裝前衞令人眼前一亮  &#13;<br> 近期，擁有高個子外形嘅RV備受追捧，不少用家都係貪佢有高人一等嘅廣闊視野外，就要算到佢較闊落嘅乘坐空間，有進出車廂嘅輕鬆自在感嘛！相比下，呢部差點令筆者不懂叫嚷嘅VelSatis，亦有相類似嘅高個子兩廂半式包裝，跟傳統四門轎車無甚分別外，它卻擁有鶴立雞群嘅獨特一面；大幅面Xenon頭燈，匹配柵格式鬼面罩，無論你接受與否，仍教人一見難忘呢！</fontstyle></spanclass></p><p><br> &#13;<br> <spanclass><fontstyle>座艙配搭講究見闊落  &#13;<br> 車廂兩排高級真皮座椅，包裝講究又寬敞之餘，前排一對恍如飛機椅嘅組合，除座墊外椅背亦備有兩段式電控調校，教人乘坐愜意舒適外，佢重有同級更見闊落嘅尾廂㖭！設備方面，不僅有四門電窗、門邊電鏡及電天窗外，另外重有高級6碟CD音響連左右恒溫冷氣，唔少得還有前後三排獨立房燈、多個隱蔽式儲物匣，以及八個安全氣袋連充氣簾幕嘅保護㖭！</fontstyle></spanclass></p><p><br> &#13;<br> <spanclass><fontstyle>3.5公升V6偈低轉表現佳  &#13;<br> 筆者未有機會一嘗嘅Avantime，不過配備一台3.0公升V6偈，但呢部較諸高人一等嘅VelSatis，則置有一台3.5公升V6DOHC偈，匹配上5前速+/-半自動波箱，引擎運轉寧靜之餘，低轉時亦有高扭力表現外，電子油門控制敏捷，只要放鬆油門，車速便會除除減慢，對彎多路斜嘅路面環境尤為適合不過；再者，柔韌富支持力嘅懸掛設計，加上主動式電子ESP、TRC裝置，重有ABS連EBD組合，無論作為駕駛者或座上客，均倍感輕鬆自在呢！</fontstyle></spanclass></p><p><br> &#13;<br> <spanclass><fontstyle>雷諾VelSatis3.5V6規格  &#13;<br> 引擎：3498ccV6DOHC&#13;<br> 馬力：245ps/6000rpm&#13;<br> 扭力：34.3kgm/3600rpm&#13;<br> 傳動：5前速半自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/55R17MichelinPilotPrimagy&#13;<br> 尺碼：4860×1860×1577mm&#13;<br> 軸距：2840mm；車重：1720kg&#13;<br> 0-100公里：8.3秒；極速：227km/h&#13;<br> 平均耗油：11.5L/100km&#13;<br> 新車售價：$440,500&#13;<br> 車輛提供：捷成汽車（29262296）</fontstyle></spanclass></p></body></html>