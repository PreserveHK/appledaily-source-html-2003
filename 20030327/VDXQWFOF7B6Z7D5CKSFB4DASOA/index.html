<html><header><meta charset="utf-8"><title>Java遊戲新世代　將機舖搬落手機</title></header><body><h1>Java遊戲新世代　將機舖搬落手機</h1><p>童年時喜歡流連街邊的遊戲機中心，那時甚麼《街霸》、《泡泡龍》、《魔界村》等都耳熟能詳，跟機銀仔鋪滿螢光幕，等一個半個鐘絕無問題。不過到今時今日，以上畫面已經不再復見，皆因以上遊戲已經走入手機，多個網絡商及手機商都有得Download，只要有部Java手機，就可以一路行、一路玩！&#13;<br>&#13;<br>記者：劉耀祥　攝影：周旭文、劉耀祥　ImageGirl：Yan(Sunspot)&#13;<br>逢星期一至五刊出</p><p><spanclass><fontstyle>Nokia獨家下載經典遊戲  &#13;<br> 眾多手機商中，現時只有Nokia提供Java遊戲下載服務，提供接近二十個Java遊戲下載，而且個個都是舊相好，細個嗰陣一定玩過。</fontstyle></spanclass></p><p><spanclass><fontstyle>《街頭霸王》㩒數字出波  &#13;<br> 要數招牌之作當然就係經典格鬥遊戲《街頭霸王》，阿龍、春麗、蘇聯佬一樣有份，不過在手機中要「Chok」波就有點困難，所以玩法亦轉為按數字攻擊及防守，跟螢幕顯示數字鬥快㩒，顯示速度則會愈來愈快，要贏就要睇吓你手指夠唔夠敏捷。</fontstyle></spanclass></p><p><spanclass><fontstyle>《大富翁》由Palm殺到去手機  &#13;<br> 如果有玩開Palm的用家對這個大富翁必定相當熟悉，今次阿土仔、孫小美更走到手機世界繼續大富翁冒險之旅，以擲骰仔前進，沿途布滿可令你家財散盡的陷阱或一夜富貴的獎賞，盡快令對手破產就是首要任務。</fontstyle></spanclass></p><p><center> <spanclass><fontstyle>其他好玩遊戲  </fontstyle></spanclass></center> </p><p><br> &#13;<br> 收幾錢：所有遊戲每次下載需15分Nokia積分(約$18)&#13;<br> 邊度Download：ClubNokia網頁(<ahref http:>www.club.nokia.com.hk )、ESD生活易服務站、Nokia至專店下載站</ahref></p><p><spanclass><fontstyle>One2Free連線遊戲幾十人齊齊玩  &#13;<br> 用手機玩Java遊戲，一個人玩可能都會有悶嘅時候，若果可以連線就互動得多，One2Free最多連線Java遊戲，唔想一個人玩可以隨時搵到對手。&#13;<br> &#13;<br> <spanclass><fontstyle>港產心跳回憶《IDateU》  &#13;<br> 追女仔遊戲向來都有市場(特別是男性玩家)，最大滿足感當然是追到手的時候，玩法類似日本名作《心跳回憶》，以完成任務獲得女主角青睞，女主角多達5位。</fontstyle></spanclass></fontstyle></spanclass></p><p><br> &#13;<br> <spanclass><fontstyle>連線麻雀啱港人口味  &#13;<br> 麻雀這種「國粹」在香港極為流行，手機當然都有得玩。《麻雀在線》可提供多個「房間」供你耍樂，每間房間都有最少及最大「番數」設定，可以揀間啱自己嘅先入去「一展身手」。</fontstyle></spanclass></p><p><br> &#13;<br> <spanclass><fontstyle>獨家麥嘜遊戲  &#13;<br> 數One2FreeJava遊戲當然唔少得「麥嘜」系列，之前推出的「麥兜FAFA腳瓜大顫」令不少麥嘜Fans捧場，今回更將得意嘅麥兜同搞笑嘅麥太拖埋落水，製成《麥嘜唔怕滯》同《麥太教仔》，呢一兩個禮拜就會推出，各位麥嘜迷又係時候換Game喇！</fontstyle></spanclass></p><p><br> &#13;<br> 收幾錢：每個遊戲$15+GRPS收費</p><p><spanclass><fontstyle>數碼通大廠力撐　聲畫特別靚  &#13;<br> 數碼通大部份Java遊戲都特別針對旗下獨家發售之SharpGX12，皆因其聲效及畫面都經過優化，音響效果及震動效果都更加出色。現時共有15間遊戲供應商，其中包括日本大廠SEGA、NAMCO及KONAMI等。</fontstyle></spanclass></p><p><spanclass><fontstyle>最新街機《太達之鼓人》  &#13;<br> NAMCO之《太達之鼓人》（即日式打鼓機），現時在機舖同家用機中都依然大熱，將手機變成打鼓機，加上精采音效及震動效果，十分有街機Feel。</fontstyle></spanclass></p><p><center> <spanclass><fontstyle>其他好玩遊戲  </fontstyle></spanclass></center> </p><p><br> &#13;<br> 收幾錢：遊戲以月費或逐個收費計算</p><p><spanclass><fontstyle>萬眾21點麻雀老虎機任賭  &#13;<br> 香港人愛賭成性，只係得一款麻雀絕對唔夠喉，所以不如索性將整座聯誼會放晒入手機，萬眾嘅《愛之聯誼會》，21點、麻雀及老虎機一應俱全，可以選擇與電腦或個人對戰。</fontstyle></spanclass></p><p><spanclass><fontstyle>其他好玩遊戲  &#13;<br> 《「丙」大佬》：&#13;<br> 適合香港人發洩之遊戲，將最憎之人的名字填上，就可以起勢咁打。</fontstyle></spanclass></p><p>收幾錢：遊戲費用+GPRS費用</p><p><center> <spanclass><fontstyle>邊款手機至啱打  </fontstyle></spanclass></center> </p><p><br> &#13;<br> <spanclass><fontstyle>Check！下載JavaGame注意  &#13;<br> 1.收費方式，因個別遊戲會以逐個計或月費形式收費。&#13;<br> 2.對應機種，部份遊戲只會對應個別機種，否則得物無所用。&#13;<br> 3.記憶體空間，每部手機記憶體有別，若遊戲檔案太大便無法下載。&#13;<br> 4.儲存地點，Nokia手機會將下載到之遊戲存放於「應用程式」，而不是「遊戲」內。</fontstyle></spanclass></p></body></html>