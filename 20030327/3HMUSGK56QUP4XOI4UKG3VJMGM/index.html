<html><header><meta charset="utf-8"><title>二手市場（消閒篇）：<br>10周年前夕《美少女戰士》急速反彈</title></header><body><h1>二手市場（消閒篇）：<br>10周年前夕《美少女戰士》急速反彈</h1><p>伊拉克打仗，本來諗住做有關題材，要搵二手坦克、導彈或超級眼鏡蛇升直機？太妙想天開！美英兩軍服裝平凡得很，重好似歌頌佢哋為正義而戰咁㖭；伊拉克產品有民用AK47、衞隊軍刀定投降用的白旗呢？頭痛，不如搵反戰公仔，去到玩具舖問老細，居然介紹「愛與正義化身」嘅美少女戰士！「佢哋要拯救地球擊退敵人，不靠ShockandAwe，而用『愛』宣揚和平！」極老套，但至少日美兩國近年都受。&#13;<br>記者：梁佩芬&#13;<br>攝影：林栢鈞</p><p><center> <b> <spanclass><fontstyle>美少女點睇美少女？  </fontstyle></spanclass></b> </center> </p><p><b> <spanclass><fontstyle>Q版美少女  </fontstyle></spanclass></b> &#13;<br> <spanclass><fontstyle>變身甫士Q版吸盤公仔  &#13;<br> 93年與卡通片同步推出的吸盤公仔，的骰一吋高。面相造型能突出美少女戰士可愛的一面，更擺出眾人變身時的不同甫士，有咁上下年紀，公仔仍有八成新淨。&#13;<br> 二手：$128（a）</fontstyle></spanclass></p><p><spanclass><fontstyle>紅外線計數機  &#13;<br> 不但公仔，係94年連實用型的計數機也出產，全套本有兩部，份屬月野兔及禮服幪面俠所有，現在只有前者。計數機有基本數學及電話報功能，特別備有紅外線，就算相隔8米都可連線玩簡單數字遊戲。&#13;<br> 二手：$220（a）</fontstyle></spanclass></p><p><spanclass><fontstyle>未砌SailorMars菓子  &#13;<br> SailorMars手持的「惡雲退散」符，未必個個公仔都有，係呢盒94年出的菓子最特別之處。只係開過盒，未砌過，對眼未上色，貼紙未用過，根本就同新嘅一樣。&#13;<br> 二手：$80（a）</fontstyle></spanclass></p><p><spanclass><fontstyle>全隊菓子  &#13;<br> 又係只開過盒的菓子，不同是全隊內部太陽系戰士齊晒，月野兔、水野亞美、火野麗、木野真琴、愛野美奈子及豆釘兔，95年出，原裝公仔唔使砌，更有腳架可企穩，有收藏價值。不過略嫌造型普通，面相及Post欠缺動感。&#13;<br> 二手：$250/set（c）</fontstyle></spanclass></p><p><spanclass><fontstyle>00年外部太陽系戰士扭蛋  &#13;<br> 話說95年的美少女戰士第1彈扭蛋，由$100炒到$1,800，成為至今最有價值的扭蛋公仔，當真價值非凡，搵人放都幾難，惟有搵另外一Set外部太陽系戰士頂住先。不但有SailorMoon及豆釘兔，更有新加的SailorSaturn、SailorUranus、SailorNeptune及SailorPluto。&#13;<br> $98/一Set六隻（b）</fontstyle></spanclass></p><p><b> <spanclass><fontstyle>罕有美少女  </fontstyle></spanclass></b> &#13;<br> <spanclass><fontstyle>同Jenny互換衫  &#13;<br> 未拆盒的玩具當然值錢，這三隻更難得以Jenny面相造型的SailorMoon、SailorVenus同SailorMercury，備有權杖及變身後的手套，可惜不齊全隊。其身形與Jenny相近，兩者可以互換衣服，做個獨特SailorJenny也趣怪。&#13;<br> 二手：$800/三隻（a）</fontstyle></spanclass></p><p><spanclass><fontstyle>發聲公仔（獨欠SailorMoon）  &#13;<br> 美少女公仔可換衫，除可做變身動作外，其經典變身對白，只要一按背脊上的發聲掣，就聽到「愛與正義，穿水手服的美少女戰士SailorMoon」（日文），統統收錄於這95年出品的系列內。這二手貨中並無主角SailorMoon份，原因係物主覺得價錢低唔放住，收埋欣賞也好，等有炒風起先放盤也好，就係唔想賣住！&#13;<br> 二手：$1,400/四隻（a）</fontstyle></spanclass></p><p><b> <spanclass><fontstyle>十歲生日再度出戰  </fontstyle></spanclass></b> &#13;<br> 除咗食話題「打仗」外，今年也是美少女戰士誕生10周年，近兩年佢哋積極係日、美兩國作巡迴演出，產品有再度炒起被炒價值。其實，每個月美少女都有新產品，而且多是扭蛋或公仔。而四月版《HyperHobby》及五月號《電擊HOBBY》各有篇幅介紹四月出場的新公仔！</p><p>&#13;<br> &#13;<br> &#13;<br> &#13;<br> &#13;<br> a.	玩具跳蚤（28826850）&#13;<br> 	地址：銅鑼灣糖街3號銅鑼灣商業大廈1601室&#13;<br> &#13;<br> b.	玩具之森（27708812）&#13;<br> 	地址：旺角兆萬中心地庫B103&#13;<br> &#13;<br> c.	懷屋（23846778）&#13;<br> 	地址：旺角兆萬中心地庫B207</p></body></html>