<html><header><meta charset="utf-8"><title>我的非野蠻運動　欖球</title></header><body><h1>我的非野蠻運動　欖球</h1><p>其實想練得健美身形，不一定要到健身中心，學打欖球會是一個不錯的選擇，因為玩欖球既要不停跑動，比賽時又要鬥智鬥力，經常參與肯定可鍛煉出強健的身體；而香港欖球華將廖國樑指出，接觸過欖球運動便會清楚知道這項速度與力量兼備運動的刺激性。　圖/文：曾雁平</p><p>無論是十五人或七人欖球，球員除了要帶球跑動外，還要飛身傳球及攔截，更要用腳踢球，玩這項運動可說是少點技術、速度及力量也不行；而日常訓練又要練爆發力，又要做力量訓練，難怪欖球健將大多身形健碩。<br> &#13;<br> <spanclass>屬帶氧運動講求合作性 &#13;<br> 明日首次代表香港於「香港國際七人欖球賽」出賽的廖國樑，不經不覺已打了欖球十六年，而這名全職欖球教練說：「我自接觸正統嘅欖球訓練，身形明顯大隻咗好多，個人健康咗，好少病痛；而欖球是一種好講求隊友之間的合作性嘅隊際運動，亦因為打欖球而認識到一大班好朋友。」欖球與大部份球類運動一樣都是帶氧運動。&#13;<br> 他表示，不少人對欖球仍存錯誤觀念，覺得欖球是相當粗野的運動，他說：「我現在教小學或中學生欖球，就算是非撞式欖球（帶式欖球），也試過俾家長投訴，問點解畀個仔學欖球。」</spanclass></p><p><spanclass>從基本訓練不易受傷 &#13;<br> 「其實經過連串正統基本的欖球訓練，就會學識點樣保護身體，比賽時就可以用番出嚟，而愈細個開始學習，姿勢就會愈正確，比賽時唔好驚任何對手，全心全意比賽，受傷機會可以減低。唔少自細一齊打欖球嘅朋友，到現在都好少受傷，所以欖球是相當安全嘅隊際運動。」&#13;<br> 他說：「好多人，不論男女學生初初都只係打非撞式，但已感受到打欖球那種刺激感，之後便轉玩正式嘅欖球，以親身感受比賽裏面你追我逐、飛身攔截同達陣嘅刺激性。」&#13;<br> 他最後謂，十五人與七人欖球，對球員體能及技術，以至打法也有別，他說：「由於場地大細一樣，十五人賽雙方嘅攔截及碰撞次數自然較多，而七人賽要求更多體能配合，更不能死撞。亞洲球員身材冇咁高大，比賽時更靈活同敏捷。」<br> &#13;<br> <spanclass>邊度有得玩 &#13;<br> 欖球總會全年安排不同形式的欖球活動，如基礎技術訓練計劃及青少年欖球訓練計劃等活動，供青少年及成人參與，而踏入五月訓練班活動更多，有興趣者可登入欖總網頁<ahref http:>www.hkrugby.com ，或玫電25048311查詢不同課程及訓練計劃。</ahref></spanclass></spanclass></p></body></html>