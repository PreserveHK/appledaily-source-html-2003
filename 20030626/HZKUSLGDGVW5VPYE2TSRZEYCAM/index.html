<html><header><meta charset="utf-8"><title>殘疾父女搬遷住得好開心</title></header><body><h1>殘疾父女搬遷住得好開心</h1><p>「呢度近巴士站，交通方便，附近又全部係平路，唔使我用柺杖出入都要行斜坡咁辛苦。所以我搬嚟呢度之後好滿足，住得好開心！」阿美欣然表示。&#13;<br> 三十一歲的阿美，自幼患小兒麻痹症，不良於行。阿美與年過六旬雙目幾近失明的父親馮伯，早前獲房屋署恩恤分配公屋單位，得以搬離狹窄惡劣的唐樓房間，改善居住環境。可是兩父女靠微薄傷殘津貼及綜援金維生，生活捉襟見肘，實無餘錢應付搬遷的龐大支出。<br> &#13;<br> <spanclass>感謝善長捐款 &#13;<br> 「我有做文員同接待員嘅工作經驗，可惜𠵱家真係好難搵工，我想努力賺錢、自食其力都唔得。」阿美訴說。她三年前失業，此後無法覓得工作；其父馮伯從事食品廠工人大半生，早年因工廠關閉，其後雙眼患嚴重白內障，被迫提早退休。&#13;<br> 蘋果日報慈善基金早前撥款一萬元，助阿美與父親支付搬屋費用，近日另將合共三千七百一十元的讀者捐款轉交阿美簽收。「讀者咁好心，請幫我向佢哋講多幾句多謝！」阿美感激地說。&#13;<br> 捐款編號：C0891&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>