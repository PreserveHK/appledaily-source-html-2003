<html><header><meta charset="utf-8"><title>承認大浪灣戲水好刺激<br>天佑呵護Miki大讚好女仔</title></header><body><h1>承認大浪灣戲水好刺激<br>天佑呵護Miki大讚好女仔</h1><p>四人女子組合MiniCookies成員Miki與Shine徐天佑的戀情疑幻似真，二人前晚前後腳出席同一活動時，又再否認戀情。不過天佑大讚Miki是好女仔，言語間對她愛護有加。</p><p>女子組合MiniCookies、二人男子組合Shine的徐天佑、E-Kids、張敬軒和葉文輝前晚到九龍塘大學會堂出席「校花校草選舉」，MiniCookies成員Miki演出後離開，其緋聞男友徐天佑才到場，二人似避免同場出現。<br> &#13;<br> <spanclass>「解釋等於掩飾」 &#13;<br> 天佑與Miki的戀情疑幻似真，早前天佑曾表示適當時候便會公開戀情，前日Miki得悉後有點不耐煩說：「我哋係好好朋友，我唔講緋聞，其實我哋唔係咁親密啫，我唔解釋喇，解釋等於掩飾，都講咗六個月，講咗好耐喇。」&#13;<br> MiniCookies的Theresa及Kary在旁幫口說：「我哋都想要緋聞呀，唔好淨係講佢啦，我哋都想要呀。」而另一成員Stephy因拍戲前晚缺席活動。&#13;<br> E-Kids的Tommy表示他與天佑十分老友，但每次他們出街都沒有女伴，Tommy笑說：「佢同人哋去街就有女仔嘅，我通常同佢去打桌球同去通利，次次都冇女仔喎，佢去游水又唔預我。」&#13;<br> 當天佑接受訪問時，對早前與Miki結伴在大浪灣游水一事說：「游水係一大班朋友去，我都唔識游水，不過咁先夠刺激。」<br> &#13;<br> <spanclass>「人工呼吸咁激」 &#13;<br> 被問到是否欲借遇溺，讓Miki為他做人工呼吸？天佑笑說：「玩到人工呼吸，咁激呀？我真係唔係想拍拖呀，𠵱家工作為先。」&#13;<br> 天佑續說：「我真係未遇到嘛，Miki係好女仔，男同女唔係只可以拍拖嘅。佢好慘㗎，你哋唔好成日啄住佢啦，我男人老狗就話冇所謂啫。」&#13;<br> 採訪：馮美茵　攝影：陳志嵐</spanclass></spanclass></p></body></html>