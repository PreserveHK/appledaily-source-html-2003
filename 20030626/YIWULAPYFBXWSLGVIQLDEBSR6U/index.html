<html><header><meta charset="utf-8"><title>IT產品着數益《蘋果》讀者</title></header><body><h1>IT產品着數益《蘋果》讀者</h1><p>沙士離去，暑假降臨，腦場人流明顯熱鬧番好多，不過好多商舖仍以減價作招徠。今日為大家刮嚟一堆平嘢之餘，重有着數優惠畀《蘋果》讀者㖭。&#13;<br>記者、攝影：徐影龍</p><p><spanclass><fontstyle>迷你五合一DV機  &#13;<br> 近年WebCam興起多合一功能，除咗坐定定喺屋企玩視像會議外，重可以拎出街玩。呢款CoolDV350重厲害，駁電腦及戶外影硬照外，更可獨立拍攝Movie，解像度有成320×240（10fps），質素接近VCD。更有個1.5"屏幕，據店員所講，一星期閒閒地去到50部，都幾巴閉。&#13;<br> &#13;<br> 原價$1,360&#13;<br> 蘋果價$1,280（加送64MBCF）</fontstyle></spanclass></p><p><spanclass><fontstyle>RADEON9600新核心晶片  &#13;<br> ATI嘅RADEON愈出愈好，受歡迎程度直逼nVIDIA嘅Geforce。新卡RADEON9600進一步改良核心設計，由0.15製程改到0.13，慳電兼冇咁「熱氣」。新技術TRURORM令多邊形較為圓滑，HyperZII令記憶體速度加快。內置128MBDDR，賣價一千蚊有找幾抵玩。&#13;<br> &#13;<br> 原價$920&#13;<br> 蘋果價$900</fontstyle></spanclass></p><p><spanclass><fontstyle>大容量硬碟殺入腦場  &#13;<br> 硬碟容量再有突破，去到250GB，不過賣價同樣驚人，反而次一級嘅160GB及200GB較受歡迎。WesternDigital雖然並非大家熟悉嘅大牌子，不過勝在夠晒平，以200GB、7,200轉及8MBBuffer為例，Maxtor賣成$2,200，而WesternDigital只係$1,790，差價已經買到個CD-RW燒碟機。&#13;<br> &#13;<br> 160GB$1,330&#13;<br> 200GB$1,790</fontstyle></spanclass></p><p>ANAComputerTechnology&#13;<br> 地址：灣仔電腦城249號舖&#13;<br> 報價熱線：28938819</p></body></html>