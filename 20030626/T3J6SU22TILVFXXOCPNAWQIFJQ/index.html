<html><header><meta charset="utf-8"><title>　　LV超級概念店進駐香港 - 李八方</title></header><body><h1>　　LV超級概念店進駐香港 - 李八方</h1><p>解除沙士警號後陸續有好消息，超級名牌LV個老細YvesCarcelle噚日就喺香港公布，將於二○○五年在港開一間名為「LouisVuittonBuildingConceptStore」嘅超級舖頭，位置就喺置地廣場近畢打街嗰邊嘅黃金地段。&#13;<br> 八方聽講，𠵱家全球只係日本東京、美國紐約同法國巴黎有類似大店，而最新同最大嘅就喺日本名牌街表參道，共有六層賣LV產品。勁！<br> &#13;<br> <spanclass>沙士見真情 &#13;<br> 呢類「大廈概念店」與傳統店舖嘅分別，除咗面積大、產品齊全之外，裝飾重好有LV特色。好似日本嗰間咁，由內至外，周圍都係LV招牌嘅Monogram，相信LV嘅fans見到一定好開心。&#13;<br> 講時講，LV都算係患難見真情，喺沙士平定之後特別選擇嚟香港開一年一度區域會議，顯然要表示對香港嘅支持；今次有一百六十個管理層由亞洲各個城市飛嚟開會，唔怪得香港旅遊發展局主席周梁淑怡，都特登到場為揭幕儀式致辭，表示一吓謝意；香港一眾LV迷，亦冇使冤枉錢。&#13;<br> （圖）現時全球只有東京（圖）、紐約同巴黎有LV超級概念店，香港到2005年都會有啦。《飲食男女》圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>