<html><header><meta charset="utf-8"><title>松浦亞彌歎茶夠銷魂</title></header><body><h1>松浦亞彌歎茶夠銷魂</h1><p>噚日啱啱十七歲生日嘅松浦亞彌，最近為「Kirin午後之紅茶」拍咗新一輯廣告，佢喺廣告入面着住一套浴衣，喺後庭撥吓扇飲吓嘢，即時飄出咗冧暈麻甩嘅十七歲香氣出嚟。大熱天時睇到呢個廣告，我羅拉都覺得好鬼清涼同銷魂，搞到我都要幻想自己喺後庭，好似松浦一樣咁鬼歎！</p></body></html>