<html><header><meta charset="utf-8"><title>董建華瓣瓣唔掂成笑柄</title></header><body><h1>董建華瓣瓣唔掂成笑柄</h1><p>這是問責的年代，這是卸責的年代。他與時並進，他一時一樣。回歸六年，百姓失業、瘟疫肆虐、民怨沸騰。行政長官董建華任內推行「八萬五」、問責制，提倡母語教學、高新科技，每一項政策最後都淪為笑柄。政治家說：「呢段時間係董建華『光榮引退』嘅最好時候。」　記者：蔡元貴</p><p>一九九七年，董建華甫上任即提出每年建屋八萬五千個單位，誓言在十年內增加港人自置居所比率至七成。結果樓價大瀉，二十多萬戶淪為負資產。二○○○年，董建華在記者質詢下，輕描淡寫的說，從九八年起，他便再沒有說過「八萬五」，這個目標早已不存在。<br> &#13;<br> <spanclass>左搖右擺　虎頭蛇尾 &#13;<br> 中文大學社會學系副教授陳健民說：「八萬五政策影響好多人，市民用一生積蓄買入物業，董建華收返嘅時候側側膊，好唔負責任，完全唔似一個有政治責任感嘅人。」他指八萬五是董任內的最大失誤，這個政策初期未必沒有社會支持，但在金融風暴後，樓市受嚴重打擊，董建華仍堅持八萬五，說明他與社會根本溝通不足，聽不到民間訊息，&#13;<br> 中大社會學系教授呂大樂批評董建華：「佢處事慣性左搖右擺、虎頭蛇尾，揸唔定主意。話要做又係佢，話冇用又係佢。」一九九八年，特首提出全面推行母語教學，三年後檢討，到了二○○○年，董建華又表示，該項政策要再押後三年才檢討。到了今年，他又說任何母語教學改革最快也要在○六年才會落實。&#13;<br> 一九九八年，政府突然從拍賣市場抽起添馬艦地王，宣布要興建新政府總部，但一直未有動工。二○○二年，行政署終於刊登憲報，招標承建商設計新總部及新立法會大樓，各大承建商耗盡人力物力參與競投，到了今年五月，政府又突然擱置計劃。&#13;<br> 陳健民說，董建華過往施政，總是矛盾重重。一方面說香港進入知識型經濟，一方面削減大學經費；一方面說中港融合，一方面徵收邊境建設稅；一方面推出「孫九招」，叫人買樓，一方面強調要控制財赤，加稅減開支。</spanclass></p><p><spanclass>不斷開出　空頭支票 &#13;<br> 過去六年，董建華不斷向市民開出空頭支票。中藥港、鮮花港、時裝港，結果全部「得個講字」。就連今年逐步入伙的數碼港，也是以開拓高新科技為名，地產發展為實。&#13;<br> 香港大學政治與公共行政學系副教授盧兆興說：「董建華冇領導能力，喺佢做第一屆特首嘅時候，好有野心，結果好多政策都計劃唔到。近來佢已經趨於務實，可惜，董建華嘅威信喺第一屆已經動搖咗，點樣執都好難扭轉頹勢。」&#13;<br> 「𠵱家嘅香港係一個正在滾緊水嘅煲，市民嘅怨氣愈來愈澎湃，點樣整熄個火，好緊要。」盧兆興認為，董建華最好現在就下台。「沙士受控之後，呢段時間係董建華光榮引退嘅最好時候，但係佢冇好好把握。如果佢𠵱家引退，日後香港人諗起佢喺沙士疫潮受控嘅時候急流勇退，好似臨走前有一種功績，都會有所懷念。佢走咗，對香港有好處，政治氣候起碼會多啲生氣，不致於死氣沉沉。」<br> &#13;<br> <spanclass>民望新低　眾叛親離 &#13;<br> 董建華民望屢創新低，連過往多次高調挺董的「愛國分子」和工商界人士也忽然沉寂下來。盧兆興說：「佢哋要睇定中央嘅取向，小心翼翼，既不敢公開挺董，亦不敢公開支持佢嘅政策。」&#13;<br> 陳健民則指出：「任何一個政府都有一班保皇黨依附住，香港亦總會有人為咗政治上嘅好處而支持董建華。董建華麻煩嘅地方，係挺董嘅圈子好細，全部都係有特殊背景嘅人士，於是好多政策只得一、兩個商人支持，而唔係整個商界支持；得一、兩個工會同意，而唔係整體勞工界同意。」&#13;<br> 結果是，董建華脫離民眾愈來愈遠。陳健民說：「社會要求特首向沙士爆發交代，佢就話人膚淺。唔好話董生，淨係睇董太都睇到，全副武裝去探訪牛頭角下邨，都唔理居民感受。」	《回歸六周年系列報道之四》</spanclass></spanclass></p></body></html>