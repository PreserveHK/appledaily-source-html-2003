<html><header><meta charset="utf-8"><title>靚女着數　撞車唔使吹波<br>柏芝無牌駕駛僅口頭警告</title></header><body><h1>靚女着數　撞車唔使吹波<br>柏芝無牌駕駛僅口頭警告</h1><p>張栢芝前晚看完《千機變》首映離開時，有採訪車撞到她的MiniCooper，但當她得知對方是楊受成旗下的報章後，栢芝笑着表示不追究。惟警員到場後，發現栢芝沒有駕駛執照和身份證，不用吹波之餘，更只是口頭警告便讓她離開。</p><p>張栢芝前晚到銅鑼灣時代廣場看《千機變》首映，十時左右她駕駛其黃色MiniCooper與女助手離開，其中一輛尾隨的採訪車追至耀華街出口時，撞向其車尾，栢芝的女助手隨即代為報警。&#13;<br> 栢芝向採訪車司機說：「都叫唔好跟咁貼啦。」但當她得知採訪車是屬於英皇娛樂老闆楊受成旗下的報章時，即笑着說：「咁我唔追究。」其後栢芝向記者說：「《千》片係大製作，所以我嚟睇吓，我知有人放料畀記者，已經提早走人，唔明點解睇場戲搞到咁大件事。<br> &#13;<br> <spanclass>車尾被撞凹 &#13;<br> 「跟車跟咁貼你哋自己蝕底，我唔追究啫，唔代表其他藝人唔追究，今次好彩冇事，如果我有事邊個負責。」&#13;<br> 警員到場後，將兩車分開，栢芝的MiniCooper揼巴應聲落地，車尾被撞凹，栢芝說：「哇，好傷！𠵱家咁溶，一定要報館賠維修費，我自己冇乜錢，呢架車新車落地都未夠一個月。」與此同時警員發現栢芝沒帶駕駛執照亦沒有身份證，其後要經理人李小姐代拿到現場，警員和交通警登記資料後，便讓栢芝離開。<br> &#13;<br> <spanclass>行使酌情權 &#13;<br> 有記者質疑沒有駕駛執照駕駛實屬違法，警員更沒有要求栢芝吹波，昨日警察公共關係科發言人對此回覆本報說：「吹波原則係有交通意外發生時，警員懷疑有人酒後駕駛就會做，通常有人受傷，就一定會吹波。揸車冇駕駛執照係犯法，但可以有酌情權，當時警員已經畀咗口頭警告，而且佢（指栢芝）喺好短時間之內就出示番身份證明同駕駛執照。」&#13;<br> 此外，栢芝昨日在九龍塘拍攝新片《忘不了》時向記者說：「交通意外之後我同助手去咗睇醫生，佢手腳腫晒，條頸又有事，我自己就大髀瘀晒。」	採訪：魯萍、陳梅香、楊潔雯&#13;<br> 攝影：林德雄、陳偉權</spanclass></spanclass></p></body></html>