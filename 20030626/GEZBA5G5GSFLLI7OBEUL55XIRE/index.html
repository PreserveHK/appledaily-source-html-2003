<html><header><meta charset="utf-8"><title>今期流行鄰家女孩<br>幪面超人女友妹妹Feel上位</title></header><body><h1>今期流行鄰家女孩<br>幪面超人女友妹妹Feel上位</h1><p>近年日本嘅劇集《幪面超人》成功捧咗唔少靚仔偶像出嚟，好似人氣蓋過妻夫木聰嘅小田切讓、新一代妖男極品須賀貴匡同師奶殺手要潤，都係唔同嘅《幪面超人》主角。<br> &#13;<br> <spanclass>演異能學生妹 &#13;<br> 𠵱家喺日本播緊嘅《幪面超人555》，除咗有被喻為「超人界木村拓哉」嘅靚仔主角半田健人之外，亦有位扮佢朋友、十八歲卜卜脆嘅女角加藤美佳，佢身材好掂，重趁勢殺入寫真界。&#13;<br> 美佳喺《555》入面，扮演有超能力嘅學生妹長田結花，咪睇佢喺劇中成日着校服，以為佢冇料到，我羅拉見佢近排喺日本多本雜誌公開比堅尼寫真，真係令人眼前一亮。&#13;<br> 三圍32.5、22、34.5嘅美佳，雖然個躉大過胸，但整體身形都算標青，個樣又有鄰家女孩嘅親切感。美佳知道呢排日本啲叔叔同哥哥仔，好迷妹妹feel嘅青春偶像，所以佢亦加入呢個「戀妹熱潮」，推出處女寫真集《Leilani》。<br> &#13;<br> <spanclass>曾夥拍MEGUMI &#13;<br> 我羅拉已經起埋美佳個底，原來佢上年同MEGUMI組成過水着組合ASAHI-TVANGELEYE，難怪佢拍性感寫真咁自然同有自信啦！</spanclass></spanclass></p></body></html>