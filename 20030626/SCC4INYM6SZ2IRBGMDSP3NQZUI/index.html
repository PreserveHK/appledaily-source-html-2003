<html><header><meta charset="utf-8"><title>　　馮耀輝搭地鐵出庭有賺 - 李八方</title></header><body><h1>　　馮耀輝搭地鐵出庭有賺 - 李八方</h1><p>新世界告新鴻基公司單案審咗成個月，噚日進度忽然加快，審到中午時居然冇證人在場，搞到要休庭等辯方律師急call新鴻基公司前執行董事彼得馮耀輝出庭。彼得馮都算唔話得，十五分鐘後就由中環寫字樓趕到金鐘高院，作證唔夠半個鐘就掂，又返公司做埋手尾至去食晏。&#13;<br> 八方笑佢十五分鐘即到，快過送pizza，佢話今次有賺，因為做證人有三十蚊車錢收，佢坐地鐵來回唔使八皮，「利錢」好高。彼得係禹銘投資董事總經理，同禹銘主席馮永祥成日拍檔諗怪招搵銀，例如當年提出每股一仙收購中巴，估唔到大雞都食細米。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>