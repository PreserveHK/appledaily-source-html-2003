<html><header><meta charset="utf-8"><title>　　煲呔慰勞劉德華 - 李八方</title></header><body><h1>　　煲呔慰勞劉德華 - 李八方</h1><p>自從爆發沙士，大家都比較注重清潔衞生，政府亦比以往更大力宣傳清潔，除咗加重隨地拋垃圾罰款之外，重搵咗劉德華同鄭秀文合拍新一輯清潔香港宣傳短片，噚日成班人喺中環麥當勞道開工。「清潔組組長」曾蔭權亦有出現，佢坐住政務司司長架車，帶埋成箱橙去慰勞工作人員，逗留咗半個鐘就走，真係識做。&#13;<br> 講開煲呔，原來佢母校香港華仁書院地底一直有個棄置防空洞，政府喺裏面放咗啲醫療廢料等低放射性廢物，家長一直好反對，政府終於噚日喺立會財務委員會工務小組要求撥款八千幾萬，關閉呢個位於皇后大道東嘅貯存所，建造小鴉洲低放射性廢物貯存設施，預計明年底搞掂。&#13;<br> 但有立會議員反而擔心，胡經昌就搞笑話：「啲廢料放咗喺度好耐喎，如果攞走咗會唔會令到佢哋少咗啲高官㗎！」不過委員會最後都通過咗呢個建議。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>