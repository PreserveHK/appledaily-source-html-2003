<html><header><meta charset="utf-8"><title>701收料站：莎莎有鳳凰盤買貨</title></header><body><h1>701收料站：莎莎有鳳凰盤買貨</h1><p>昨日唔少股份在開市前出現大手成交，搞到小初撲朔迷離。經紀黃話，呢啲通常係外資行將貨轉倉嘅現象。&#13;<br> 經紀黃又話，咁多隻大手成交股份中，要特別留意莎莎國際（178），據講有鳳凰盤殺到，兼且隻股噚日公布業績正斗，可以睇高一線。&#13;<br> 莎莎噚日公布全年業績，成功由虧轉盈，股東應佔溢利有6546.3萬元，兼派末期息4仙。查實去年莎莎蝕錢，一樣有4仙股息派，加上沙士風暴的影響，將在下次中期業績內反映，因乜理由經紀黃會睇好？&#13;<br> 經紀黃話，噚日莎莎有手1900萬股大成交，造0.90元，佔咗全日成交股數82%，而股價亦因業績靚仔，升5.56%，收0.95元。呢手大成交聽聞係由一位芬佬買入，值得憧憬。&#13;<br> 家陣臨近6月底，芬佬就快夠鐘做半年結，冇理由唔造好股價，畀莎莎股價跌破買入價0.90元。&#13;<br> 究竟經紀黃嘅陰謀論成唔成立，睇埋今個月底就知道。&#13;<br> 慕容小初</p></body></html>