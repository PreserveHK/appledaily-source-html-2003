<html><header><meta charset="utf-8"><title>手袋特賣篇：<br>手袋特賣出口日本款啱潮人</title></header><body><h1>手袋特賣篇：<br>手袋特賣出口日本款啱潮人</h1><p>女人買嘢一定會格價，不論衫、褲、鞋、襪，化妝品又或手袋，除咗要夠平之外，質素都要有一定保證。今次介紹呢個手袋特賣，雖屬出口貨辦，每款數量不多，但始終係出口到日本及一些名牌貨色，質素有番咁上下，百幾蚊就有一個，最平一款售價更低至$8，有興趣不妨逛逛！&#13;<br>記者：梁煒健&#13;<br>攝影：陳盛臣&#13;<br>Model：Christine（KOne）</p><p><spanclass><fontstyle>名牌之選  &#13;<br> <spanclass><fontstyle>AnnTaylor手挽袋  &#13;<br> 尺寸：10吋闊、7.5吋高、2吋深&#13;<br> AnnTaylor屬於中檔名牌，手袋款式大多走斯文路線，受一眾OL歡迎。全個手袋每一部份都以真皮製造，或許會嫌全黑色欠夏日氣息，但卻勝在襟睇易襯衫。&#13;<br> 原價：$940&#13;<br> 特賣價：$150</fontstyle></spanclass></fontstyle></spanclass></p><p><spanclass><fontstyle>$100全真皮GUESS  &#13;<br> 尺寸：12.5吋闊、6吋高、3吋深&#13;<br> 要揀全場另一名牌正貨，必屬呢個GUESS全真皮手袋，放嘢唔多，特賣價$100，就算只有芥辣黃色都抵啦！&#13;<br> 原價：$660&#13;<br> 特賣價：$100（限售40個）</fontstyle></spanclass></p><p><spanclass><fontstyle>超筍推介  &#13;<br> <spanclass><fontstyle>全場最抵：每個$8　價錢最吸引  &#13;<br> 尺寸：14吋闊、17吋高&#13;<br> 袋面印有「敦煌」兩字，睇落有啲娘娘哋，好彩有金綠、銀藍、橙、啡或軍綠的搶眼顏色搭夠，稍將娘味減低。售價超平，乃年輕人經濟之選。&#13;<br> 原價：$100&#13;<br> 特賣價：$8（限售200個）</fontstyle></spanclass></fontstyle></spanclass></p><p><spanclass><fontstyle>出口歐洲手袋$20有交易  &#13;<br> 尺寸：13吋闊、7吋高、4吋深&#13;<br> 主要替歐洲品牌SaintOliver做嘅其中一款手袋樣辦，所以數量唔多，只有10個，售完即止。袋以手挽設計，質料主要為尼龍，內櫳寬闊實用。&#13;<br> 原價：$340&#13;<br> 特賣價：$20（限售10個）</fontstyle></spanclass></p><p><spanclass><fontstyle>日本百貨熱賣  &#13;<br> <spanclass><fontstyle>日本來料加工夠特別  &#13;<br> 尺寸：12.5吋闊、11吋高、3吋深&#13;<br> 手袋係日本來料加工，質料看似膠但又好軟熟，出口至日本售價賣至?7,800一個（約港幣$520）。我最鍾意粉紅色，貪佢夠搶眼，另有黑色及卡其色選擇。&#13;<br> 原價：$520&#13;<br> 特賣價：$120（限售60個）</fontstyle></spanclass></fontstyle></spanclass></p><p><spanclass><fontstyle>精細織花技術繡花  &#13;<br> 尺寸：10吋闊、9吋高、4吋深&#13;<br> 主要出口去日本某大百貨公司，日圓要?8,600（約港幣$570）！花圖案以織花技術繡上，再以真皮包邊，Pattern襯晒今季嘅夏天時裝。&#13;<br> 原價：$570&#13;<br> 特賣價：$120（限售150個）</fontstyle></spanclass></p><p><spanclass><fontstyle>Cutie花花日本勁Hit  &#13;<br> 尺寸：10吋闊、9吋高、6吋深&#13;<br> 有睇開日本時裝雜誌如《JJ》、《CanCam》等，相信都會見過類似袋款。無可否認Cutie嘅花花圖案係今夏大熱Item，再加埋襟用的尼龍布料，啱晒年輕一族。&#13;<br> 原價：$580&#13;<br> 特賣價：$120（限售70個）</fontstyle></spanclass></p><p><spanclass><fontstyle>同場加售靚鞋  &#13;<br> <spanclass><fontstyle>日本Trendy夏日涼鞋  &#13;<br> 除了手袋，還有日本涼鞋以超筍價發售。如Titty、TiffK品牌，乃日本百貨公司貨品。因日本方面撻定，所以餘下皮鞋就要以蝕本價促售。這批女裝鞋以100%真皮製成，尺碼齊全，由35至39均有，全為最新Trendy款。喺日本售價約$1,200至$2,000不等，有踭拖鞋款現售$200，涼鞋售$250，而最貴的密頭高踭鞋款則售$300。</fontstyle></spanclass></fontstyle></spanclass></p><p><spanclass><fontstyle>舒服日本高踭拖  &#13;<br> 日本百貨公司品牌Titty嘅今季款式，款色夠Colourful外，皮料亦十分軟熟，着上腳感覺舒服，我都乘機買咗4對準備送畀女友。&#13;<br> &#13;<br> 原價：$1,200至$2,000&#13;<br> 特賣價：$200（尺碼35-39）</fontstyle></spanclass></p><p><center> <spanclass><fontstyle>街坊直擊  </fontstyle></spanclass></center> </p><p><b> 特賣資料</b> &#13;<br> 日期：即日起至7月2日&#13;<br> 地址：佐敦彌敦道219號莊士倫敦廣場地庫1B9號舖（佐敦地鐵站C出口）&#13;<br> 查詢電話：34223955營業時間：10:30am-10:00pm&#13;<br> 付款方法：現金（凡購物滿$500以上可以Visa及Mastercard付款）</p></body></html>