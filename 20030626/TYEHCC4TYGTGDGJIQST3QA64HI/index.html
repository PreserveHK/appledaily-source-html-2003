<html><header><meta charset="utf-8"><title>自煮篇：<br>絕世平菜！20蚊3餸有交易</title></header><body><h1>自煮篇：<br>絕世平菜！20蚊3餸有交易</h1><p>訪問中，曹太不下三十次提到「我媽媽」，好似「我媽媽煮餸如何厲害、如何親自劏鮮魚釀魚肉、如何懂得一雞幾味變出新菜式……」雖謙說未得媽媽真傳，但記者要求曹太煮平餸時，她隨口已說出幾款不同的慳家配搭，一餐埋單才不過$20！&#13;<br>記者：吳佩璇&#13;<br>攝影：陳盛臣</p><p>入廚十多年的曹太，自言小時候對入廚不感興趣，故沒有承繼媽媽的一手好廚藝。但耳濡目染之下，不少由細食到大的特色家鄉菜，還是懂得煮的。且在結婚之後，為了幫老公慳錢，經常都在構思如何只買幾樣材料，就能變化出一家幾口都啱食的家庭菜來。多年經驗累積下，曹太說：「$20煮一餐唔算難。」</p><p><spanclass><fontstyle>足料實惠紫菜蛋花湯  &#13;<br> 自煮價：$5&#13;<br> 這個湯幾乎都翻用兩味小菜所用過的材料，所以足料之餘重夠晒實惠。曹太話媽咪以前用慣魚肉來煲此湯，但由於仔仔怕有魚骨，她就改用豬肉，也令飲湯都可以有咬口。&#13;<br> &#13;<br> 用咩料：紫菜半塊、粟米1條、紅蘿蔔半個（切粒）、蛋1隻、豬肉2両</fontstyle></spanclass></p><p>好易做：&#13;<br> 1.先下兩片薑，有驅寒作用。&#13;<br> &#13;<br> 2.開5碗水煲，放入粟米、蘿蔔粒及豬肉。（當湯羹飲，可加一茶匙馬蹄粉）&#13;<br> &#13;<br> 3.滾起後加入紫菜。熄火，下蛋花。加鹽調味。</p><p><spanclass><fontstyle>平得有特色扭紋豆角釀魚肉  &#13;<br> 自煮價：$5&#13;<br> 曹太指自己的家鄉九江，幾乎家家戶戶都有魚塘。「我哋細細個就食魚生。我媽咪重識得自己起魚、整魚肉。」今天，曹太用的雖是現成魚肉，但自繞扭紋形的豆角來釀魚肉，一樣好有特色。&#13;<br> &#13;<br> 用咩料：豆角4両、魚肉4両</fontstyle></spanclass></p><p>好易做：&#13;<br> 1.豆角搣去頭、尾。煲滾水，加少許油，落豆角將其浸腍，方便扭圈。&#13;<br> &#13;<br> 2.做時如圖中圈起一圈後，豆角尾部如穿針線般從圈下穿上。&#13;<br> &#13;<br> 3.如是者逐層逐層圈起，收尾時將其在扭紋位置揳實便可。繞成後的圓圈面積愈細愈好，這樣魚肉就能釀得愈實。&#13;<br> &#13;<br> 4.將魚肉放入圓圈後，燒紅鑊，落鑊煎（下1茶匙糖、2茶匙豉油、2湯匙水調味）。煎時兩面翻吓，翻得起即表示已煎至金黃。</p><p><spanclass><fontstyle>多種食法生菜包  &#13;<br> 自煮價：$10&#13;<br> 翻兜剛才用過的豆角，再加菜甫、豬肉、花生、粟米等，全部切粒「炒大鑊」，食時口感十足。曹太話媽咪教落，想豬肉炒到粒粒有分明口感，可預早將豬肉冷藏約4小時。這道菜不但可送飯吃，嫌炒雜燴熱氣的話，捲生菜包或送粥就最好。&#13;<br> &#13;<br> 用咩料：豆角1両半、紅蘿蔔半個、菜甫1両、豬肉碎5両、粟米1條、花生少許、生菜4塊&#13;<br> &#13;<br> 好易做：&#13;<br> 1.所有材料切粒，粟米可用刀𠝹一下起粒。&#13;<br> &#13;<br> 2.下薑爆鑊，先炒豆角，並灒少許水和鹽辟味。之後炒粟米及蘿蔔粒，最後才炒菜甫。放鹽及糖吊味，起鑊。&#13;<br> &#13;<br> 3.豬肉用蒜頭爆香炒，接近炒熟時再將步驟2的材料回鑊兜勻。最後加入花生及少許葱花上面。&#13;<br> &#13;<br> 4.臨食前，生菜用鹽水拖一拖，包裹餡料進食。</fontstyle></spanclass></p><p><spanclass><fontstyle>鳳德街市夠溫情  &#13;<br> 家住鑽石山的曹太，幫襯開屋企附近的鳳德街巿。這裏的食物大致新鮮又足秤。尤其是豬肉，質素不錯。至於菜亦好抵買，有時$1可買到一紮菜。不過最抵讚的是這個街巿夠人情味，檔舖老闆都願意教你揀靚料。&#13;<br> &#13;<br> 足秤又好人！（51號舖，利昌肉食公司）</fontstyle></spanclass></p><p><center> <spanclass><fontstyle>試食報告  </fontstyle></spanclass></center> </p></body></html>