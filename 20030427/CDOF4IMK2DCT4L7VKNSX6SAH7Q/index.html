<html><header><meta charset="utf-8"><title>綜援三姊弟盼獲電子辭典</title></header><body><h1>綜援三姊弟盼獲電子辭典</h1><p>阿釵、阿珊和阿輝三姊弟，雖然家境清貧，沒有良好的讀書環境，但三人仍然自強不息，努力不懈。「唔讀好書，將來就搵唔到一份好工，我嘅志願係做一個生物學家。」年紀輕輕的阿輝，滿懷大志地說。&#13;<br> 十三歲的阿輝和兩名分別十五歲及十八歲的姊姊，生長於赤貧家庭，母親患有精神病，父親為了照顧她，被迫辭去印刷員一職，一家五口靠綜援金生活。「屋企幾年前試過火燭，太太因為受驚過度患咗精神病，病情時好時壞，早排先入過精神病院，為咗照顧佢同幾個仔女，我都冇辦法出去做嘢，自己壓力都好大。」三姊弟的父親陳先生說。<br> &#13;<br> <spanclass>用功向學名列前茅 &#13;<br> 唯一令陳先生安慰的是，三名子女均用功向學，從來不用他操心，且成績名列前茅。然而由於功課愈來愈深，三姊弟坦言也開始感到吃力，尤其英文科。「𠵱家學嘅英文生字愈來愈多，又愈來愈深，有時都唔記得晒點讀、點解，只係靠死記、死背，我家姐同細佬都有咁嘅情況，所以我哋三個都好想有一部電子辭典，有乜唔識可以聽番辭典嘅發音。」就讀中三的阿珊一臉期盼地說。&#13;<br> 奈何陳家綜援金僅夠平日基本開支，委實難以額外負擔一部價值千多二千元的電子辭典，三姊弟的心願有待善長玉成。	捐款編號：C0912&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>