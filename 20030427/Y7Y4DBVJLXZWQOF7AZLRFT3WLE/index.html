<html><header><meta charset="utf-8"><title>　　伸手欲握善長抱拳董太又蝦碌 - 李八方</title></header><body><h1>　　伸手欲握善長抱拳董太又蝦碌 - 李八方</h1><p>認頭護養一棵古樹、樹旁又有你個大名嘅牌匾擺喺樹旁要幾多錢？三年只需六萬八，五年要八萬八，八年就要十八萬八。噚日「一人一樹為公益」之「名樹護養計劃」進行致謝儀式，特首夫人董太去咗做主禮嘉賓。<br> &#13;<br> <spanclass>唔戴口罩　又講錯嘢 &#13;<br> 董太次次出嚟都鍾意致辭，唔知係咪因為上次全副武裝去牛頭角下邨淪為國際笑柄，今次董太異常低調，一身黑衫黑褲又冇戴口罩，重罕有地冇致辭。不過有A1，又點少得蝦碌鏡頭？&#13;<br> 非典型肺炎肆虐，衞生署宣傳片都有叫人「少握手」，但係董太唔識死，向十五位認養名樹嘅善長仁翁頒感謝狀時，頻頻伸手想同人握手，點知遇上對方雙手抱拳，慘食檸檬；到董太改為抱拳，人哋又伸出隻手，總之好笑過睇搞笑片。不過每次雙方都係以握手作結束，咦？董太咁唔衞生，咪即係公然漠視衞生署嘅呼籲？&#13;<br> 董太跟手行去參觀兩棵有四百幾年樹齡嘅「棗樹」，不過佢又講錯成「紅棗樹」，要由隨從即刻細細聲糾正。呢兩棵樹係四月十日河南省新鄭市政府贈送畀特區，放喺香港公園嘅。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>