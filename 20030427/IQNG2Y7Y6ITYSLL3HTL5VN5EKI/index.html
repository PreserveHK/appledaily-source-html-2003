<html><header><meta charset="utf-8"><title>新車速報：戶外享受家庭樂<br>豐田Estima2.4FamilyDay</title></header><body><h1>新車速報：戶外享受家庭樂<br>豐田Estima2.4FamilyDay</h1><p>近排非典型肺炎肆虐，加上唔少學校停課關係，假期時候多咗唔少城市人，扶老攜幼咁到戶外散步或野餐，若然有一部多用途八人MPV代步的話，自然倍感悠然自得，大可盡情享受郊遊樂啦！有見及此，最近有汽車入口商，包裝咗部豐田Estima2.4嘅FamilyDay特別版，重加送咗好多戶外設備同汽車用空氣清新機，睇落又真係好有號召力㗎！&#13;<br>&#13;<br>特約記者、攝影：李勤</p><p><spanclass><fontstyle>造型吸引有動感  &#13;<br> 唔講設備，單係呢部豐田Estima2.4嘅外形，改用上富有CyberFeel嘅頭尾聚焦車燈，重有電鍍裝飾，加上四輪15吋跑車合金胎軨配搭，還有電鍍門邊鏡、尾定翼同車門防滑腳墊組合，就經已瞄頭十足啦！</fontstyle></spanclass></p><p><spanclass><fontstyle>設備稱心引擎好力  &#13;<br> 車廂三排八座位設計，均以雙色真皮配襯，四周重加有桃木修飾，既悅目又富豪邁感；既有電窗、電鏡及電索門，又有原廠冷氣同高級音響，重有自動空氣清新機、電雪櫃等設備，到戶外郊遊耍樂，就經已係一件賞心樂事。而呢部Estima本身裝有一台2.4公升直4DOHC偈，內附有VVT-i設計，輸出平均又好力，就算用作日常代步，又或者係坐滿八名成人都無問題㗎！</fontstyle></spanclass></p><p><B> 特別版送設備切合FamilyDay</B> </p><p><B> 額外裝備</B> </p><p><spanclass><fontstyle>豐田Estima2.4FamilyDay小檔案  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.6kgm/4000rpm&#13;<br> 尺碼：4750×1790×1770mm&#13;<br> 軸距：2900mm&#13;<br> 車重：1720kg&#13;<br> 新車售價：$289,000	車輛提供：富利堡汽車（28776700）</fontstyle></spanclass></p></body></html>