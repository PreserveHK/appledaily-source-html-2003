<html><header><meta charset="utf-8"><title>梅宮Anna忍痛醫長短腳</title></header><body><h1>梅宮Anna忍痛醫長短腳</h1><p>愛靚唔愛命呢句格言，擺喺乜嘢女人身上都啱用。好似啱啱離咗婚、正努力尋覓新愛人嘅梅宮Anna，佢嘅模特兒身形都唔知羨慕死幾多女人，但係偏偏話自己行路歪吓歪吓，於是早排梅宮Anna就膽粗粗去矯形按摩醫院，個醫師三兩吓手腳，就話將佢嘅長短腳拉到一樣長度喎！見到梅宮Anna痛到扭曲嘅樣，好似得人驚咗啲喎！</p></body></html>