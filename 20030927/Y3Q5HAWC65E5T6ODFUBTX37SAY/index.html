<html><header><meta charset="utf-8"><title>　　超人背後的女人 - 李八方</title></header><body><h1>　　超人背後的女人 - 李八方</h1><p>成功男人嘅背後，係咪真係有個女人？睇睇李超人同佢位紅顏知己周凱旋就知。&#13;<br> 李超人前晚深夜去到北京，同周小姐加埋助手Jenny都住喺東方君悅酒店。周小姐噚日朝八點半就落樓，妝都未化好就撞到記者，為求不令真面目見報，惟有應承安排超人落樓做訪問。&#13;<br> 一個鐘頭之後，李超人施施然落樓，企定定任大家問，周小姐呢？咪喺超人背後遠遠咁默默支持囉（圖）。&#13;<br> 本報記者北京傳真&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>