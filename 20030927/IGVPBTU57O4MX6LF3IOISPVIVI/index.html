<html><header><meta charset="utf-8"><title>全港獨家英國直擊<br>親試菱形3GNokia7600</title></header><body><h1>全港獨家英國直擊<br>親試菱形3GNokia7600</h1><p>對於來勢洶湧的3G時代，身為手機皇者的Nokia給人感覺似是個旁觀者，只是年初低調推出過首部3G機6650，之後就再未有新機消息。不過日前Nokia終於寶劍出鞘，於英國倫敦正式發表第二部3G手機7600，破天荒外形已經叫人眼前一亮，加上適用於現行2.5G制式，各位用家毋須等3G來臨，今年第四季就可以玩盡各樣「分唇」！&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GMS900?1800?WCDMA&#13;<br> 顯示器：65,536色?128×160?TFT&#13;<br> 鏡頭：30萬像素&#13;<br> 體積：87×78×18.6mm&#13;<br> 重量：123g&#13;<br> 功能：藍芽、MMS、JAVA、GPRS、影相、拍片、和弦、MP3&#13;<br> 備用時間：7-12.5日&#13;<br> 通話時間：1.8-2.9小時（WCDMA）?3-4小時（GSM）&#13;<br> 發售日期：今年第四季&#13;<br> 預計售價：約HK$4,200</p><p>數據傳送速度達384kbps的3G手機給人感覺體積似乎有增無減，令人對未來3G手機的外形歎句：「唔通就係咁？」。不過世事無絕對，今次Nokia就將「輕巧」兩字重新帶回3G領域，全新3G手機7600以菱形登場，87×78mm的體積，拎上手同隻MD差唔多，放埋塊面度都幾有「安全感」，非摺機或直身機所能代替，7600預計今年第四季就會於歐洲、非洲及亞太區發售。作為全球最輕最細的3G手機，7600亦採用鍵盤向左走、向右走的排列，機身兩邊亦都可以「換殼」，會場內亦都擺放多種顏色「外殼」，更有以麖皮製作的外殼，要潮要型悉隨尊便。</p><p><spanclass><fontstyle>兼容雙制式即刻玩得  &#13;<br> Nokia7600不但可用於WCDMA的3G制式，亦同時兼容現行的2.5G制式，毋須3GSIM卡都一樣可以玩盡所有功能，此乃7600另一強勁之處。自6600之後，7600亦為第二部65,536色之Nokia彩芒機，螢幕解像度達128×160像素，玩拍片及播片都更加清楚，一段由左至右的連環動作，睇得出7600的拍片及播片速度更加流暢，朦郁鬆窒的現象亦不再出現。除了玩視像之外，音效都玩得出神入化，配合新推出的Handsfree以及特製新軟件，可以從電腦將MP3及AAC格式音樂檔存至手機中欣賞，而效果拍得住CD質素，在場記者都叫好聲！</fontstyle></spanclass></p><p><spanclass><fontstyle>使用介面換新裝  &#13;<br> Nokia向來備受用家推崇的使用介面，來到7600身上亦以新面目示人，以往逐頁顯示的使用介面，改而代之為九格式顯示，用家亦可以改為清單形式，帶點日韓手機的風味，速度上則依舊Nokia的爽、快。作為Nokia新一代旗艦級機種，7600則將手機功能集天下之大成，和弦、Java、MMS、XHTML都應有盡有。傳送資料亦毋須頭痛，有齊藍芽、紅外線及USBPop-port，想自製鈴聲圖像都話咁易。</fontstyle></spanclass></p><p><spanclass><fontstyle>設計師現身說法  &#13;<br> Nokia7600發布會設於英國一座商業大廈內，並於早上舉行，與以往的Party模式分別相當大，除邀請全球多個國家共百多名記者之外，較特別的是請來7600的設計師，詳細講解設計概念及技術性問題。</fontstyle></spanclass></p><p><b> 同場加映</b> &#13;<br> <spanclass><fontstyle>睇相配件周街睇  &#13;<br> 今次Nokia除7600為重頭戲之外，配件亦都唔少得，不過今次所有配件都環繞睇相功能，以後用手機影完相之後，不單止喺手機可以睇得番，就算行街睇戲喺屋企食飯都隨時可以睇餐飽！</fontstyle></spanclass></p></body></html>