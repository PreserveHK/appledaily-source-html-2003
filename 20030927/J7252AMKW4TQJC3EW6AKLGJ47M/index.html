<html><header><meta charset="utf-8"><title>新車速報：<br>Smartroadster又輕又爽</title></header><body><h1>新車速報：<br>Smartroadster又輕又爽</h1><p>備受車迷注目嘅Smartroadster及roadster-coupe，終於正式抵港喇！佢哋嘅跑車化造型，除令人留有深刻印象外，一台698ccTurbo偈嘅強勁動力輸出，以及出色操控表現，都係新車賣點之一。據聞新車響今個周末周日，重會響香港作巡遊㖭！不如𠵱家一齊嚟先睹為快，睇吓部車有幾吸引啦！&#13;<br>&#13;<br>記者：何永仁　&#13;<br>攝影：陳偉強</p><p><spanclass><fontstyle>開篷跑車造型惹人愛  &#13;<br> 從外觀而言，走跑車化路線嘅Smartroadster及roadster-coupe，皆用上Roadster開篷跑車設計，流線型車體襯以15吋跑車合金胎軨，絕能將其身份展示出來；另外，roadster-coupe車尾後方更設有玻璃硬頂組合㖭！與此同時，若要將Smartroadster徹底地變成一部開篷車亦甚為容易，只需輕按控制鍵，便可將軟篷頂開啟，隨後再將設於車頂兩旁嘅支柱拆走，放進車頭行李廂內便可。</fontstyle></spanclass></p><p><spanclass><fontstyle>雙座位配搭設備夠實用  &#13;<br> 至於車廂方面，兩者皆採用上雙座位作配搭，並以鮮豔嘅色彩作配襯，不但能凸顯出一份跑車風采外，而且重極富吸引力；設備方面，除中控台上備有原廠冷氣及高級6碟CD音響外，頂端更備有引擎溫度及Turbo壓力表㖭！另一方面，雖然佢哋車仔細細，但卻有齊多項安全配備，如前座雙安全氣袋及側氣袋等等，咁就算若不幸遇上意外，都可為車上乘客帶來充份保護。</fontstyle></spanclass></p><p><spanclass><fontstyle>698ccTurbo偈表現不可睇小  &#13;<br> 無論係Smartroadster抑或係roadster-coupe，都係以一台後置形式出現嘅698cc直3SUPREXTurbo偈作核心，附以一套6前速Sequential半自動波箱，加上極輕嘅車重，因而令車子0至100公里加速度僅為10.9秒，而極速更可達175km/h（roadster）及180km/h（roadster-coupe）咁快，表現絕不遜色㗎！與此同時，廠方更為車子增設多項電子設備，如ABS、EBD、CBC及HBA等等，從而令行車安全度增添不少分數呢！</fontstyle></spanclass></p><p><B> Smartroadster-coupe</B> </p><p><spanclass><fontstyle>Smartroadster&#13;<br> Smartroadster-coupe小檔案  &#13;<br> 引擎：698cc直3SUPREXTurbo&#13;<br> 馬力：82ps/5250rpm&#13;<br> 扭力：11.2kgm/2250-4500rpm&#13;<br> 尺碼：3427×1615×1192mm&#13;<br> 軸距：2360mm&#13;<br> 車重：790kg（roadster）810kg（roadster-coupe）&#13;<br> 0-100公里：10.9秒&#13;<br> 極速：175km/h（roadster）180km/h（roadster-coupe）&#13;<br> 車輛提供：SmartHongKong（34288666）</fontstyle></spanclass></p></body></html>