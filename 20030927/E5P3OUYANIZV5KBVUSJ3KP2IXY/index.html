<html><header><meta charset="utf-8"><title>失業漢母喪妻離欠租多月</title></header><body><h1>失業漢母喪妻離欠租多月</h1><p>「我失咗業兩個幾月，太太又剛離家出走，屋租又冇交幾個月，業主日日夜晚搵人上嚟催租。站喺佢嘅立場，佢咁做係無可厚非，不過又有邊個明白我嘅處境？」阿昌歎道。<br> &#13;<br> <spanclass>拖欠薪酬四萬 &#13;<br> 將於本月底踏入四十五歲生辰的阿昌，不但沒有丁點兒開心的感覺，反而更加感觸，因為人到中年的他知道每添一歲，他便少一分獲聘的機會。原職地盤散工多年的阿昌，本來月入萬多元。&#13;<br> 阿昌表示，由於經濟不景，近月他常遭建築公司拖欠及遲發薪金，有時甚至只獲發半薪，公司亦已於兩個月前倒閉，他共被拖欠四萬多元薪金。&#13;<br> 「呢幾個月我都係靠問朋友借錢頂住先，早幾個月媽媽又因為腎病過身，嗰度都使咗唔少錢，搞到我𠵱家連租都冇得交，電話卡又就嚟停，就算我想去搵工，人哋有心請我都搵唔到我啦。」阿昌說。<br> &#13;<br> <spanclass>獲三千元應急 &#13;<br> 阿昌已向社會福利署申請綜援金，最快要下月中才完成審批程序。另外，社工已安排他每天前往福利機構領取免費午餐及晚餐。然而，若他於日內仍無法清繳欠租，最終或要露宿街頭。蘋果日報慈善基金有見阿昌急待援手，即時撥款三千元予他應急。&#13;<br> 捐款編號：C1125&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>