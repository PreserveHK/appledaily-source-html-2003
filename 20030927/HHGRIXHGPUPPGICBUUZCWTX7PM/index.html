<html><header><meta charset="utf-8"><title>　　黃宏發變身富豪 - 李八方</title></header><body><h1>　　黃宏發變身富豪 - 李八方</h1><p>香港一班超級富豪帶埋老婆仔女上京，突然間令京城旺場不少，連帶一啲因為其他原因上京嘅名人，都沾光俾人當富豪看待。&#13;<br> 好似前晚深夜，成班行家喺東方君悅酒店等緊李超人時，喺lobbylounge撞到飲緊紅酒嘅黃宏發（圖）。發叔話自己唔係忽然做咗富豪，只係陪太太上京搞啲同圖書館有關嘅嘢。&#13;<br> 噚日朝就到着鮮紅色T恤嘅白花油王子顏福偉出現，佢話自己都唔係富豪，今次上京只為搞搞同自己生意有關嘅麻煩事，大家唔好誤會喎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>