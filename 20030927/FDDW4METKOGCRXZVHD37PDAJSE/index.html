<html><header><meta charset="utf-8"><title>囡囡跟母姓　對成龍病冇Feel<br>吳綺莉自爆戀國產竹野內豐</title></header><body><h1>囡囡跟母姓　對成龍病冇Feel<br>吳綺莉自爆戀國產竹野內豐</h1><p>現時定居上海的吳綺莉，前晚在港為一內衣品牌行騷，春風滿面地直認與一貌似日本型男竹野內豐的新歡蜜運中。但吳綺莉提到其前緋聞男友成龍患上甲狀腺瘤時，則表現得極為冷淡。</p><p>吳綺莉前晚在中環為一內衣品牌Wolford行騷，面對一眾性感模特兒，穿上密實兩件頭haltertop及長褲的她壓軸出場時，仍贏得喝采聲四起，陳淑蘭、曾國銘、祁文傑和繆非臨等均是座上客。&#13;<br> <br> <spanclass>女兒換護照 &#13;<br> 問到吳綺莉為何不穿內衣行騷時，她說：「我冇本錢性感，我唔覺得自己好身材喎，件衫係大會揀嘅。」&#13;<br> 有傳吳綺莉今次回港，主要是為其囡囡換護照，她表示女兒的新名字由她取名，問到其女兒是否仍然姓吳？吳綺莉答：「梗係啦！」&#13;<br> 而早前多次被拍得與男伴約會的吳綺莉，前晚直認蜜運中，她說：「係發展緊，佢唔係香港人，係內地人，總之識咗幾個月啦，佢未結婚，個樣有啲似竹野內豐咁，我哋主要用英語同國語溝通，佢唔識睇中文㗎。」問她其新男友有何優點？吳綺莉說：「可唔可靠重睇緊，感覺囉。」&#13;<br> <br> <spanclass>祝福梅艷芳 &#13;<br> 談到其過氣緋聞男友成龍患上甲狀腺瘤一事時，吳綺莉冷淡地說；「呢個問題唔答。」她又透露剛度過三十二歲生日，當天與朋友食飯慶祝，問她是否祝願所有認識的人包括成龍都身體健康？吳綺莉說：「唔會答，全部都唔講，包括張國榮、梅艷芳。」&#13;<br> 此外，吳綺莉前晚在行騷後，再到中環欣賞時裝表演，約晚上九時便與周美鳳及另外兩名女性友人乘車到雲咸街一意大利餐廳用膳。&#13;<br> 採訪：梁錦貞&#13;<br> 攝影：陳志嵐、娛樂突發組</spanclass></spanclass></p></body></html>