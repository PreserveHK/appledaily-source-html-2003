<html><header><meta charset="utf-8"><title>一味窩輪：睇好九倉揀9585炒</title></header><body><h1>一味窩輪：睇好九倉揀9585炒</h1><p>大市欲罷不能，又再上168點，收10643，大有撲向「萬一」之勢。&#13;<br> 九倉（004）派半年成績表，送有線寬頻（1097）股份，股東唔高興，前日跌45仙，昨日收復失地，升番50仙，收17.30元。好多人買賣嘅Call輪9585，由16.5仙彈上19.2仙，彈幅16%；成交唔算小嘅9638，由13.4仙升上14.9仙，升幅11%。&#13;<br> 九倉中期息派12仙，另10股送1股有線，值19仙。即獎金加獎品價值31仙，下月17日除息。九倉Call輪冇息收，有關數據要重新計吓。&#13;<br> 9585今年11月到期，平水，槓桿率9倍。計埋股息因素，實際溢價係1.8%，槓桿率亦變動好少，唔貴。&#13;<br> 9638明年1月到期，溢價6.2%，槓桿率11.6倍。計埋股息因素，實際溢價8%，槓桿率變動輕微。&#13;<br> 九倉仍然可以睇好，揀輪炒，則要9585唔要9638。<br> &#13;<br> <spanclass>中移動炒落後　買9861 &#13;<br> 大市有可能發展到炒落後，中移動（941）係落後分子，昨收19.60元，回升35仙。炒落後同時，股價都會反覆吓，吼低位吸納中移動Call輪，對象係熱門貨9861，年底到期，輪價26仙，溢價5.1%，槓桿率7.5倍。&#13;<br> 章盛</spanclass></p></body></html>