<html><header><meta charset="utf-8"><title>　　李超人為7.1遊行感驕傲 - 李八方</title></header><body><h1>　　李超人為7.1遊行感驕傲 - 李八方</h1><p>7.1大遊行後，好多人講過自己嘅睇法，但香港首富李嘉誠似乎從未發表評論，八方噚日終於喺長和系業績會上有機會問誠哥，佢嘅回應係「五十萬人遊行，秩序好好，呢件事對香港人嚟講係值得驕傲嘅事」。咁大遊行嘅主題針對佢老友董特首嘅管治能力，佢又點睇呢？誠哥嘅說法同以往一樣，「本港現時的經濟問題，並非是個人管治因素關係，因本港一直存在結構性問題，所以外界唔好將所有唔好嘅嘢都賴晒董生」。&#13;<br> 誠哥更首次提到，自己幾日前一個晚上用咗兩小時度出一條橋可以降低失業率，佢重話只要收番本，就算蝕息都肯制，若果長和系內公司唔肯做，佢私人出錢都冇問題，點知第日返去同長和系要員講起，就俾佢哋打沉，重話「做咗人家都未必領情」。八方同大家一樣，好想知條橋係乜，但誠哥就唔肯再講。但誠哥仍然有心，噚日重邀請所有人度一個投資項目，只要可刺激經濟佢都會考慮。&#13;<br> 噚日《壹週刊》封面故事講超人嘅王國大小通吃，對此佢笑笑口話「別有用心嘅傳媒」次次都攞佢嚟促銷，因為有佢做封面特別好賣，實在「要同佢哋攞番肖像版權費」喎。&#13;<br> （圖）誠哥雖然為7.1感到驕傲，但佢叫大家唔好乜都賴晒董生喎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>