<html><header><meta charset="utf-8"><title>CanonE-Kiss八千蚊殺價登場</title></header><body><h1>CanonE-Kiss八千蚊殺價登場</h1><p>Canon嘅DSLR機愈出愈平，繼上次10D震撼價叫好叫座後，話咁快又到另一新款單鏡機登場。最新搞作有呢部EOSKissDigital（簡稱E-Kiss），其實即係之前單鏡菲林機嘅數碼版本，外形較一般單鏡機較細，所以E-Kiss體積亦比舊型號10D輕巧得多。銀色搭黑色金屬機有別傳統嘅EOS機種，較為接近中檔機格調。而E-Kiss依樣採用630萬像素CMOS，及內置Canon獨門影像優化晶片DIGIC，雖然規格上未有太大驚喜，不過賣價卻令一眾發燒友側目，E-Kiss預想價約12萬日圓（約港幣$7,800），買埋支專用鏡都唔使$9,000，咁嘅價錢肯定令一眾D30?60同10D出現瘋狂跌價。E-Kiss暫定20/9推出，同期重推出一款E-Kiss專用既鏡頭EF-S（18至55mm、F3.5至5.6），價格未定。&#13;<br> 記者：徐影龍&#13;<br> &#13;<br> 相關網址：<ahref http:>cweb.canon.jp/newsrelease/2003-08/pr_kissd.html </ahref></p></body></html>