<html><header><meta charset="utf-8"><title>港式日本祭一樣熱鬧好玩好食好抵買</title></header><body><h1>港式日本祭一樣熱鬧好玩好食好抵買</h1><p>論熱鬧，香港的年宵絕不遜於日本祭，但以我這位永遠認為日本事物是好的哈日族而言，當然想見識極富地區特色的日本祭。今日我終於不用搭數小時飛機，可享受日本風情的日本祭，雖然規模較細，但勝在樣樣都跟足日本傳統，極具特色，去日本原來話咁易。&#13;<br>記者：區佩嫦&#13;<br>攝影：伍慶泉&#13;<br>Model：Cat、Carmen、Michelle（DreamDestination）&#13;<br>Makeup&amp;Hair：Joko、Cherry&amp;Yan（DreamDestination）</p><p><spanclass><fontstyle>1﹒好玩玩意  &#13;<br> 一入場地，你便會見到在日本祭內最受歡迎的玩樂攤檔，兩個檔口唔算太大，但三五知己逼在一齊玩仍綽綽有餘，難怪成為愛玩朋友的必到之處。&#13;<br> &#13;<br> <spanclass><fontstyle>必玩：新鮮玩意　釣水球  &#13;<br> 心目中的日本祭以玩樂為主，穿上和服的日本女郎必定在極富特色的金魚池撈金魚，所以入到祭場，我與一眾Model第一時間便往金魚小檔。小檔有兩種玩意，一項是典型撈金魚，另一則是釣水球。既然有新玩意，當然離棄金魚伯伯，先玩釣水球。這玩意難度其實都幾高，「魚桿」是一條穿上鐵鈎仔的和紙條，和紙一濕便溶，再加水球的重量，釣時要快手快腳，否則一斷便GameOver。&#13;<br> &#13;<br> 收費：每次$6</fontstyle></spanclass></fontstyle></spanclass></p><p><spanclass><fontstyle>高難度：最傳統撈金魚  &#13;<br> 最正統的撈金魚方法，是以和紙製成的魚網，和紙質地特別薄，一濕水即溶的特性，加強了撈金魚的難度。根據觀察再加上揣摩，快是必殺技，睇中金魚，然後以你生平最快的速度「兜」在盆中便可，但十個有九個都撈唔到，當然包括我和一眾Model。&#13;<br> &#13;<br> 收費：每次$6</fontstyle></spanclass></p><p><spanclass><fontstyle>2﹒食過翻尋味  &#13;<br> 十多個攤檔中超過一半是屬於美食攤位，這裏可讓你享受各款充滿日式傳統風味的小食，由於太地道，不少人食過翻尋味，每個攤檔均大排長龍。&#13;<br> &#13;<br> <spanclass><fontstyle>串燒夠鑊氣  &#13;<br> 場內最有「氣」的便是這檔串燒攤檔，由日本師傅精心炮製而成，即叫即燒，甚具鑊氣。有乜好食？有小朋友最愛的燒粟米、Model至愛的燒魷魚，而我怕熱氣，唔使客氣喇！&#13;<br> &#13;<br> 售價：粟米$8/魷魚$15</fontstyle></spanclass></fontstyle></spanclass></p><p><spanclass><fontstyle>四色棉花糖  &#13;<br> 最普通的棉花糖竟然是最受歡迎，街邊一般售$10一支，這裏即叫即做只不過$6，還有藍綠橙紅四種顏色選擇，味道雖然沒甚分別，但深得小朋友的歡心。&#13;<br> &#13;<br> 售價：$6</fontstyle></spanclass></p><p><spanclass><fontstyle>至愛八爪魚丸  &#13;<br> 燒八爪魚丸是我個人的至愛，大膽講句街頭小食店的八爪魚丸全部都令我失望，這裏的八爪魚丸充滿日本風味，濃濃的沙律醬加上的八爪魚粒，閒閒哋一次過食8粒都唔眨眼，食時小心燙口。&#13;<br> &#13;<br> 售價：$12/4粒</fontstyle></spanclass></p><p><spanclass><fontstyle>3﹒超抵買  &#13;<br> 慶祝豐收季節的日本祭，除了有得玩有得食外，還可滿足你購物的慾望。這裏所賣的玩意及食品特別為今次祭典從日本選購，部份極具特色，但最吸引是價格較市面便宜一至兩成，絕對買得過。</fontstyle></spanclass></p><p><spanclass><fontstyle>小食  &#13;<br> <b> 紅蘿蔔飯焦</b> &#13;<br> 紅蘿蔔外形的包裝內有粒狀的飯焦，入口香脆，充滿濃濃的紅蘿蔔味道，細細粒易入口，簡直好味到唔停得口。&#13;<br> &#13;<br> 售價：$5</fontstyle></spanclass></p><p><b> 朱古力米棒</b> &#13;<br> 論熱賣，這款朱古力米棒絕對是HotItem，連售貨員都話這款米棒勁多人買，部份人更一次過買五、六條。米棒混入朱古力粉，香濃的朱古力加上脆脆的米通，絕對令你食不停口。&#13;<br> &#13;<br> 售價：$4</p><p><spanclass><fontstyle>飯後甜品  &#13;<br> <b> 煙韌蕨餅</b> &#13;<br> 食到飽飽，再歎件甜品便最完美，這款名為蕨餅原來是日本傳統的夏季糕點，蕨是一種生於日本高山乾旱斜坡的植物，用上其根部製成的蕨餅，入口煙韌，配上黃豆粉中和甜度，多吃也不覺膩。&#13;<br> &#13;<br> 售價：$39/盒（木高砂屋）</fontstyle></spanclass></p><p><b> 冰涼葛粉糕</b> &#13;<br> 高溫下吃冰凍的飯後甜品的確是人生一大樂事，這個以葛製成的糕點，恍如竹筒的外形，夠晒過癮。食時將葛粉糕由竹筒推出，然後加進冰水內以固定形狀，即可品嘗又滑又晶瑩的葛粉糕。&#13;<br> &#13;<br> 售價：每件$38（源吉兆庵）</p><p><spanclass><fontstyle>玩具  &#13;<br> <b> 醜樣面具</b> &#13;<br> 論日本風味怎可不提這款傳統日式的醜樣面具，一個薄唇細眼的藝伎Look，另一個則是嘴長長的大嫂Look，兩款醜度不相伯仲，絕對是醜人多百怪。&#13;<br> &#13;<br> 售價：$40</fontstyle></spanclass></p><p><b> 過癮肥皂紙</b> &#13;<br> 面具雖然經典，但我則愛新奇玩意，這款名為肥皂紙，面積大約2cm×2cm，細細張帶出街夠方便，只要濕水肥皂紙變成肥皂，一盒4張，慳啲用啦！&#13;<br> &#13;<br> 售價：$6</p><p><b> 日味紙球</b> &#13;<br> 另一款過癮的玩意是這個紙氣球，氣球用上顏色薄紙製成，又紅又綠夠晒搶眼，吊在天花作裝飾充滿濃濃東洋味。&#13;<br> &#13;<br> 售價：$4</p><p><spanclass><fontstyle>有幾好玩？  </fontstyle></spanclass></p><p>日本祭&#13;<br> 日期：今日至9月2日&#13;<br> 時間：1:00pm-9:00pm&#13;<br> 地點：銅鑼灣軒尼詩道555號崇光百貨四樓平台及地庫二樓&#13;<br> 查詢電話：28338338</p></body></html>