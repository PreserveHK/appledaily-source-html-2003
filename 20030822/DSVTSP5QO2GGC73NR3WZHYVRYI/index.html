<html><header><meta charset="utf-8"><title>　　羅湖鐵路橋飽歷屈辱與富強 - 李八方</title></header><body><h1>　　羅湖鐵路橋飽歷屈辱與富強 - 李八方</h1><p>大批內地豪客每日過境湧落嚟「救港」之際，一直負起中港鐵路運輸重任嘅羅湖鐵路橋前晚就靜悄悄完成咗歷史任務，為配合深圳河治理工程而拆卸重建。&#13;<br> 新華社嘅報道噚日形容呢條最早建於清末一九○六年嘅鐵路橋「見證了中國百年來由屈辱走向富強」，唔知大家同唔同意嘞。&#13;<br> 由噚日開始，九廣直通車會改經一條臨時橋過境，預計正式嘅新羅湖鐵路橋明年初就會落成，舊橋拆卸之後，會當做古迹咁，放喺羅湖車站附近，繼續見證中港的變遷。&#13;<br> （圖）新華社形容羅湖鐵路橋「見證了中國百年來由屈辱走向富強」。將拆卸重建嘅羅湖鐵路橋已停止使用。&#13;<br> 資料圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>