<html><header><meta charset="utf-8"><title>不是老襯遊 - 陳也</title></header><body><h1>不是老襯遊 - 陳也</h1><p>內地個人遊大軍殺到，市民極度關注內地客以旅遊為名、打黑工為實的趨勢。內地客兵分幾路有數得計，預測賣淫佔整體5%，打黑工搶本地工人飯碗佔10%，寶藥黨3%，職業殺手佔0.1%。內地遊客依然是消費為主，是替董特首振興經濟的一條大水喉，難以抗拒。排除那些專門到莎莎或者實惠掃貨的水客，內地旅客對香港景點有甚麼興頭，有冇做過調查？例牌的煙花匯演、海洋公園半日遊相當落後於形勢，旅發局印派的單張老土夾沉悶。以往內地客到淺水灣一遊後順道到李嘉誠深灣的豪宅拍照，事後大讚旅社安排得好。看來此類異型遊，有一定市場。順水推舟，派給內地遊客的地圖不妨加插名人家居指南。李澤楷石澳那家起極唔完像爛尾樓的超級大屋夠晒瞄頭。新任財爺嫌官邸不夠住，遊客應該去吼下，看看殖民地舊建築有幾逼袷。半山嘉慧園停五分鐘夠了，董特首是市民的負資產，嘉慧園有冇負資產業主？到成龍家門口拍照一定不會被趕，他討厭記者，禮待遊客。遊客自律唔噓老董就得。中聯辦指控的「動亂之都」，豪宅無數，但亦有名人連屋都冇，只有赤柱監房一間。葉繼歡負荊請罪，讓旅客探監，一窺究竟，可望減刑。律政司不檢控胡仙錯失良機，否則，內地客可以探女子監獄，比個高低。張子強喪矣，他在香港的舊居變成點？內地客睇完樓有冇興趣入市？</p></body></html>