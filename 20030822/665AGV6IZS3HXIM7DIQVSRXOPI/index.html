<html><header><meta charset="utf-8"><title>新車速報1：<br>新款寶馬5系登場　豪華舒適並重</title></header><body><h1>新車速報1：<br>新款寶馬5系登場　豪華舒適並重</h1><p><spanclass><fontstyle>1.7手軚轉向易操作&#13;<br>整個新5系，有三台引擎沿用上一代產物，其可靠耐用性大可放心，惟新車加入一套有6前速Steptronic半自動波箱，響廠方數值上，不僅令引擎發揮得更淋漓盡致，而且重好慳油㗎！然而，筆者反覆測試下，最為欣賞會係一套ActiveSteering主動轉向設計，快車時提供重軚感，有更佳路面感應之餘，慢車下或倒車泊位，佢重可以提供有最少1.7手軚嘅轉向，無論操控及睇位倍見得心應手㖭！當然不可不提，重有一套可附加嘅DynamicDriveActiveSuspension，糅合電子及液氣壓裝置，調校出至合乎當前路面需要嘅軟硬度外，重不失支持力，令拐彎抹角循迹性突出外，重予人有平穩舒適感呢！</fontstyle></spanclass></p><p><spanclass><fontstyle>新版525i小檔案  &#13;<br> 引擎：2494cc直6DOHC&#13;<br> 傳動：6前速Steptronic半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/50R17&#13;<br> 0-100公里：8.7秒；極速：233km/h&#13;<br> 平均耗油：9.9L/100km</fontstyle></spanclass></p><p><spanclass><fontstyle>舊版525i小檔案  &#13;<br> 引擎：2494cc直6DOHC&#13;<br> 傳動：5前速Steptronic半自動波，後輪驅動&#13;<br> 懸掛：（前）柱式獨立（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：225/40R17&#13;<br> 0-100公里：8.9秒；極速：232km/h&#13;<br> 平均耗油：10.3L/100km</fontstyle></spanclass></p><p><CENTER> ■新款5系用上一套全新6前速Steptronic半自動波箱，轉檔反應既緊湊又暢順，較原來5前速Steptronic設計，重有慳油嘅特性。</CENTER> </p><p><CENTER> ■舊有四幅式軚環，經已改換上更具跑意嘅三幅式設計，其中附加嘅ActiveSteering裝置，響慢車泊位時更提供有特低1.7手軚轉向。</CENTER> </p><p><CENTER> ■沿用自傳統一體式車燈開關，響新車上演繹得更覺細緻易用。</CENTER> </p></body></html>