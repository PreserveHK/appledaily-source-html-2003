<html><header><meta charset="utf-8"><title>股壇瀏覽器：憧憬減債炒世城</title></header><body><h1>股壇瀏覽器：憧憬減債炒世城</h1><p>市場又傳QDII快落實，珠三角資金湧入香港，而親中報章更引述外管局話有逾百億元資金去向未明，可能已流入香港，同時國內A股及B股大跌，相信游資已流入港股，刺激恒指再創13個月以來新高，收報10643，升168點，成交139.14億元。&#13;<br> 噚日唔少國企股出現回吐，有傳聞話大戶吼準自由行炒家入市接棒而大舉出貨，重鋼（1053）跌3.57%，成交達1.29億元；馬鋼（323）業績奇佳，但股價跌1.5%，成交近2億元；東航（670）呢類最啱國內熱錢炒作嘅細價股亦未見起色，僅升0.84%，收1.20元，成交逾4342萬元。<br> &#13;<br> <spanclass>和黃身價要睇3G &#13;<br> 長和業績算做符合預期，和黃（013）表示3G雖蝕近40億元，但全球客戶達52萬戶，兩月內可能增至逾100萬戶，表現令人鼓舞，相信市場可能要重估和黃3G業務的價值。現時，唔少投資者當和黃3G業務價值是零，一旦３G有價，和黃身價會大幅反彈，可接力帶動大市上升。&#13;<br> 首長寶佳（103）突然停牌話配股，傳聞以每股0.68元配售5000萬股，集資3400萬元。此股先前由0.30元起步，炒高逾倍，但最近有腳軟迹象，唔知今次配股後，重可唔可以繼續先前嘅升勢呢？&#13;<br> 麗展（488）成功以12億元賣甩銅鑼灣廣場一期，減債有望，股價大升35%，市場憧憬世城系亦有望藉出售資產解財困，全系股價上升。百利保（617）升18%；世紀城市（355）亦升17.7%；富豪（078）升21.87%。&#13;<br> 阿　虎</spanclass></p></body></html>