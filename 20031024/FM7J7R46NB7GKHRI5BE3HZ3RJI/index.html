<html><header><meta charset="utf-8"><title>數碼影音：<br>800萬像素＋蔡司靚鏡機王SONYF828</title></header><body><h1>數碼影音：<br>800萬像素＋蔡司靚鏡機王SONYF828</h1><p>最近幾部單鏡數碼相機推出後，唔少人正心大心細，唔知係咪入貨好時機，不過喺下決定之前，記住先睇埋SONY剛喺香港發表嘅800萬像機王Cyber-shotDSC-F828，從外形到功能都追求專業級質素，淨係支蔡司T*鏡，質素已經令人加倍有信心，絕不會比單鏡機輸蝕，加上一機就可以周圍影，夠晒方便，就等小記幫你下決定！&#13;<br>&#13;<br>記者：許福合　攝影：陳偉強</p><p><spanclass><fontstyle>PROFILE  &#13;<br> 感光元件：830萬像素（4色SuperHADCCD）&#13;<br> 變焦：7倍光學＋2倍數碼&#13;<br> 最大光圈：F2.0~2.8&#13;<br> ISO：100/200/400/800&#13;<br> 記憶卡：CFI/II及MS/MSPro/Duo&#13;<br> 電源：專用鋰電池&#13;<br> 體積：134.4×91.1×156.7mm&#13;<br> 重量：832g</fontstyle></spanclass></p><p>其實早於9月頭，SONY已經喺日本公布呢部F828，不過之後傳出延遲至12月中推出，但仍然一直係發燒友嘅熱門話題，尤其售價更因為日圓狂升，曾預計要過萬元一部，所以呢次行貨只要$8,390，已經比預期平。F828作為SONY嘅旗艦級相機，當然有多項突破。首先，像素有突破，內置咗830萬像素SuperHADCCD，相片解像度可達到3,264×2,448，莫講話A4，就算係A3面積嘅打印都足夠應付！</p><p><br> &#13;<br> <spanclass><fontstyle>4色CCD濾光鏡  &#13;<br> 突破之二，係一般數碼相機所係使用3色濾光鏡，F828使用4色濾光鏡CCD，除咗基本紅、藍及綠外，額外增加翠綠色，令到顏色配搭更多，其最終目標就係令到得出相片，最接近人眼所能見到最真實嘅顏色。SONY可能覺得憑呢點重未夠份量，更將一支相當於28~200mm嘅蔡司T*鏡頭裝進F828內，光學變焦可達到7倍，鏡頭上用上雙環設計，可獨立微調焦距及變焦，呢點操作有啲似單鏡機，操作方便，最Wide拍攝時，F828可提供F2.0大光圈，其他焦距則可用F2.8。</fontstyle></spanclass></p><p><br> &#13;<br> <spanclass><fontstyle>CF?MS雙卡插槽  &#13;<br> 突破之三，可以用平價嘅CF卡，雖然近期MS跌至一個較合理嘅價位，不過講到抵玩就點都唔及CF卡，F828影到800萬像素咁大食，記憶卡至少都要256MB先夠玩，選擇CF卡當然係不二之選。F828係首部SONY相機具備雙插槽設計，可使用TypeI/IICF卡及MS/MSPro/Duo。實際拎上手，發覺由手柄設計、Joystick形控桿以至高解像電子觀景器，都令操作可媲美單鏡相機，啱晒專業級拍友嘅要求。</fontstyle></spanclass></p><p><br> &#13;<br> <spanclass><fontstyle>行家意見  </fontstyle></spanclass></p><p><br> &#13;<br> <b> 抵讚：</b> &#13;<br> 4色CCD對相片質素有所改善，並非一味追求提高像素。&#13;<br> &#13;<br> <b> 要彈：</b> &#13;<br> 只有7倍光學變焦，與其大炮Look有啲唔襯。</p><p><spanclass><fontstyle>同場加映  &#13;<br> &#13;<br> <spanclass><fontstyle>DSC-T1薄身配大芒  &#13;<br> SONY另外還公布咗部與日本同日曝光嘅DSC-T1，具備500萬像素，而機身只有21mm薄，係現時其中一部最薄嘅500萬機種。雖然咁薄身，但透過叠射式鏡頭，鏡頭唔使伸出嚟，就有3倍光學變焦，而且更用咗蔡司鏡，質素有保證。扭轉機身，背面有個2.5吋大芒，冇耐前Kyocera都有部同樣2.5吋芒嘅L-400，不過T1因為更加細部，所以個芒非常搶眼。T1更係一部適合玩Snapshot嘅DC，開機至拍攝只要1.4秒，隨時都影得，反應夠敏捷。</fontstyle></spanclass></fontstyle></spanclass></p><p><br> &#13;<br> <spanclass><fontstyle>SONYHK  &#13;<br> 查詢電話：23452966</fontstyle></spanclass></p></body></html>