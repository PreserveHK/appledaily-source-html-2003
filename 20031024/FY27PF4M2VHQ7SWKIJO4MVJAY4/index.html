<html><header><meta charset="utf-8"><title>車展速報2︰第37屆東京車展現場直擊<br>日產Fuga至搶眼</title></header><body><h1>車展速報2︰第37屆東京車展現場直擊<br>日產Fuga至搶眼</h1><p>其實響今屆東京車展會場內，除豐田及大發等車廠嘅新車，吸引到在場不少車迷外，原來日產汽車嘅產品亦具有一定吸引力，其中尤以將豪華房車及跑車形象，融合於一身嘅Fuga概念車，最能令筆者留有深刻印象；而三菱LancerEvo.VIIIMR及富士R2等等，亦散發出一陣陣令人難以抗拒嘅誘惑呢！&#13;<br>&#13;<br>記者、攝影：陳偉林&#13;<br>鳴謝：合誠汽車有限公司　（部份圖片由大會提供）</p><p><spanclass><fontstyle>日產Nissan  &#13;<br> &#13;<br> <spanclass><fontstyle>Fuga豪華動感集一身  &#13;<br> Fuga絕對稱得上係廠方為研製新一代豪華房車嘅概念型號，造型不但保留有一份豪邁氣派之外，響富動感嘅造型及巨型跑車合金胎軨組合襯托下，頓時一份跑車韻味油然而生，而車廂則貫徹有豪華房車嘅精髓，不但乘坐舒適度十足，而且重好有氣派㖭！與此同時，廠方亦為其安排有跑車化底盤結構，操控表現亦見來得出色呢！</fontstyle></spanclass></fontstyle></spanclass></p><p><br> &#13;<br> <spanclass><fontstyle>Redigo盡享駕駛樂趣  &#13;<br> 外形別致吸引嘅Redigo，原來係一部可讓你盡享開篷駕駛樂趣嘅概念車，皆因佢擁有硬頂配搭外，車頂部份更可將之拆除，從而變成一部開篷車㗎！引擎配搭則為一台1.4公升直4型號，並配以一套CVT無段變速波箱。</fontstyle></spanclass></p><p><br> &#13;<br> <spanclass><fontstyle>Serenity未來MPV  &#13;<br> MPV近年可算係各地車迷嘅主力追捧車款，而日產廠方有見及此，特別於場內展出咗Serenity概念MPV；此車不僅造型富CyberFeel，車廂空間亦見寬敞闊落，再加上甚為齊全嘅車廂設備，享受至愜意。然而，廠方更為其安排有一台3.5公升引擎，表現亦見強勁出色呢！</fontstyle></spanclass></p><p><br> &#13;<br> <spanclass><fontstyle>三菱Mitsubishi  &#13;<br> &#13;<br> <spanclass><fontstyle>TarmacSpyder火辣開篷概念跑車  &#13;<br> 以一身火紅色車身色調配搭出現嘅TarmacSpyder，既獨特又吸引嘅賣相，不但予人耳目一新之感外，車廂布局亦見有一份CyberFeel；至於機械配搭方面，廠方就為其安排有一台2.0公升直4DOHC引擎作主要動力來源，再加上Turbo裝置，輸出充裕唔在講，匹配埋一套5前速自動波箱，性能表現可謂毋庸置疑。</fontstyle></spanclass></fontstyle></spanclass></p><p><spanclass><fontstyle>LancerEvo.VIIIMR終極街霸  &#13;<br> 有街霸之稱嘅三菱LancerEvo.跑車，由推出至今已到第八代，而且仍廣受各地車迷追捧；至於響今屆車展會場內展出嘅LancerEvo.VIIIMR，雖然外觀上與現有型號相近，但一套懸掛則改用上Bilstein嘅出品，而且更經過廠方精心調校，得以令操控表現變得更強，加上多套電子系統（如ACD、SuperAYC及ABS等）輔助下，行車循迹及安全性亦增強不少呢！</fontstyle></spanclass></p><p><spanclass><fontstyle>CZ2Cabriolet最啱女士用  &#13;<br> 三菱車廠除展出擁有剛強個性嘅TarmacSpyder開篷車外，同場亦展出以女士們為針對目標嘅CZ2Cabriolet概念開篷車；圓潤流暢嘅車身線條，響軟篷頂嘅襯托下，頓時來得吸引力十足。另外，車內一套MitsubishiMotorsInformationCommunicator（MMIC）系統，可讓駕駛者能將資料儲存於MemoryStick內，並可於車上、家中又或者係辦公室內使用，真係好方便㗎！</fontstyle></spanclass></p><p><spanclass><fontstyle>本田Honda  &#13;<br> &#13;<br> <spanclass><fontstyle>HSC終極跑車化身  &#13;<br> 被視為NSX嘅後繼概念車，賣相倍見有跑車辣味外，佢重採用咗近乎鷗翼式車門配搭，預期會裝上新一代3.5公升V6偈，馬力輸出最起碼會有300匹或以上，並輔有6前速手波或半自動波裝置。</fontstyle></spanclass></fontstyle></spanclass></p><p><br> &#13;<br> <spanclass><fontstyle>ASM快將投產GrandWagon  &#13;<br> 一直被視為至頂級嘅Odyssey，明年快將有另一部更大型嘅MPV，以抗衡豐田Alphard及日產Elgrand喇！新車除有三排八座位配搭外，重有左右雙趟門設計，還配有最新3.5公升V6偈呢！</fontstyle></spanclass></p><p><br> &#13;<br> <spanclass><fontstyle>富士Subaru  &#13;<br> &#13;<br> <spanclass><fontstyle>B9Scrambler環保開篷車  &#13;<br> 近年，各大車廠都紛紛推出一系列環保車款，就連富士亦唔例外，佢哋亦響今屆車展會場上，展出用上最新SSHEV混合燃料動力配搭嘅B9Scrambler概念開篷跑車，夠晒環保之餘，跑車化底盤結構，更可令車子有出色嘅操控表現。</fontstyle></spanclass></fontstyle></spanclass></p><p><spanclass><fontstyle>R2新一代城市小車  &#13;<br> 有望正式推出市場嘅富士R2城市小車，用上一台660cc直4DOHC偈作核心，並分有自然吸氣嘅NA版及配有Supercharged裝置嘅頂級跑版，性能表現絕對毋庸置疑，而其外觀及車廂布局亦見有一份吸引力，睇嚟一定能夠迎合一眾年輕車迷口味。</fontstyle></spanclass></p><p><spanclass><fontstyle>光岡Mitsuoka  &#13;<br> &#13;<br> <spanclass><fontstyle>Nouera豪得有型  &#13;<br> 向來旗下車款以懷舊Look作賣點嘅光岡汽車，繼早前嘅Galue及Viewt等車系之後，佢哋又於今屆車展會場上，展出全新Nouera型號；新車除秉承有廠方一貫嘅豪邁作風之餘，造型望落重好有ClassicFeel㖭！然而，兩台分別係2.0公升（馬力155匹），以及2.4公升（馬力200匹）嘅引擎配搭，亦能令車子有出色嘅性能表現。</fontstyle></spanclass></fontstyle></spanclass></p></body></html>