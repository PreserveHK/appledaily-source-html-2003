<html><header><meta charset="utf-8"><title>Oris新表Artelier棄武從文玩藝術</title></header><body><h1>Oris新表Artelier棄武從文玩藝術</h1><p>老人家教落，做人千祈唔好淨係識食老本。撰此文時，剛剛啱啱睇完Prince維港騷演出，心情仍未平復，未平復並非因為自掏腰包，看到人家有免費飛而揼心口，而係王子年屆45水準絲毫不減當年，演出落力感人絕對沒有欺場，Prince自當年改名做一個符號，又公開話自己只係「唱片公司的奴隸」，後來終於成立自己公司，樂評話王子自此拋棄商業元素，雖然無80年代咁紅，但絕對唔係食老本咁無志氣。&#13;<br>向來以Sell運動的Oris，一樣無食老本。最新推出的Artelier系列，嶄新設計不但一改運動強項形象（他們是F1威廉士車隊贊助），大玩斯文藝術形象，而且採用全新複雜機芯，要比運動表款貴上一截。來港出席記者會的Oris行政主席EmilKlingelfuss說：「Artelier是設計師與藝術家合作下的結晶。而為全新機芯而設計的表殼，可包容不同功能的機械機芯，由3片式不銹鋼組成，鑄模、開發成本比一般的表殼高得多了。雖然如此，它們質素如此高，我是絕對有信心的。」Oris表示，系列中四款新表雖然在品牌中比較高價，但比起搭載同樣機芯的其他品牌，還是要平上一截。即係繼續Sell「抵食夾大件」。&#13;<br>&#13;<br>記者：何兆彬</p><p><br> &#13;<br> <spanclass><fontstyle>售賣點：  &#13;<br> 各大表行</fontstyle></spanclass></p></body></html>