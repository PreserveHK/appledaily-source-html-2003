<html><header><meta charset="utf-8"><title>佳士得2000萬翡翠<br>歐陽妙芝玉手絕配八年</title></header><body><h1>佳士得2000萬翡翠<br>歐陽妙芝玉手絕配八年</h1><p>名模歐陽妙芝昨日往金鐘為佳士得拍賣行示範瑰麗珠寶，其中一套翡翠首飾估價近二千萬元。已連續八年為佳士得任模特兒的妙芝，為了玉手大特寫時更好看，會修甲和多塗潤手霜滋潤手部，但潤手霜不能塗太多，以免𨄮跌手上價值連城的珍品。</p><p>名模歐陽妙芝昨日往金鐘萬豪酒店為佳士得秋季拍賣會預展擔任示範模特兒，她已是連續第八年為佳士得效力。昨日她分別示範全套估價近二千萬元的翡翠首飾和全套估價約五百萬的「CarvinFrench」綠寶首飾等瑰麗珠寶。<br> &#13;<br> <spanclass>修甲保持狀態 &#13;<br> 示範價值連城的珠寶首飾，攝影師常會取手部大特寫角度，模特兒的手腳均是其生財工具，所以妙芝每次接這類型的工作前會有所預備，她說：「前日已經去咗修甲，演出前又塗潤手霜，希望對手以最佳狀態示人。」&#13;<br> 妙芝續說：「不過塗潤手霜唔可以過量，我試過有次要手執價值連城嘅珍品瓷器，但係嗰次就搽多咗潤手霜，隻手滑得滯，差啲『跣』咗隻碟落地，真係驚心動魄。」問妙芝可有收過男友Steven送贈的首飾？她說：「佢知我鍾意心形，所以都送過心形頸鏈同手鏈畀我。」<br> &#13;<br> <spanclass>行山曾被跟蹤 &#13;<br> 一直努力keepfit的妙芝又表示近期均會與模特兒好友結伴行山，她說：「有次我行山，俾個的士司機跟住，嚇得我掉頭走。」她又甜蜜蜜地表示男友Steven也有陪她行山，她說：「我哋嗰次沿住種植道行，男友就話，我哋段感情就沿住呢條路種植返嚟。」&#13;<br> 採訪:JessicaNgan&#13;<br> 攝影:ChanKwingWai</spanclass></spanclass></p></body></html>