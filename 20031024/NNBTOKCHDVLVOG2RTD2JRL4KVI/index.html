<html><header><meta charset="utf-8"><title>車展速報1：第37屆東京車展現場直擊<br>豐田大發RV掛帥</title></header><body><h1>車展速報1：第37屆東京車展現場直擊<br>豐田大發RV掛帥</h1><p>響今屆東京車展上，各大車廠除展出多款備受注目嘅新車外，當中重有多款概念車於場內展出，而且重多以近年廣為車迷受落嘅RV形象示人㖭！當中最惹人注目嘅，會係豐田NLSV及大發Tanto；事不宜遲，不如𠵱家就一齊嚟睇吓啦！&#13;<br>&#13;<br>記者、攝影：陳偉林　鳴謝：皇冠汽車有限公司</p><p><spanclass><fontstyle>豐田NLSV　城市RV車款  &#13;<br> 呢款NLSV用上近年流行嘅兩廂式車身組合，左邊車身僅有單一大趟門配搭，加上兩排四座位組合，從而令空間變得寬敞闊落。</fontstyle></spanclass></p><p><spanclass><fontstyle>豐田SU-HV2　混合引擎SUV  &#13;<br> 套上日本版Kluger外殼嘅混合引擎SUV車款，裝有一台3.3公升V6偈（馬力200匹或以上）外，重有兩台分置於前後軸嘅電馬達，輸出有160匹及60匹，續航力高達1000公里，並有慳油好力嘅特性。</fontstyle></spanclass></p><p><spanclass><fontstyle>豐田SU-HV1　前衞Cyber四驅車  &#13;<br> 新車用上Hybrid引擎之餘，重有全新High-tech車燈，有助提升夜間行車嘅透光率；而車子亦以一台3.3公升V6偈作主打，每趟入油可行走近一千公里。</fontstyle></spanclass></p><p><spanclass><fontstyle>凌志LF-S新一代轎跑車混合體  &#13;<br> 繼凌志SC430之後，另一款高性能概念Coupe，除全天幕式車頂配搭夠吸引外，佢重以一台新款V8偈作組合，表現大可媲美同級德國車。</fontstyle></spanclass></p><p><spanclass><fontstyle>大發Tanto迷你CityRV新貴  &#13;<br> 用上方匣子外形嘅四門迷你RV，出入方便之餘，就連車廂空間重好闊落實用，正好切合現代繁忙都市人嘅代步需要。</fontstyle></spanclass></p><p><br> &#13;<br> <spanclass><fontstyle>萬事得RX-8HydrogenRE加速倍見勁力  &#13;<br> 全新雙轉子引擎配搭嘅RX-8亮相不久，廠方又研製出配用Hydrogen跟Gasonline混合引擎組合嘅RX-8概念跑車，單係Hydrogen偈輸出便有110匹咁多。</fontstyle></spanclass></p><p><spanclass><fontstyle>萬事得Washu前衞型人SUV  &#13;<br> 部車設計概念簡約吸引，兼用左右雙趟門，而後門則用上兩截式開合，並以一台3.5V6偈作主打，馬力輸出達245匹，扭力輸出則為28.0kgm，而且重可以最多可搭載6人。</fontstyle></spanclass></p></body></html>