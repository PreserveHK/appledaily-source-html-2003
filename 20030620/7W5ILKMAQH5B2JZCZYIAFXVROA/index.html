<html><header><meta charset="utf-8"><title>新車速報：<br>奧迪A83.7QuattroTiptronic<br>新版好先進喔！</title></header><body><h1>新車速報：<br>奧迪A83.7QuattroTiptronic<br>新版好先進喔！</h1><p>車迷期待已久，全新一代奧迪旗艦車嘅A8車系，經已正式登陸香港；而率先打頭陣嘅A83.7QuattroTiptronic型號，耳目一新嘅外形，除一反傳統別具房跑車活力外，新加入嘅MMI多媒體系統，加上可調校軟硬及高低嘅液氣壓避震，還有Quattro恒式四驅裝置，教人有全新體驗之餘，亦帶出高級轎車嘅新氣象㖭！&#13;<br>記者、攝影：陳偉林&#13;<br>ImageGirl：Wendy</p><p><spanclass><fontstyle>外形有別傳統帶房跑味  &#13;<br> 單係呎碼上，新款A8較上一代有進步之餘，最受關注嘅會係新車前後軸距，有多達62mm裨益外，車高同闊度亦分別有7mm同14mm增加，令置身其中嘅乘客倍感愜意外，圓渾修長帶房跑車味道嘅車身設計，風阻系數更降低至Cd0.27而已，除令行車倍見順暢外，兼且重有慳油嘅特性㗎！</fontstyle></spanclass></p><p><spanclass><fontstyle>MMI多媒體系統隨心所欲  &#13;<br> 全新鋪排嘅座艙設計，空間寬敞舒適之餘，以人體工學設計出現嘅中控台，既無礙手礙腳嘅不便，反之各個按鍵皆隨手可及，尤其係一套全新多媒體MMI系統，響大型旋鈕兩旁重置有音響、免提電話、電子導航及行車模式等選擇，大可透過中控台頂嘅屏幕自由操作，兩旁高級皮椅各置有中央手枕外，前排更備有全方位電控及四組記憶裝置，以及個別椅背軟硬調校㖭！</fontstyle></spanclass></p><p><spanclass><fontstyle>鋁合金車架帶出慳油又好力  &#13;<br> 打頭陣嘅新款A83.7QuattroTiptronic型號，輸出響同級中並不突出，惟本身高科技鋁合金車架結構，除有助減輕車重外，亦有助起跑加速變得敏捷有勁；而一套6前速Tiptronic半自動波箱，另備有軚盤+/-操控，轉檔順滑重帶出手波車快感。再者，分有四種不同特性嘅避震軟硬調校，重可以因應車速調節車高，最低可將離地距降低至95mm；而最令人印象深刻，會係呢部新車動靜兼備之餘，走彎循迹性及穩定力，既見跑車特色亦帶有高級轎車嘅嘅穩重感呢！</fontstyle></spanclass></p><p><spanclass><fontstyle>記者試完車後覺得點？  &#13;<br> 全新奧迪A8車系有破舊立新嘅新氣象，唔單止有房跑車嘅矯捷外形，全新液氣壓避震可自動調校軟硬度同埋車身高低，予人乘坐舒適愜意之餘，轉彎穩妥性更能媲美寶馬7系。&#13;<br> &#13;<br> <spanclass><fontstyle>靚女Wendy又點睇？  &#13;<br> 部車台型十足重好Man，車廂鋪排又見先進前衞，難得空間闊落之餘，前後兩排座椅重各自有椅背軟硬調節。</fontstyle></spanclass></fontstyle></spanclass></p><p><spanclass><fontstyle>奧迪A83.7QuattroTiptronic規格  &#13;<br> 引擎：3697ccV8DOHC&#13;<br> 馬力：280ps/6000rpm&#13;<br> 扭力：36.7kgm/3750rpm&#13;<br> 傳動：6前速Tiptronic半自動波，恒式四驅&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：255/45R18BridgestonePotenzaRE040&#13;<br> 尺碼：5051×1894×1444mm&#13;<br> 軸距：2944mm；車重：1770kg&#13;<br> 0-100公里：7.3秒；極速：250km/h&#13;<br> 平均耗油：11.7-11.9L/100km&#13;<br> 新車售價：$948,000（Pre-launch）&#13;<br> 車輛提供：合迪汽車（21538181）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>寶馬735Li  &#13;<br> 引擎：3600ccV8DOHC&#13;<br> 馬力：272ps/6200rpm&#13;<br> 扭力：36.7kgm/3700rpm&#13;<br> 尺碼：5169×1902×1492mm&#13;<br> 軸距：3130mm；車重：1935kg&#13;<br> 新車售價：$1,166,400&#13;<br> 查詢：寶馬香港（27145271）&#13;<br> 簡評：近期炙手可熱嘅豪華轎車，造型獨特富品味外，性能及操控感更叫人讚不絕口。</fontstyle></spanclass></fontstyle></spanclass></p><p><spanclass><fontstyle>平治S350L  &#13;<br> 引擎：3724ccV6DOHC&#13;<br> 馬力：245ps/5700rpm&#13;<br> 扭力：35.7kgm/3000-4500rpm&#13;<br> 尺碼：5163×1855×1444mm&#13;<br> 軸距：3085mm；車重：1840kg&#13;<br> 新車售價：$1,159,063&#13;<br> 查詢：仁孚行（28957288）&#13;<br> 簡評：品牌效應一直不乏捧場客及仰慕者垂青，新車更換上全新3.7公升V6偈，性能較前有躍進外，講究座艙鋪排亦見品味出眾。</fontstyle></spanclass></p></body></html>