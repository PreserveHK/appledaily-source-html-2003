<html><header><meta charset="utf-8"><title>　　《蘋果》8歲肥佬黎台灣打拼 - 李八方</title></header><body><h1>　　《蘋果》8歲肥佬黎台灣打拼 - 李八方</h1><p>話咁快又一年，《蘋果》今日八歲生日。八方重閱去年今日篇稿，當時話「七年，二千五百五十幾日，睇番轉頭就好似前幾日咁……眨吓眼，香港已經改朝換代，董建華已經第二任，《蘋果》已經準備好再創刊──在台灣出一份日報。」現在台灣《蘋果》已經出版近兩個月，香港呢一年亦好大變化。<br> &#13;<br> <spanclass>多謝大家努力 &#13;<br> 肥佬黎去咗台灣督師，八方好耐冇見佢；噚晚打長途電話去問吓佢八年有乜感想，佢竟然話「冇乜嘢好講！」肥佬黎話自己要在台灣睇住張新報紙，𠵱家係最辛苦嘅時候，不過慢慢就會掂。&#13;<br> 咁香港呢邊呢？&#13;<br> 佢答：「你哋搞囉」！重叫八方唔好搞佢。&#13;<br> 咁有乜嘢同班同事講呢？&#13;<br> 「多謝大家努力！」六個字，冇多冇少。&#13;<br> 八年，差不多三千日，日日埋頭係咁做，真係犯過唔少錯，得罪過唔少人，有好多遺憾，有好多教訓，但始終有嘢寫都幾開心。&#13;<br> 《基本法》二十三條通過在即，啲暗箭睇怕會變晒明刀，一把一把掛在頭頂；但願明年今日《蘋果》九歲時，繼續「隔牆有耳」，暢所欲言。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>