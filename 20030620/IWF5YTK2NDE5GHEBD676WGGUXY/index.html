<html><header><meta charset="utf-8"><title>　　陳日君同孫公密密斟 - 李八方</title></header><body><h1>　　陳日君同孫公密密斟 - 李八方</h1><p>英女皇壽辰酒會，見到主教陳日君同孫明揚局長咬耳仔，兩個傾咗好耐，八方問主教有冇俾孫公說服？點知陳主教話：「點說服，佢係天主教徒。」&#13;<br> 主教話其實啲市民都係俾政府迫上街嘅啫，如果政府肯讓啲步，好似押後二、三讀，相信就分分鐘少咗一半人上街。&#13;<br> 葉劉淑儀就好風騷同八方講，佢冇俾班議員激親，唔知幾開心㖭。佢就開心得過，啲警察被人打甩牙，警隊二哥李明逵笑住話，佢特登派啲戴假牙嘅警察行beat，佢自己嗰副都係假，但想打佢就要跳高啲。&#13;<br> （圖）陳日君主教（右）同孫明揚局長密密斟，睇怕孫公冇辦法說服主教。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>