<html><header><meta charset="utf-8"><title>「佢冇同我求過婚」<br>子淇八卦天明戀事好開心</title></header><body><h1>「佢冇同我求過婚」<br>子淇八卦天明戀事好開心</h1><p>洪天明最近跟楊怡拍拖，身為舊愛的徐子淇因身不在港，未能看到有關的報道，不過她仍然關心天明的情況。子淇覺得畢竟跟天明朋友一場，要是對方覓得真愛和幸福，她都一定會替他開心，她更表示有空會致電天明，八卦一下他的感情事。</p><p>徐子淇近日從英國回港放暑假，但此行圈外男友Brian卻沒有同行。這三個月，子淇表示會留港專心工作以賺取外快。對於舊愛洪天明跟楊怡拍拖的新聞，子淇坦言尚未看過，她說：「我聽記者朋友提過天明嘅近況，如果佢真係拍拖都戥佢開心，至於話佢哋兩個襯唔襯，其實唔到我去講。」&#13;<br> 子淇返港才一周，很多朋友都未相約見面，若過幾天有時間，子淇會致電天明問候，她說：「到時順便向佢八卦一吓。」<br> &#13;<br> <spanclass>男友關心 &#13;<br> 不過對於有報道指吳家樂早前踢爆好友洪天明曾向子淇求婚，她卻否認說：「佢冇同我求過婚，亦冇送過戒指畀我！」&#13;<br> 當記者問到子淇跟男友Brian異地分隔，她可會心掛掛時，子淇則說：「冇所謂，我覺得維繫一段感情唔一定要成日都見，愛嘅感覺係大家需要對方。我覺得同男友一齊喺英國讀書時，佢好照顧同關心我。呢三個月冇得見，咪通長途電話同e-mail囉！」<br> &#13;<br> <spanclass>身形暴脹 &#13;<br> 徐子淇剛在英國完成考試，不過她因吃了不少零食，所以身形暴脹，看來很快會有纖體公司打她的主意了。徐子淇說：「其實𠵱家我有成一百二十四磅，都算係最肥嘅時期，我聽經理人講都有纖體公司想贊助我收身，但係邊間就重傾緊。」&#13;<br> 採訪：比華利&#13;<br> 攝影：陳偉權&#13;<br> 協力：羅慧敏&#13;<br> 服裝：SistyrMoon&#13;<br> 髮型：CalvinChan（TeteHairDressing）</spanclass></spanclass></p></body></html>