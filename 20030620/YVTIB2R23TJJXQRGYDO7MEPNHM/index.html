<html><header><meta charset="utf-8"><title>GCSonic舊酒新瓶再搵銀</title></header><body><h1>GCSonic舊酒新瓶再搵銀</h1><p>今個星期SEGA再喺GC上推出DC名作移植遊戲，SONICADVENTURE第一集《SONICAdventureDX》（$380）。除咗完全移植亦加強咗畫面質素，亦會對應GBA上養Chaos系統，話時話唔經唔覺今次已經係GC上第三隻SONIC遊戲，SEGA咁出Game法會唔會好快玩死自己呢？今個星期同日推出嘅重有GAMECUBE嘅GTCUBE（約$380）同PS2/GC《EnterTheMatrix》日本版（約$390），之前玩唔到美版嘅，𠵱家可以諗諗，至於PS2就有《MetalSlug3》（約$320）撐場。</p><p><spanclass><fontstyle>PS2變身MP3  &#13;<br> 美國BROADQ公司剛推出咗一隻名《QCAST》嘅程式碟，此碟可以令PS2播放MPEG1、2、4，以及MP3、AC3、JPEG、PNG……等等，售價49.9美元（約400港元），但現時只在美國版主機上使用，亞洲機就要再等等，以後部PS2就愈嚟愈多用途喇！</fontstyle></spanclass></p><p><spanclass><fontstyle>《變形俠醫》食正條水  &#13;<br> 前排《EnterTheMatrix》食正電影條水，加上所有機種都有遊戲版本，喺全世界都好賣到「巴巴聲」，遊戲商真係賺到笑。由李安執導嘅綠色巨人《變形俠醫》就喺噚日上映，亦會喺全機種，即係PS2、GC、XBOX統統登場，不過今鋪依然全部係美國版，有興趣嘅都要CheckCheck自己部機先好買，美國定價$49.9，嚟到香港大約400蚊左右。</fontstyle></spanclass></p></body></html>