<html><header><meta charset="utf-8"><title>陽光五小子秘密練兵<br>Sky仔出蕉突襲Boy'Z有得揮</title></header><body><h1>陽光五小子秘密練兵<br>Sky仔出蕉突襲Boy'Z有得揮</h1><p>秘密練兵半年的正東五人男子新組合Sky日前一同出海玩香蕉船，盡顯陽光活潑的一面。看來人氣二人男子組合Boy'Z遇上勁敵，要與Sky在年底一同競逐新人王寶座。</p><p>去年樂壇湧現不少女子組合，今年則輪到男子組發威，上半年英皇二人男子組合Boy'Z率先彈出後，騎呢八公Aunties亦宣布推出新碟，而正東簽的五人男子組合Sky，日前亦曝光。<br> &#13;<br> <spanclass>下月闖樂壇 &#13;<br> Sky下月進軍樂壇，預算十月出唱片，而華納簽的六人男子組合也即將出籠，相信下半年男子組合將有一番惡鬥。&#13;<br> 由五名十九至二十一歲少男組成的Sky秘密學唱歌半年，成員包括隊長潘卓楠（Gilbert）、林卓健（阿健）、梁俊邦（Bonald）、趙耀邦（Bong）和嚴嘉駿（Yani）。其中Bonald是D&amp;M錄音室太子爺，Twins、陳奕迅及容祖兒等均是該錄音室的常客。&#13;<br> 日前Sky應本報邀請到西貢橋嘴島拍照，五人夾手夾腳把香蕉船搬出海做「抬蕉」少年。除現任游泳教練的Gilbert玩過香蕉船外，其餘四位香蕉初哥顯得雞手鴨腳，幾乎搞到反蕉收場。<br> &#13;<br> <spanclass>最怕痰上頸 &#13;<br> Sky被問到是否將對撼Boy'Z，他們說：「唔好話撼，大家形象唔同，啲人如果攞我哋兩隊嚟比較重好，等我哋有個假想敵去追人哋。Boy'Z靚仔、跳舞又叻，但我哋人多，我哋會走健康同陽光路線。」&#13;<br> 初入樂壇的Sky坦言確實感到壓力，他們說：「我哋最驚唱歌水準唔夠穩定，萬一唱緊歌時啱啱痰上頸，咁就唔知點算，所以𠵱家要再勤力啲，畀心機練歌。」問他們會否渴望年底奪得新人獎？他們說：「好遠呀，我哋重有好多嘢要努力，其他嘢唔敢諗住。」&#13;<br> 採訪：朱芷瑩&#13;<br> 攝影：陳志嵐&#13;<br> 快艇及香蕉船提供：陽光海上活動訓練&#13;<br> 髮型：AddemLo（Headquarters）&#13;<br> 化妝：KafanaChoi、JaffeTsang（TouchUpProductionLtd）</spanclass></spanclass></p></body></html>