<html><header><meta charset="utf-8"><title>話梅上大枱做餸開胃兼醒神</title></header><body><h1>話梅上大枱做餸開胃兼醒神</h1><p>無聊時候，都鍾意啜粒梅醒醒神。但除了將梅直接送入口外，用來煮餸吃，一樣酸甜醒胃且更富變化，尤其適合夏天脾胃。較大路的有酸梅菜式，但講到話梅，就較少聽聞可以入饌！入廚50年的群姐，天生一手好廚藝，毋須師承任何人，只要自己嘗過一口，就能將味道煮出來！一味獨特的話梅豬手，也就是這樣給她炮製出來！&#13;<br>&#13;<br>記者：吳佩璇　攝影：黃子偉&#13;<br>逢星期一至五出版</p><p>有8個子女、9個孫的群姐，入廚幾十年，煮餸自然有一手。但她那得天獨厚的舌頭，卻不是日子有功便能練就得到的。群姐自言從來不看甚麼烹飪節目或食譜之類，煮得一手好菜，全賴一條敏銳的舌頭：「只要我食過嗰味餸，就知人哋點煮、落乜調味。返屋企試煮一、兩次，就做得番個味道出嚟。」&#13;<br> &#13;<br> <spanclass><fontstyle>只要有得煮　通宵唔瞓都開心  &#13;<br> 既有天賦本錢，群姐也好喜歡入廚。細細個住徙置區，爐頭設在走廊，她就會望吓人點煮，從中偷師。她自言：「煮嘢食好有滿足感……」，所以每年大年初二，她都會煮一餐「大鑊飯」，供三十幾人享用；更厲害係年年都煮不同菜式，永冇重複。為此，她在年初一開始準備，一日一夜唔瞓，煮到年初二。早前，孫仔就讀的幼稚園舉辦美食大賽，群姐更以一道生炒骨就輕易攞走個優異獎。</fontstyle></spanclass></p><p><spanclass><fontstyle>鮮味醒胃　梅子蒸烏頭  &#13;<br> 用梅入饌，酸梅可說是最大路的選擇。事關酸梅味夠酸、又較腍身，配搭其他食物來煮，容易入味。好似蒸排骨或蒸鵝等，都好夾味。今日群姐就用酸梅來蒸魚，同樣醒胃，重好鮮味㖭！</fontstyle></spanclass></p><p><spanclass><fontstyle>用咩料：  &#13;<br> 烏頭1條（約1斤）&#13;<br> 酸梅4粒&#13;<br> 麵豉1湯匙&#13;<br> 砂糖2湯匙&#13;<br> 油1湯匙&#13;<br> 葱2條切絲</fontstyle></spanclass></p><p><spanclass><fontstyle>好易做：  &#13;<br> 1.酸梅加糖，用匙羹壓碎攪勻。加入麵豉醬及油再攪勻備用。&#13;<br> 2.魚洗淨抹乾水切雙飛，將酸梅醬平均放在魚身。喜歡吃辣的朋友，可加埋椒絲。&#13;<br> 3.隔水蒸約10分鐘。&#13;<br> 4.最後灒熟油、葱、豉油上碟即可。</fontstyle></spanclass></p><p><spanclass><fontstyle>酸甜惹味　話梅豬手  &#13;<br> 去年群姐到順德旅行時，在一間餐館吃過這味菜，便念念不忘：「用話梅嚟燜豬手個口感好特別，有薑嘅微辣味，又有話梅酸味。之後我返到香港就試整，試咗一次就成功煮番嗰種味出嚟。」都說群姐有煮食天份，她自調的話梅醋汁，酸甜醒胃，用來燜豬手，入味得無法形容，令人胃口大增，撈飯或送酒都好適合。真沒想過區區話梅可調配出這樣美味的菜式來！</fontstyle></spanclass></p><p><spanclass><fontstyle>用咩料：  &#13;<br> 豬手	1隻&#13;<br> 蒜頭	3粒&#13;<br> 乾葱頭	3粒&#13;<br> &#13;<br> <spanclass><fontstyle>話梅醋用料：  &#13;<br> 話梅	10粒（若選優質的花旗參話梅，當更入味）&#13;<br> 薑	6大片&#13;<br> 白醋	4安士&#13;<br> 片糖	2.5片</fontstyle></spanclass></fontstyle></spanclass></p><p><spanclass><fontstyle>好易做：  &#13;<br> 1.先調話梅醋汁：用薑、話梅及片糖，加入白醋浸約1小時。然後將話梅醋汁慢火煮溶，待用。（話梅醋汁浸得愈耐愈入味）&#13;<br> 2.豬手洗淨後出水，再用冰水浸約半小時。&#13;<br> 3.煲滾水將豬手烚腍，需時約45分鐘。熄火後再焗15分鐘，隔去水份。&#13;<br> 4.燒熱油鑊，下蒜頭、乾葱頭爆香。下豬手兜數下灒酒。&#13;<br> 5.再下話梅醋汁兜勻，待汁收乾（約10分鐘）後上碟。想有點色水，可加少許老抽。若能上午煮好，留待晚上才吃，將更腍更入味。</fontstyle></spanclass></p><p><br> &#13;<br> <center> <spanclass><fontstyle>試食報告  </fontstyle></spanclass></center> </p><p><spanclass><fontstyle>揀豬手小心得  &#13;<br> 要將這味獨特的話梅豬手煮得出色，選料亦好重要。群姐話揀豬手要留意肉色，鮮嫩不要發黑，便是新鮮。另可留意豬肥膏位，愈透明色亦愈新鮮。切記不要忘記看指甲，豬腳趾甲若然有變黑迹象，就千祈咪買。最後不妨用手摸一摸，肉地實在有質感就謂之好，感覺鬆鬆散散的就靚極有限。&#13;<br> 家住石硤尾的群姐，自然幫襯番街坊街里嘅石硤尾街巿。群姐話石硤尾街巿的好處是肉類算平。好似雞咁，$30都有一隻，上到$50這個水位，已經可以買到靚雞。</fontstyle></spanclass></p></body></html>