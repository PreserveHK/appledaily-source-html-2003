<html><header><meta charset="utf-8"><title>新車速報：<br>福特Fusion實用樂趣多</title></header><body><h1>新車速報：<br>福特Fusion實用樂趣多</h1><p>早陣子，福特推出全新城市小車Fiesta嘅同時，經已透露過會引入嶄新設計概念，擁有UAV（UrbanActivityVehicle）個性嘅Fusion新車，既切合香港車多路窄嘅城市環境，而多變又實用嘅寬敞車廂空間，匹配慳油好力嘅1.4公升Duratec引擎及5前速Durashift傳動裝置，同級車中亦可謂無出其右。&#13;<br>&#13;<br>記者、攝影：陳偉林　&#13;<br>ImageGirl：Wendy</p><p>近年，福特（Ford）汽車可謂新車接踵而來，可惜上半年因SARS疫潮，令新車推售計劃押後；惟無限創意仍能令其站穩市場前列位置，正如呢部針對家庭需要、嶄新UAV車款嘅Fusion，定位響一般家庭轎車同中型MPV之間，可用作日常代步之餘，又兼備RV條件，自然號召力大增啦！</p><p><br> &#13;<br> <spanclass><fontstyle>外表出眾富剛勁美  &#13;<br> 跟同廠Fiesta身形相若，兼且擁有FamilyLook嘅Fusion，用上粗獷嘅方匣子造型，勝在營造出闊落嘅車廂空間，而外表看來更見剛勁又富活力，當中又以一對頗有神氣嘅方形大燈，以及直立式尾燈至為突出呢！咪以為Fusion嘅高腰線，代表部車好高身噃！相反，部車擁有低地台低重心結構，唔止方便存放物件用，行車時重倍覺穩定得多呢！</fontstyle></spanclass></p><p><br> &#13;<br> <spanclass><fontstyle>座椅多變坐得好舒適  &#13;<br> 講到車廂陳設，高聳嘅空間感予人舒適之餘，兩排五座位組合重好寬敞舒適，遇有需要時尾排重可以左右獨立收摺，令尾廂容量由原來337公升，擴展至1,175公升咁多㗎！而前排乘客座墊下除備有大型儲物匣外，椅背重可以收摺做桌几㖭！設備方面，除有齊四門電窗、門邊電鏡外，少不了重有原廠冷氣、高級音響同智能式雙安全氣袋配搭呢！</fontstyle></spanclass></p><p><br> &#13;<br> <spanclass><fontstyle>低重心行車可靠性高  &#13;<br> 新車沿用一台1.4公升Duratec直4DOHC偈，匹配5前速雙模式Durashift波箱，既可以全程以自動波操作，同時又具備手波車嘅好玩一面，由於傳動齒比配搭適宜，綜觀起跑加速反應暢順有力，而拐彎亦見車身平穩，表現出對地有高抓着力，完全未有因為車高影響行車嘅演繹噃！</fontstyle></spanclass></p><p><br> &#13;<br> <spanclass><fontstyle>記者評語：切合用家需要  &#13;<br> 走城市UAV（UrbanActivityVehicle）路線嘅Fusion，會來得更切合香港車迷嘅要求，既實用又多變嘅車廂鋪排，可用作代步之餘，假日郊遊時使用亦見愜意；而一台1.4公升Duratec引擎，匹配5前速Durashift雙模式波箱，動力表現強而有勁，難得重有穩妥嘅循迹性，還給予乘客有廣闊嘅視野範圍呢！</fontstyle></spanclass></p><p><spanclass><fontstyle>Wendy評語：實用程度高  &#13;<br> 既Cute又別致嘅方匣子外形討好又突出，車廂兩排五座位空間好闊落，重有進出車廂嘅方便，而將尾排座椅收摺起所營造出嘅闊大尾廂，用作盛載大型物件至為適合不過㖭！</fontstyle></spanclass></p><p><spanclass><fontstyle>福特Fusion1.4規格  &#13;<br> 引擎：1388cc直4DOHC&#13;<br> 馬力：80ps/5700rpm&#13;<br> 扭力：12.7kgm/3500rpm&#13;<br> 傳動：5前速Durashift波箱，前輪驅動&#13;<br> 懸掛：（前）麥花臣支柱（後）半拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：195/60R15BridgestoneB390&#13;<br> 尺碼：4020×1721×1534mm&#13;<br> 軸距：2485mm；車重：1162kg&#13;<br> 0-100公里：10.9秒；極速：180km/h&#13;<br> 平均耗油：6.5L/100km&#13;<br> 新車售價：$129,800&#13;<br> 車輛提供：福特香港（25031032）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>豐田EchoVerso  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.6kgm/4400rpm&#13;<br> 尺碼：3880×1665×1700mm&#13;<br> 軸距：2500mm&#13;<br> 車重：1060kg起&#13;<br> 新車售價：$118,900&#13;<br> 查詢：皇冠汽車（28661020）&#13;<br> 簡評：推出至今不乏捧場客支持，除外形討好及車廂多變夠實用外，雙天窗配搭亦見搶鏡。</fontstyle></spanclass></p><p><spanclass><fontstyle>三菱Colt  &#13;<br> 引擎：1343cc直4DOHC&#13;<br> 馬力：90ps/5600rpm&#13;<br> 扭力：12.3kgm/4250rpm&#13;<br> 尺碼：3870×1680×1550mm&#13;<br> 軸距：2500mm&#13;<br> 車重：1030kg&#13;<br> 新車售價：$116,900起&#13;<br> 查詢：環宇汽車（27211111）&#13;<br> 簡評：賣相獨特又Cute，同樣擁有多變又實用嘅車廂陳設，全新引擎配搭亦有不錯演繹同可靠感。</fontstyle></spanclass></p></body></html>