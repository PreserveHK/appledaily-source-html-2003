<html><header><meta charset="utf-8"><title>DC配件變搶手貨</title></header><body><h1>DC配件變搶手貨</h1><p>最近新嘅數碼相機密密抵港，引咗唔少人升級或入貨做機主，連帶相關配件銷情都直線上升，好多腦場店舖都將佢哋放喺當眼位置，務求幫手帶旺間舖。&#13;<br>&#13;<br>記者：許福合</p><p><spanclass><fontstyle>硬碟抄相日漸流行  &#13;<br> 可能因為去完旅行後，發覺幾大容量嘅記憶卡都未必夠用，所以腦場最近都多咗人問XDriveII嘅資料，貪佢使用方便兼且揸住一張記憶卡走天涯，而標價都只係$628，不過要留意呢個價係唔包硬碟，要另外購買。</fontstyle></spanclass></p><p><spanclass><fontstyle>LEXARMS搶SONY客  &#13;<br> MemoryStick一向都屬富貴級嘅記憶卡，不過最近就平咗唔少，尤其SONY開放MS製造予其他廠商後，售價就更進一步下跌。好似呢張LEXARMS就吸引唔少用家，128MB都只係$375，兼且比原廠MS更靚仔，難怪令到唔少用家自動過檔。</fontstyle></spanclass></p><p><spanclass><fontstyle>藍芽USBDongle  &#13;<br> 要喺屋企整個無線網絡，點計都要7、8嚿水，用藍芽代替就更抵玩，尤其已經唔少PDA、手機、甚至相機已經內置藍芽，安裝容易嘅藍芽USBDongle自然更搶手。隨便問吓店員有邊隻好介紹，就有5、6款推介，價錢都差唔多，較平就有呢款PENBLUE，$245有交易。&#13;<br> &#13;<br> 金寶電子公司&#13;<br> 地址：旺角電腦中心2樓203號舖&#13;<br> 查詢電話：27820020</fontstyle></spanclass></p></body></html>