<html><header><meta charset="utf-8"><title>數碼影音：<br>3部Kodak長炮王免費送畀你</title></header><body><h1>數碼影音：<br>3部Kodak長炮王免費送畀你</h1><p>好多用家都嫌部DC唔夠Zoom，想影遠景都力不從心，而市面逐漸多咗一批機身細細，「火力」強勁嘅長炮王，其中Kodak最新嘅EasyShareDX6490就頗突出，唔單止高達30倍變焦，重要係機身夠細，隨時帶出街四圍Zoom餐飽。今日《蘋果》就聯同Kodak送出3部DX6490畀大家，想一嘗30倍Zoom威力，就快快手填妥以下參加表格Fax嚟喇！&#13;<br>&#13;<br>記者：劉耀祥　攝影：陳盛臣、劉耀祥&#13;<br>ImageGirl：Wendy</p><p><b> PROFILE</b> &#13;<br> 感光元件：400萬像素CCD&#13;<br> 變焦：10倍光學＋3倍數碼&#13;<br> ISO：80至800&#13;<br> 光圈：F2.8至F3.7&#13;<br> 快門：16-1?1,700秒&#13;<br> 儲存裝置：SD?MMC&#13;<br> 電池：專用鋰電&#13;<br> 重量：337g&#13;<br> 體積：99.6×79.9x×1.2mm&#13;<br> &#13;<br> KodakHK&#13;<br> 查詢電話：80090151</p><p>對比於市面上其他「長炮王」，Kodak嘅EasyShareDX6490外形比想像中來得細小，手柄位手工相當好，令用家可以揸實部機，感覺實在，未有隨時「跌落嚟」嘅危機感，女仔手掌就可以一手揸晒。用上德國史耐德鏡頭的DX6490，「大炮」直徑足足有1吋半，差唔多佔了半部機的面積，於細小嘅機身上顯得特別搶眼。關機時，鏡頭內藏於機身，唔覺支鏡威力無窮，不過機身側邊寫住大大個「10×」，已經表明其10倍光學變焦，再加上3倍數碼變焦，合共30倍的變焦威力，配合400萬像素的CCD，就算影過對面海都可清晰冇狗牙。</p><p><spanclass><fontstyle>2.2吋特大屏幕  &#13;<br> KodakDX6490除咗機身細細之外，其他都以「大」為主，撇除大大個鏡頭之外，連個芒都大過人。2.2吋特大LCD，唔會因為一味靠「大」而令質素降低，相反無論喺影像、光度、反差各方面都非常好，預覽畫面亦流暢非常，並未有窒礙情況出現。DX6490設有全手動、光圈?快門先決、以及曝光補償，看似特別為專業級用家而設，不過其實對新手亦一樣無任歡迎，因為內置四種預設模式，運動、人像、夜景以及全自動等，新手老手都咁易用。</fontstyle></spanclass></p><p><b> 遊戲篇</b> &#13;<br> <spanclass><fontstyle>第一關  &#13;<br> 睇完以上嘅介紹，30倍嘅變焦威力係咪已經令到你心郁郁？想去買都唔使咁心急，因為今日Kodak特別送出3部DX6490，想得到呢部「鏡長芒大」嘅DX6490，就要參加以下嘅遊戲喇。而第一關就考考你眼力，將下圖四張機身部份配番適當嘅名稱，然後將答案填在參加表格內。</fontstyle></spanclass></p><p>A.焦距控制&#13;<br> B.功能轉盤&#13;<br> C.記憶卡槽&#13;<br> D.紅外線對焦&#13;<br> &#13;<br> <spanclass><fontstyle>第二關  &#13;<br> 可以認得晒DX6490機身咁多個部份當然未夠，重要對內部有認識，先可以將DX6490發揮得淋漓盡致，所以第二關就係問答題，請將答案填在參加表格內。&#13;<br> 1.DX6490最多具有多少倍變焦？&#13;<br> A.20　B.30　C.40&#13;<br> &#13;<br> 2.DX6490是使用哪款品牌作為鏡頭？&#13;<br> A.史耐德　B.蔡斯　C.哈蘇&#13;<br> &#13;<br> 3.以下哪個尺寸為DX6490的屏幕面積？&#13;<br> A.2吋　B.2.2吋　C.2.4吋</fontstyle></spanclass></p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542?23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭3名參加者各得KodakDX6490數碼相機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Kodak員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>