<html><header><meta charset="utf-8"><title>西門子3G手機可拍MPEG4</title></header><body><h1>西門子3G手機可拍MPEG4</h1><p>3G巨輪已經開始轉動，各大手機廠亦都陸續推出3G手機，重要兼容埋現時2.5G嘅GSM制式就更加煞食，就算喺未有3G嘅地區都一樣可以有市場。繼Nokia發表7600之後，今勻再到西門子發功，日前於維也納及澳洲公布旗下第二部3G手機U15，外形相當靚仔，銀色為主調十分CyberFeel。除外形吸引之外，機前機後都設有鏡頭，可拍攝MPEG4格式短片，相片解像度亦有640×480像素，一於玩完影相再玩視像會議。而其他功能亦應有盡有，例如GPRS、藍芽、MP3、MMS及JAVA等都有齊。U15會於歐洲及澳洲先行發售，未知會否於香港推出。&#13;<br>&#13;<br>記者：劉耀祥</p></body></html>