<html><header><meta charset="utf-8"><title>　　陳啟宗叫立會議員醒啲 - 李八方</title></header><body><h1>　　陳啟宗叫立會議員醒啲 - 李八方</h1><p>恒隆集團主席、有商界拿破崙之稱（係指身形）嘅陳啟宗每年都喺年報發表偉論，噚日呢份年報已上網，當然要睇吓Ronnie點樣指點江山。&#13;<br> 今年，陳啟宗當然講樓市，認為樓市旺市不旺價；至於興建酒店熱，陳氏懷疑呢類改變用途建成嘅酒店後果回報微薄，部份只想將物業變為共用寓所然後出售，但政府可能堵塞此漏洞。&#13;<br> 最重要嘅係展望，梗係無一例外，陳啟宗用大部份篇幅挺董，認為八萬五政策非樓市大跌元兇，董特首嘅反應也非太慢，只係要喺「非理性及非知情之聲音」間求取平衡咁話。最後才係頂癮處，陳主席話：「希望過去數年抱錯誤見解嘅立法會議員，今後能有較佳之表現。」咁老董嘅表現又點？朗尼．陳咁識撈，抵佢同俾西方左派稱為國際政治犯嘅基辛格係老友咯。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>