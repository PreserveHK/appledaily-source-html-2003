<html><header><meta charset="utf-8"><title>喝嘉賓倒采　單單打打<br>容祖兒Fans唔妥霆鋒</title></header><body><h1>喝嘉賓倒采　單單打打<br>容祖兒Fans唔妥霆鋒</h1><p>容祖兒前晚請來謝霆鋒任尾場個唱演出嘉賓，可惜他卻不受觀眾歡迎，除被觀眾噓外，當祖兒提到霆鋒早前的內地巡迴個唱時，更有觀眾大叫：「都冇人睇㗎。」霆鋒大感沒趣，唱歌也甩拍子。</p><p>容祖兒舉行的六場個唱前晚在紅館圓滿結束，楊受成夫婦、何鴻燊與四姨太、梁詠琪及蔡卓妍等都有捧場，霆鋒則擔任表演嘉賓。&#13;<br> <br> <spanclass>觀眾大叫冇人睇 &#13;<br> 霆鋒與祖兒在台上見面即擁抱，他對祖兒說：「我今次第二次做你嘉賓。」祖兒說：「係呀，上次我吹笛。」霆鋒則說：「唔係吹簫咩？橫簫直笛。我好羨慕你開演唱會呀。」祖兒回應說：「你都開完巡迴演唱會啦。」此時有觀眾大叫：「都冇人睇㗎。」但霆鋒與祖兒在台上繼續談話，似乎未有聽見。&#13;<br> 其實，霆鋒早前舉行的內地巡迴個唱被指入座率低，部份演出更只有五成觀眾。&#13;<br> 前晚霆鋒與祖兒傾談完畢，便由霆鋒獨唱，可是噓聲四起，他不知是否受到打擊，獻唱時幾度失準跟不到拍子。&#13;<br> <br> <spanclass>祖兒吃Fans檸檬 &#13;<br> 此外，祖兒前晚請一名男觀眾推着她盪鞦韆後，她藉故撒嬌說：「整到我好頭暈呀，可唔可以扶我呀？」誰知該觀眾請祖兒吃檸檬，令她十分尷尬，亦惹來現場觀眾狂噓，該男觀眾惟有被迫扶祖兒一把。&#13;<br> 其後，祖兒在慶功宴上說：「呢個係我人生中飲得最多水，瞓得最多覺嘅演唱會，我每朝起身做一百吓situp，夜晚又戴頸巾瞓，我怕冷親喉嚨。」祖兒謂個唱完畢會放一日假，之後參與訪京團，其後再放假出埠旅行，問到會否與其男友同行，她說：「我自己享受咗先，佢有睇個騷，但我唔記得佢睇邊場，佢都有讚我索。」&#13;<br> 採訪：駱華齡&#13;<br> 攝影：陳偉權</spanclass></spanclass></p></body></html>