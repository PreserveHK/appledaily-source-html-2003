<html><header><meta charset="utf-8"><title>北京直擊SonyEricsson03<br>壓軸好戲強推靚芒影相</title></header><body><h1>北京直擊SonyEricsson03<br>壓軸好戲強推靚芒影相</h1><p>據調查顯示，2003年影相手機銷量達六千五百萬部，各大廠商當然不會放過如此大嚿肥肉，今年初以T610威震全球的SonyEricsson，亦密鑼緊鼓推出新一代影相手機，日前就在北京舉行全球發布會，正式宣布推出P800及T610的後繼機種－－P900及T630。齊齊換上更靚嘅芒，繼續狂攻猛打行政人員及手機玩家，期望為SonyEricsson再創高峯！&#13;<br>記者、攝影：劉耀祥</p><p>作為P800的後繼機種P900，其外形早已於互聯網上曝光，P900繼續P800的FormFactor，208×320像素的大螢幕配上小型Flip鍵盤，鍵盤亦非P800的篤芒式設計，而係真正鍵盤，不過亦可像P800般拆除，令機身更加薄身。雖然P900並未有於傳聞般像T610般細小，不過亦比P800瘦身20%，拎上手亦沒有以往P800的「膨脹感」，變得更為方角，感覺硬朗之餘亦更合男女用家使用。&#13;<br> P900亦由P800的透明藍機身轉為灰銀配搭，行政人員味道即時濃厚得多。最抵讚就係P800藏在機身側的「纖薄」Stylus，終於正式變為像PDA的Stylus，令用家輸入文字時更好揸手，取筆亦較以往方便得多。</p><p><spanclass><fontstyle>無限拍片任你影  &#13;<br> P900與P800同樣採用Symbian7.0作業系統，藍芽、MP3、24和弦及PDA等功能當然唔少得，而且加入換Theme功能，用家可隨時將整個介面轉換心水顏色。除此之外，P900鏡頭像素由P800的10萬增至30萬，令照片質素更為清晰，用65,536色彩芒睇就更加醒神。P900亦加入無限拍片功能，用家毋須再像以往P800般，只可從電腦中傳入短片觀看。隨機跟有32MBMSDuo，可連續拍攝20分鐘短片，只要記憶體有幾多就可以影幾耐。加埋機內的48MB記憶體，影相拍片都有足夠記憶體使用。P900預計今年年尾開售，首批暫時只有英文版，價錢賣HK$5,000左右。</fontstyle></spanclass></p><p><b> P900Profile</b> &#13;<br> 制式：GSM900/1800/1900&#13;<br> 作業系統：Symbian7.0&#13;<br> 顯示器：65,536色（208×320）&#13;<br> 鏡頭：30萬像素&#13;<br> 功能：藍芽、MP3、24和弦、WAP、GPRS、MMS、JAVA&#13;<br> 儲存裝置：MSDuo&#13;<br> 備用時間：約400小時&#13;<br> 通話時間：約13小時&#13;<br> 體積：115×57×24mm&#13;<br> 重量：150g&#13;<br> 約港幣$5,500（年底推出）</p><p><spanclass><fontstyle>T630收買女性  &#13;<br> T610有幾紅相信都唔使點講，行出街就梗有一個喺左近。今次SonyEricsson實行添食，新機T630外形係咪比T610靚就各花入各眼，不過肯定嘅就係T630對象擺明主攻女性用家；白、銀兩色令T630帶來清新的感覺，而T610首推的「QuickShare」，則繼續在T630身上發現，等用家可以㩒兩下影相、㩒四下Send相。鏡頭由近頂位置移往中間，兼且加入自拍鏡，玩自拍就更加方便。鏡頭像素則仍然維持在10萬，都夠一般SnapShot使用，加上在T630新採用的65,536色TFT顯示器，不論室外室內都相當光猛，夠晒清晰。</fontstyle></spanclass></p><p><b> T630Profile</b> &#13;<br> 制式：GSM900/1800/1900&#13;<br> 顯示器：65,536色（128×160）&#13;<br> 鏡頭：10萬像素&#13;<br> 功能：32和弦、WAP、GPRS、MMS、JAVA、藍芽&#13;<br> 備用時間：約315小時&#13;<br> 通話時間：約14小時&#13;<br> 體積：102×43×17mm&#13;<br> 重量：92.5g&#13;<br> 約港幣$3,500（年底推出）</p><p><spanclass><fontstyle>現場花絮  &#13;<br> 發布會別開生面，加入話劇表演形式，教你玩盡兩部新機。</fontstyle></spanclass></p></body></html>