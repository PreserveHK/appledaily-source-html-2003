<html><header><meta charset="utf-8"><title>工人離奇斃命遺雙親妻兒</title></header><body><h1>工人離奇斃命遺雙親妻兒</h1><p>「我已經將阿桂嘅骨灰帶返鄉下安葬，身後事算係辦妥晒，多謝大家關心！」黃桂傳遺孀阿嫻（三十一歲）日前向記者表示。&#13;<br> 阿嫻早年與香港居民黃桂傳在家鄉惠東共諧連理。婚後阿嫻帶着兒子留鄉生活，丈夫阿桂則在港從事渠務工作，並供養年老父母，是家庭經濟支柱。豈料阿桂月前在大埔松仔園工作地點失蹤，後來被發現伏屍於附近石澗，遺下年老高堂及孤兒寡婦頓失所依。<br> &#13;<br> <spanclass>「有筆錢傍身」 &#13;<br> 蘋果日報慈善基金早前曾撥出二萬元緊急援助金，助阿嫻支付亡夫黃桂傳的殮葬費，以及應付與兩歲半稚子的短暫生活需要；近日另將一筆合共五千五百三十元的讀者捐款，轉交阿嫻收妥。&#13;<br> 「警方未證實到阿桂嘅死因，𠵱家我要等法律援助署幫我追討賠償。老爺奶奶已經七、八十歲，阿桂幾兄妹又冇工做，喺經濟方面完全幫唔到我。𠵱家收到讀者捐款畀我同囝囝，我哋就有筆錢傍身，真係好多謝大家！」阿嫻由衷表示。&#13;<br> 捐款編號：C0999&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>