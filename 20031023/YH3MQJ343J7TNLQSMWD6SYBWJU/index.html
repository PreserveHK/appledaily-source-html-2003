<html><header><meta charset="utf-8"><title>消費BestBuy：名牌童裝JaneDoe開倉<br>唔使$100囡囡變公主</title></header><body><h1>消費BestBuy：名牌童裝JaneDoe開倉<br>唔使$100囡囡變公主</h1><p>今日這個倉，不需記者花言巧語，只要話畀大家聽，JaneDoe這牌子不久前曾出現於連卡佛女裝部，其以華麗精緻手工聞名的KidsLine，今日居然以2至3折發售，幾十蚊就可以將寶貝女化身成為靚靚百變公主，聽到呢度，各位家長都應該會識貨快快行動。今次共有五百多款衫、裙、褸等中童女裝，尺碼由6至12號（適合約8至12歲女童），不過由於是貨辦關係，很多存貨只有1至2件，如果有緣睇啱款又啱Size的話，果斷啲掃，唔好諗！&#13;<br>記者：張銘恩&#13;<br>攝影：陳陶鈞&#13;<br>模特兒：深深</p><p><spanclass><fontstyle>活潑郊遊LOOK  &#13;<br> 秋風起，小朋友換上秋裝。踏在青草地上，要突出囡囡的活潑氣息，這件以珠片鑲上大花的連身裙夠晒搶鏡！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>秋褸各具特色  &#13;<br> 近日天氣忽冷忽熱，尤其一早一晚特別清涼，小朋友好容易「攝」親，所以一件秋褸仔真係唔慳得，出入帶住傍身絕對有需要，此品牌的外套各有唔同味道，適合配襯不同場合。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>型格長褲Detail多  &#13;<br> 長褲方面設計尤其「鬼佬」，全部都是貼腳喇叭款，同樣Detail位多多，手工方面已值回票價，活潑女孩着起零舍有型。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>精緻上衣花款多  &#13;<br> JaneDoe設計以大膽見稱，其成人女裝喜愛以誇張圖案、鮮豔色彩及大量珠片作主調，童裝Kids系列當然亦不甘平凡，設計新穎成熟，同樣有不少釘珠繡花等人手製作部份，一反童裝固有的框框。</fontstyle></spanclass></p><p><spanclass><fontstyle>連身裙最可愛  &#13;<br> 個人觀感認為，小女孩穿着連身裙總是特別可人的，今次開倉也有不少連身裙，長袖短袖厚身薄身，大部份都有點兒收腰，為小公主加添了點點女人味。&#13;<br> $90（原價：$380）</fontstyle></spanclass></p><p>JaneDoe開倉&#13;<br> 日期：今日起至10月28日&#13;<br> 時間：12:00nn-7:30pm&#13;<br> 地點：觀塘開源道73-75號業發工業大廈二期六樓G7舖&#13;<br> 電話：23441831</p></body></html>