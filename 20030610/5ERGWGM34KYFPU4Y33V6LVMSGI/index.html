<html><header><meta charset="utf-8"><title>麻煩電話全部彈開</title></header><body><h1>麻煩電話全部彈開</h1><p>雖然𠵱家大部份電話都有來電顯示，不過有時收到啲唔想聽嘅電話都幾頭痛，飛利浦630就新增內置手機防火牆功能，不過呢個防火牆並唔係用嚟防止病毒，而係將你唔想聽嘅電話全部隔開，令你的耳根樂得清靜。630內置有收音機功能，插上耳筒就可以聽得，接收效果都相當清晰。採用摺機格式的630，體積並不算大部，手感都適合香港人手形，在港會出售金、銀兩色，內置32和弦及雙屏幕設計，外屏幕為單色顯示，可以顯示時間、接收狀態及飛線狀況等，加上有盞七色閃燈，都叫做有啲色彩，而內屏幕就只有4,096色，在65,000色手機當道下就略為遜「色」，不過以$1,980發售，相信都可以滿足一班要平的好「色」用家。&#13;<br> &#13;<br> 記者、攝影：劉耀祥</p><p>飛利浦630Profile&#13;<br> 制式：GSM900/1800雙頻&#13;<br> 顯示器：外屏幕單色80×48像素/內屏幕4,096色128×128像素&#13;<br> 功能：GPRS、32和弦、收音機、WAP、T9&#13;<br> 備用時間：80-200小時&#13;<br> 通話時間：1-2.75小時&#13;<br> 體積：83×43×21.8mm&#13;<br> 重量：78g&#13;<br> 飛利浦查詢：26281010&#13;<br> $1,980</p></body></html>