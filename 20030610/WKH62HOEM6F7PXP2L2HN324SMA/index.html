<html><header><meta charset="utf-8"><title>一味窩輪：匯豐Call輪揀2隻買</title></header><body><h1>一味窩輪：匯豐Call輪揀2隻買</h1><p>大市欲跌還升，恒指最低跌34點，尾市反升38點，有啲大藍籌頂住，例如滙豐（005），高收95元，升75仙。&#13;<br> 市場錢多，搵嘢買，滙豐成為當然對象，始終係重磅嘢，唔輕易一下子彈升幾元，但一日幾毫，加加埋，啲Call輪跟埋上去，利潤都唔錯。&#13;<br> 可以買啲滙豐Call輪，對象有9814同9631。前者10月夠鐘，現價1.09元，負溢價0.1%，槓桿率8.7倍；後者過兩個月夠鐘，現價40.5仙，溢價2%，槓桿率23.5倍。&#13;<br> 中移動（941）高低波幅35仙，收18.60元，冇升跌，反覆整固一輪，遲吓有機會撲向2字齊頭，吼低收集Call輪，對象有兩件，9768同9754，前者9月到期，現價33.5仙，溢價2.7%，槓桿率5.6倍；後者亦係9月夠鐘，現價27仙，溢價3.2%，槓桿率6.9倍。<br> &#13;<br> <spanclass>長實Call輪值得收集 &#13;<br> 個市若然繼續好落去，唔會冇長實（001）份，收啲長實Call輪有着數，對象有9764同9829。前者9月到期，現價36仙，溢價6.3%，槓桿率13.8倍；後者11月到期，現價70仙，溢價5.1%，槓桿率7.1倍。&#13;<br> 長實若然有運行，新地（016）亦唔會企定定。趁個市靜靜哋，收集Call輪9798同9786，其中後者槓桿率去到13.8倍，爆炸力勁啲，當然要畀高啲溢價。&#13;<br> 章盛</spanclass></p></body></html>