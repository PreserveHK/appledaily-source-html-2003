<html><header><meta charset="utf-8"><title>潮流Express：嘩嘩嘩打到嚟！<br>Stash版AirForce喼神救市</title></header><body><h1>潮流Express：嘩嘩嘩打到嚟！<br>Stash版AirForce喼神救市</h1><p>生意佬做生意總有辦法。平心而論，今日「科時」有幾好環境，大家心照吧！不過，當噱頭招數一出，再經紐約街頭藝人Stash一招移形換影大法──搞咗對「喼神」版出嚟，當堂惹來潮流友嘩嘩咁聲！而更令小弟大嘩三聲就係出咗冇耐嘅「喼神科時」，竟短期內由開盤價$2,500炒到離譜價$4,980，觀其走勢重勁過歐元（升到九個二！）多多聲！&#13;<br>&#13;<br>記者：陳嘉文　攝影：林栢鈞</p><p><spanclass><fontstyle>$2,500炒上$4,980&#13;<br> Stash「喼神」版「科時」$4,980（a）  &#13;<br> 由紐約街頭藝人Stash擔大旗的勁鞋，令近數個月恍如一灘死水的「科時」再度蒲頭！「喼神」版「科時」共有三個地區版本，圖為首對登陸香港的東京紅色「喼神」版（已知尚有英倫藍色版及美國灰色版），只供東洋潮舖Atmos及ReconShop發售，限產500對。</fontstyle></spanclass></p><p><spanclass><fontstyle>街頭孖寶齊心搞Dunk！  &#13;<br> 「四眼吉」話Stash「喼神」氣勢如虹，其實係Nike意料中事，今時今日開盤膽敢定價成$2,500，就知對鞋大有市場；「四眼吉」重話「喼神」炒得起絕對有利Futura及Stash郎將推出特別版Dunk，故呢兩對鞋一出，一定哄動潮流界！</fontstyle></spanclass></p><p><spanclass><fontstyle>蠶蟲鞋03再Reloaded&#13;<br> Atmos搶錢復刻AirMax95！$1,880（b）  &#13;<br> 東洋潮舖Atmos專搞AirMax人所共知，繼Atmos版AirMax1賣開巷後，佢哋更將行動升級，今次要搞「蠶蟲仔」AirMax95。紫×啡Atmos版AirMax95Atmos愛玩鴛鴦Colour早有前科（AirMax1），今趟搞「蠶蟲仔」亦唔例外，連Air都玩埋勁姣紫色。</fontstyle></spanclass></p><p><spanclass><fontstyle>女生恩物&#13;<br> Puma最新賽車鞋曝光！$899（d）  </fontstyle></spanclass></p><p>（a）TheBest（27707444）&#13;<br> 旺角瓊華中心2樓203A舖&#13;<br> （b）GeorgeTownSports（23323026）&#13;<br> 旺角瓊華中心3樓320舖&#13;<br> （c）HeadCoach（27710163）&#13;<br> 旺角瓊華中心2樓209舖&#13;<br> （d）Misa（23743899）&#13;<br> 旺角瓊華中心3樓303A舖</p></body></html>