<html><header><meta charset="utf-8"><title>新車速報：<br>豐田Estima2.4C-One化身動感之車</title></header><body><h1>新車速報：<br>豐田Estima2.4C-One化身動感之車</h1><p>雖然早前豐田代理，經已運嚟Facelifted新版嘅Previa，惟呢款需求甚殷嘅MPV，仍不乏用家要求有獨特包裝以顯個性，故此有個別獨立車行，亦運嚟加有C-One包圍嘅東瀛本土新版嘅Estima2.4型號；富活力嘅外形，加上三排八座位配搭，重有咁多追加裝備，確實會係買家同款嘅另類好選擇噃！&#13;<br>&#13;<br>記者、攝影：李勤</p><p><spanclass><fontstyle>雙電趟門上落方便  &#13;<br> 樣靚之餘，新版Estima至吸引嘅地方，莫過於原廠配備有左右雙電動趟門組合，能令乘客上落倍感方便外，原車三排八座位設計，坐得人多之餘，中、後排既可放平成卧鋪，而中排回轉重可以變成一個流動會議室㖭！除四門電窗、門邊電鏡同雙天窗外，加有桃木修飾嘅中控台，重有高級CD音響、恒溫冷氣，少不了重有雙安全氣袋、獨立房燈同送風口㗎！</fontstyle></spanclass></p><p><spanclass><fontstyle>C-One包裝動感吸引  &#13;<br> 剛於日本推出嘅Facelifted新版Estima，既有全新多盞式投射大燈，又有新編排尾燈同車身白底方向燈組合，予人醒目有型之餘，若然想凸顯部車活力一面的話，不妨考慮吓加裝整套C-One包圍，加埋四輪17吋跑車合金胎軨，單係賣相經已教人更感活力盎然呢！</fontstyle></spanclass></p><p><spanclass><fontstyle>2.4VVT-i偈慳油好力  &#13;<br> 呢部八座位版嘅Estima，配用一台2.4公升直4偈，內附VVT-i設計，雖然性能唔算突出，但每段輸出勝在平均，起跑加速有力，加上穩紮嘅底盤設計，以及四輪碟煞、ABS連EBD裝置，駕駛起來既平穩暢順，制動表現亦予人有收放自如之感呢！</fontstyle></spanclass></p><p><spanclass><fontstyle>豐田Estima2.4C-One規格  &#13;<br> 引擎：2362cc直4DOHC&#13;<br> 馬力：160ps/5700rpm&#13;<br> 扭力：22#.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/50R17GoodyearRevspec&#13;<br> 尺碼：4795×1790×1770mm&#13;<br> 軸距：2900mm；車重：1650kg&#13;<br> 平均耗油：11.0km/L&#13;<br> 新車售價：$289,000起（標準版）&#13;<br> 車輛提供：歐日汽車（26201010）</fontstyle></spanclass></p></body></html>