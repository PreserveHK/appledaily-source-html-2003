<html><header><meta charset="utf-8"><title>消費BestBuy：<br>JVC最新DVD機花碟都播到</title></header><body><h1>消費BestBuy：<br>JVC最新DVD機花碟都播到</h1><p>相信有唔少AV迷最頭痛自己買嗰部DVD機讀唔到碟，有時啲碟有花或有塵，播唔到等於報廢，好鬼嘥料，其實，所有消費者都想買到部真正嘅萬「讀」機王。最近JVC最新推出一部DVD機XV-N33SL，自稱為「全能讀碟王」；此機不單只價錢唔需$1,000，早前更挑戰所有機種，其他機讀到而佢唔得，即送你一條8千多蚊嘅金腰帶，確係口氣大，莫非要做全港DVD機嘅一哥？同期亦有唔少新出DVD機，讀碟性能一樣掂！&#13;<br>記者：梁煒健&#13;<br>攝影：黃子偉、楊錦文&#13;<br>Model：Miffy(KOne)</p><p><spanclass><fontstyle>磁頭設計矯正曲折壞碟  &#13;<br> 型號：「JVC」XV-N33SL&#13;<br> 售價：$998/送原裝DVD碟5隻（華仁會）&#13;<br> 論讀老翻碟最強，必屬國產機種，但QC極差，某些DVD甚至CD-R都讀唔到兼好快壞。今期JVC推出這部$1,000以下嘅抵玩機王，雖然冇逐行掃描，但行貨機標明「全能讀碟王」，梗有絕招。原來此機採用最新轉動拾取磁頭設計（DragonPick），呢個磁頭高靈敏、高兼容及多角度設計，即使一隻碟彎曲、刮花，佢都可以貼住隻碟自動搜尋拾取訊號，並即時糾正播放。另外，此機Load碟極快，4秒即Play，重可以喺1.5倍快速搜畫嗰陣有聲播放，係咪咁「強」就要大家去體驗一下喇！</fontstyle></spanclass></p><p><spanclass><fontstyle>專業測試  &#13;<br> 想試清楚呢部JVCXV-N33SL係咪咁強，就要去旺角試試，因為勝在乜碟都齊。膽粗粗終搵到強哥肯試，果然30隻不同嘅DVD全部讀晒（包括DVD-R、D9及D5碟），冇跳線或死機，強哥即時話：「如果啲客一早買咗佢，我哋就唔使咁煩成日同啲客換碟喇！」</fontstyle></spanclass></p><p><spanclass><fontstyle>其他最新DVD機  &#13;<br> <spanclass><fontstyle>逐行掃描鏡面設計煞食  &#13;<br> 型號：「Panasonic」DVD-RP650&#13;<br> 原價：$1,980&#13;<br> 特價：$1,580（銅鑼灣影音點）&#13;<br> 鏡面設計相當型仔，纖薄機身更是吸引。基本功能樣樣齊，如讀到DVD-R/RW、CD-R/RW、MP3及VCD光碟，不用多講dts及AC-35.1雙解碼必然擁有。由於有逐行掃描（ProgressiveScan），售價較高，但播放出來的畫質既穩定又清晰。</fontstyle></spanclass></fontstyle></spanclass></p><p><spanclass><fontstyle>擁有KodakPicture兼容高  &#13;<br> 型號：「SKYWORTH」DVD-2750&#13;<br> 售價：$850（永明影音）&#13;<br> 除了讀到DVD、CD-R、CD-RW、MP3外，此機更可讀到只有國內發售的SuperVCD光碟，而其可讀KodakPicture的必殺技，更令它能兼容其他光碟。另外，此機有色差、逐行掃描、卡拉OK功能（一支咪）及5.1聲道輸出，國產機種算是在高水平之上。</fontstyle></spanclass></p><p><spanclass><fontstyle>國產平價抵玩機種  &#13;<br> 型號：「PHOS」DVD-978&#13;<br> 原價：$899&#13;<br> 現售：$599（直銷中心）&#13;<br> 由國內製造而主要出口往意大利的PHOS品牌，DVD-978已是其第二代機款。此機有齊逐行掃描、色差輸出、卡拉OK功能（兩支咪）及5.1聲道輸出，機身又只得2.5吋厚，只賣$599相信是全港最平最抵玩的機種呢！</fontstyle></spanclass></p><p><spanclass><fontstyle>最新套裝推介  &#13;<br> <spanclass><fontstyle>100w韓國力量  &#13;<br> 型號：「LG」DA-5630&#13;<br> 售價：$2,280（華仁會）&#13;<br> 可以輸出330w（RMS）音量的韓國「LG」5.1家庭影院套裝，DA-5630基本上任何影碟都讀到。每個5聲道小喇叭均可承受100w嘅輸入，而其無源低音喇叭，單元直徑長8吋，所輸出嘅低頻澎湃有力。</fontstyle></spanclass></fontstyle></spanclass></p><p><spanclass><fontstyle>初哥之選  &#13;<br> 型號：「PHOS」ST-800A&#13;<br> 原價：$899&#13;<br> 特價：$699（直銷中心）&#13;<br> 此為第3代的喇叭套裝，8吋超低音喇叭加埋5隻骰仔喇叭，共可輸出100w（RMS）音質。雖然聲音唔算超正，但勝在經濟，只要駁上DVD機就可播放。另凡購買家具滿$1,000，更可以$599購得。</fontstyle></spanclass></p><p><center> <spanclass><fontstyle>街坊直擊  </fontstyle></spanclass></center> </p><p><b> 店舖一覽</b> &#13;<br> 華仁會電器（23980280）&#13;<br> 地址：旺角花園街75-77號花園商業大廈6樓&#13;<br> &#13;<br> 銅鑼灣影音點（28380829）&#13;<br> 地址：銅鑼灣駱克道492號順禧銅鑼灣中心301室&#13;<br> &#13;<br> 永明影音（23997451）&#13;<br> 地址：旺角西洋菜街68號地下&#13;<br> &#13;<br> 直銷中心（21916218）&#13;<br> 地址：觀塘道414號王氏港建大廈3字樓全層</p></body></html>