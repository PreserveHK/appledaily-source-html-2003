<html><header><meta charset="utf-8"><title>潮流飾物男女搶住戴<br>優香成宮耳架鬥大抽</title></header><body><h1>潮流飾物男女搶住戴<br>優香成宮耳架鬥大抽</h1><p>唔好以為我羅拉淨係識周圍八，查實我重係潮女一名，因為近排我已經日日戴住日本明星勁hit嘅earhanger（耳架），即係勾喺耳仔度、一抽好多條嘅吊鏈，日本娛圈一班有型仔女，好似成宮寬貴同優香咁，就去親邊都戴住，佢哋話只係戴一隻耳，重要一大抽，如果唔係就好娘！</p><p><spanclass>自認潮人戴earhanger &#13;<br> 我羅拉不嬲覺得男人戴長身耳環好女人，但可能成宮寬貴一向妖妖哋，戴earhanger真係幾有款。佢提醒有興趣買earhanger嘅朋友，要買條吊鏈可以隨意換嘅，先可以日日有新鮮感，重有啲頭髮起碼要到耳仔咁長，如果唔係隻耳勾就好似魚鈎咁，唔多好睇喎！而玉女上戶彩呢排就經常戴隻earhanger出現，即刻yeah咗唔少。<br> &#13;<br> <spanclass>斯文一族戴串串耳環 &#13;<br> 其實earhanger可能會比較誇張，或者唔係太啱斯文嘅靚女，咁大家可以學吓優香、片瀨那奈同hitomi咁，戴番earhanger嘅始祖串串耳環，郁起嚟都好有動感㗎。</spanclass></spanclass></p></body></html>