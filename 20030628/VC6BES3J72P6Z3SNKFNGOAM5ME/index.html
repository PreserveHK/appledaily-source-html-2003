<html><header><meta charset="utf-8"><title>屋企照歎：<br>分享HomeSpa心得幾蚊一樣咁正</title></header><body><h1>屋企照歎：<br>分享HomeSpa心得幾蚊一樣咁正</h1><p>做Spa絕對是身心的享受，但自問窮等人家，無理由個個星期都出街做Spa，始終幾百蚊一次，的確幾奢侈。想簡簡單單的享受，不少愛靚的女士們都愛將Spa場地移師到家中的浴室，究竟在家怎樣做Spa？不妨聽聽三位被訪者的經驗之談。&#13;<br>場地提供：TheSpaByL&amp;Y、卓悅纖體水療中心&#13;<br>&#13;<br></p><p><spanclass><fontstyle>最經濟：砂糖溝油去死皮一流  &#13;<br> Ada最愛浸Spa，亦經常會在家中自行浸浴紓緩疲勞。「其實一個普通的熱水浴又或在浴缸中加入粗鹽浸浴已經好Relax，浸浴後做埋磨砂和Mask就最Perfect。」Ada透露，廚房中的橄欖油具有不錯的潔膚及潤膚功效，只要加入砂糖，再在身上打轉，便可磨走身上的死皮，加上橄欖油的滋潤作用，死皮話咁易就同你講ByeBye啦！</fontstyle></spanclass></p><p><spanclass><fontstyle>蜂蜜做Mask好滋潤  &#13;<br> 做完磨砂，立即做Mask，肌膚便得到最佳的滋潤。「最經濟的BodyMask便是蜂蜜，蜂蜜的滲透力極佳，能直接滲入皮膚，鎖緊水份，讓肌膚得到最佳的保濕和滋潤效果。敷15分鐘，皮膚便會變得柔軟富彈性。」</fontstyle></spanclass></p><p><spanclass><fontstyle>買Spa產品最方便  &#13;<br> Maria係一個超級Spa迷，「我好鍾意做Spa，平均一個星期做四次，每星期都會去BeautySalon做兩次Spa，得閒喺屋企都會自己做，有時會用天然材料，有時會用街外嘅Product。不過我覺得天然材料都幾正，尤其係用蜂蜜，做完後皮膚好滑㗎！」&#13;<br> </fontstyle></spanclass></p><p><spanclass><fontstyle>極力推介：薰衣草滋潤套裝  &#13;<br> 叫Maria推介一支心水Spa產品，佢推介呢套薰衣草滋潤套裝。「佢嘅薰衣草香味好好聞，令精神即刻鬆弛晒，浸完真係無咁攰」。做完Spa重可搽埋同系列的潤膚露作深層的肌膚滋潤。&#13;<br> 售價：$140（左）、$160（右）（c）</fontstyle></spanclass></p><p><spanclass><fontstyle>保濕磨砂膏  &#13;<br> AUBRY磨砂膏可以潔淨、磨砂一次過搞掂，含有蘆薈及豐富的保濕因子。&#13;<br> 售價：$360（e）</fontstyle></spanclass></p><p><spanclass><fontstyle>浸得刁鑽  &#13;<br> Claudia屬於產品支持者，「我鍾意喺屋企做Spa，感覺夠乾淨又有安全感，成個人都可以好放鬆。我多數會自己買Spa產品，我鍾意搜羅不同的香味，每次浸浴都有不同的感覺。」</fontstyle></spanclass></p><p><spanclass><fontstyle>家居超級裝備  &#13;<br> Spa有按摩池以達按摩鬆弛的效果，如果屋企無按摩池，但又想有水療效果，Claudia就推介呢部名為「易理電腦大夫」嘅機仔幫手。「佢可以發放微電流，只要在浸浴前將電流Pack放在注滿水的浴缸約10分鐘，水的氧化量便會加強，浸後能加快血液循環及新陳代謝。售價其實幾貴，不過諗住長期出去做Spa重貴，所以最後都買咗部。」&#13;<br> 售價：$9,800（d）</fontstyle></spanclass></p><p><spanclass><fontstyle>至緊要過癮  &#13;<br> 「我都幾鍾意做Spa，除咗浸之外，我最鍾意買啲過癮小配件，佢哋除咗外形靚，重有實際用途，非常過癮！」</fontstyle></spanclass></p><p><spanclass><fontstyle>心水推介：花心按摩擦  &#13;<br> 「呢支沐浴棒係我最近嘅心頭好，可在手柄位加入沐浴露，邊擦邊有沐浴露的滋潤，唔怕弄痛了皮膚。」&#13;<br> 售價：每個$15（a）</fontstyle></spanclass></p><p><spanclass><fontstyle>可愛浴珠  &#13;<br> 這些以可愛動物作外形的浴珠，放入熱水時，外層的膠便會溶解，珠內的香薰油便會滲入水中。除了香噴噴外，連水都變埋色。「咁多款浴珠中，我最鍾意係豬仔。」&#13;<br> 售價：$48兩粒（b）</fontstyle></spanclass></p><p><spanclass><fontstyle>草莓擦身球  &#13;<br> 擦身球內藏肥皂，邊擦身邊有肥皂泡出來，好鬼過癮。「我最鍾意肥皂的士多啤梨香味，好香㗎！」&#13;<br> 售價：$25（a）</fontstyle></spanclass></p><p><b> 店舖資料</b> &#13;<br> （a）towngasavenue（23672707）&#13;<br> 地址：尖沙嘴新世界中心地面L030店&#13;<br> &#13;<br> （b）上品堂（23855884）&#13;<br> 地址：旺角潮流特區202號舖&#13;<br> &#13;<br> （c）~H2O+(28948287)&#13;<br> 地址：銅鑼灣羅素街59號地舖&#13;<br> &#13;<br> （d）天然美(27366267)&#13;<br> 地址：尖沙嘴彌敦道23號彩星中心503室&#13;<br> &#13;<br> （e）富鴻&#13;<br> 查詢電話：27220223&#13;<br> </p></body></html>