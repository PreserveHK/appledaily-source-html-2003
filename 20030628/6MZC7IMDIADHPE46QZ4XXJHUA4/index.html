<html><header><meta charset="utf-8"><title>新車速報：車手呂米高<br>品評萬事得RX-8TypeS樣樣掂！</title></header><body><h1>新車速報：車手呂米高<br>品評萬事得RX-8TypeS樣樣掂！</h1><p>近期城中熱門話題，總離不開創新設計意念，既有同級鮮有嘅2+2座艙編排，又有複合式雙門組合，當然少不了一台最新RENESIS雙轉子引擎，輸出250匹嘅頂級RX-8TypeS型號啦！而首部量產型新車剛運抵香港，我哋重特別搵嚟本地著名車手呂米高逐一品評㖭！&#13;<br>記者、攝影：李勤</p><p><spanclass><fontstyle>引擎線性演繹有好感  &#13;<br> 講到萬事得雙轉子引擎體驗深遠嘅Michael，認為新一代RX-8較上一代RX-7，引擎反應線性無突兀嘅TurboLag加速感，雖然250匹馬力對比同級車唔算突出，但穩紮車架設計，匹配上車廂中控台，由前至後嘅一體式結構，除帶出強化底盤嘅好處外，拐彎爬頭重有出色嘅指向性及循迹力，好啱時下至In一族嘅動靜要求㗎！</fontstyle></spanclass></p><p><spanclass><fontstyle>動靜兼備迎合大眾口味  &#13;<br> 打量一會，Michael口中所講嘅萬事得RX-8，跟舊有RX-7可謂截然兩樣，雖然無咗一份純悍跑車作風，惟新設計概念更能迎合普羅車迷要求，既出得廳堂又入得廚房，盡現新一代高性能房跑車嘅雙面睇！</fontstyle></spanclass></p><p><spanclass><fontstyle>首作後排座上客體驗愜意  &#13;<br> 自然甚少作座上客、容易暈車浪嘅Michael，首次踏進RX-8尾艙，佢話一對複合式車門開關上落既方便，而座椅空間闊落之餘，兩排雙色高級皮椅亦不失承托力；圍繞駕駛席兩旁嘅儀表及按鍵，重有UserFriendly嘅好處，大可令人全神貫注操控㖭！</fontstyle></spanclass></p><p><spanclass><fontstyle>香港著名車手呂米高點睇RX-8  &#13;<br> 新車跟舊有RX-7設計概念可謂截然兩樣；RX-7以純悍跑車個性作招徠，而新款RX-8則以新一代優皮跑車為賣點，既富創意又吸引，而一台全新RENESIS雙轉子引擎表現線性，完全未有舊款RX-7突兀嘅TurboLag感。雖然新車看似跑車化，但全新底盤設計，加上座艙由前至後嘅中控台結構，令車架變得更強之餘，拐彎靈活性及循迹力，亦見可靠穩妥㖭！</fontstyle></spanclass></p><p><spanclass><fontstyle>萬事得RX-8TypeS規格  &#13;<br> 引擎：654cc×2RENESIS&#13;<br> 馬力：250ps/8500rpm&#13;<br> 扭力：22.0kgm/5500rpm&#13;<br> 傳動：6前速手波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/45R18BridgestonePotenzaRE040&#13;<br> 尺碼：4435×1770×1340mm&#13;<br> 軸距：2700mm；車重：1330kg&#13;<br> 平均耗油：9.4L/100km&#13;<br> 新車售價：約35萬元起&#13;<br> 車輛提供：PromaxInternational（28821000）</fontstyle></spanclass></p><p><spanclass><fontstyle>改裝版本夠出位  &#13;<br> <spanclass><fontstyle>Emotional&amp;Tasteful有型入格  &#13;<br> 原廠度身訂做嘅全車包圍，有型夠In又不乏活力感，除四輪專用18吋跑車合金胎軨組合外，既有電鍍車頭裝飾、前輪拱翼片，又有銀白金屬油箱蓋、排氣喉防熱板，還有多項車廂裝飾部品，未能一一盡錄㗎！</fontstyle></spanclass></fontstyle></spanclass></p><p><spanclass><fontstyle>MazdaspeedTouring版跑格鮮明  &#13;<br> 全車包圍、子彈形透氣門邊鏡及尾定翼，均經由風洞測試，以求有更流暢同穩壓嘅車體構造，除有多款超輕17吋及18吋合金胎軨選擇外，重有可Low低車高20mm嘅Racing避震連彈弓，跑車用嘅頭尾扭力桿、井字形車頭塔頂Bar、輕風擋同大口徑尾喉配搭㖭！</fontstyle></spanclass></p></body></html>