<html><header><meta charset="utf-8"><title>食物敷上身：<br>天然食物敷體磨砂西瓜最爽</title></header><body><h1>食物敷上身：<br>天然食物敷體磨砂西瓜最爽</h1><p>基於歷史原因，Spa必定涉及水，正統的Spa療程以身心享受為大前提，肉體處於舒適的環境下、心靈處於放鬆下享受按摩浴、身體磨砂及按摩等，讓你疲倦的身體回復活力外，心靈亦得到慰藉，最適合辛苦工作後Relax一下。</p><p><spanclass><fontstyle>色光浸浴西瓜木瓜淨身  &#13;<br> SPA由天然泉水演變而成，要得到Spa的精髓，最佳方法便是採用天然材料貫徹Spa的精神。浸浴時用彩虹七色光作療法，再用西瓜磨砂及以木瓜做身體膜，真係歎到震。&#13;<br> </fontstyle></spanclass></p><p><spanclass><fontstyle>浪漫色光忘卻煩惱  &#13;<br> 色光水療其實好浪漫，置身幽暗的環境下，按摩池的尾部輪流射出不同顏色的光線。聽美容師講，每種顏色都有不同功效，好似黃色可放鬆神經、紫色可提升能量、紅色則加速血液循環等。而我最鍾意望綠色，感覺好Relax，甚麼煩惱也忘記得一乾二淨，30分鐘的療程，話咁快就過。</fontstyle></spanclass></p><p><spanclass><fontstyle>新興大熱西瓜磨砂  &#13;<br> 浸浴後皮膚的角質開始軟化，最好來個磨砂將死皮一一磨走。最近新創的西瓜磨砂，將西瓜果肉打成汁狀再加入天然的浴鹽，在身上按摩時，感覺極為清爽。其內含的維他命B、C及蛋白質，可紓緩疲勞兼暗啞的肌膚，回復水瑩的感覺。</fontstyle></spanclass></p><p><spanclass><fontstyle>木瓜體膜又白又滑  &#13;<br> 最基本的Spa當然包括敷體膜，其實體膜與Mask差不多，加上熱氈的「引導」下，令皮膚完全吸收體膜的營養。夏天我最愛着背心，美容師便推薦這個木瓜體膜給我。將木瓜打碎，令肌膚更易吸收，木瓜裏的木瓜酵素可去除皮膚上的角質層、維他命C具美白效果，使肌膚的ColourTone變得又白又均勻。30分鐘的體膜完成後，沖番個靚涼，皮膚唔使搽Lotion都滑到跣手，超正！</fontstyle></spanclass></p><p><spanclass><fontstyle>專家點睇：天然材料適合敏感皮膚  &#13;<br> 有多年美容經驗的YoYo，對用天然食物做Spa極之推崇。她表示，天然食物具低敏感特性，用在敏感度極高的皮膚上都唔會出粒粒，呢啲係天然材料的優點。「有人擔心食物的粒子未必可以畀皮膚吸收，其實擔心是多餘的，因為食物粒子好細，皮膚能完全吸收之餘，又能到達皮膚的底層。再加上食物每次都係即叫即切，保證食物夠晒新鮮兼原汁原味。」</fontstyle></spanclass></p><p>收費：$1,510&#13;<br> ＊包括30分鐘色光按摩浴（$450）、西瓜磨砂（$480）及木瓜體膜（$580）。&#13;<br> 店舖：沐蘭&#13;<br> 電話：31020208&#13;<br> 地址：中環德己立街1號世紀廣場18樓</p><p><spanclass><fontstyle>宮廷古方行氣滋潤集一身  &#13;<br> 中西泰三料合壁未必不倫不類，這個集中式藥浴、西式磨砂，以及泰式按摩的套餐，讓你享受三國的扮靚精髓。要以優惠價享受這個療程，記住攞埋今日份《蘋果日報》，直接上纖體中心就可以慳唔少喇！</fontstyle></spanclass></p><p><spanclass><fontstyle>真材實料　缸邊掛參  &#13;<br> 人參奶浴絕對是這店的獨家服務，每個人參浴均會用整整一條人參。美容師將人參掛在水龍頭位置，當放水時，熱水將人參的精華帶落水缸內，加埋牛奶，整個人置身於奶白的浴池中，加埋超大兼豪華的按摩池，頓覺自己變成女皇。講番人參奶的功效，牛奶可令皮膚白白滑滑，而人參能行氣活血，浸後面色自然變得白裏透紅，皮膚變得滑一滑。</fontstyle></spanclass></p><p><spanclass><fontstyle>香噴噴燕麥磨砂  &#13;<br> 雖然我唔鍾意食麥皮，但搽上身做磨砂時，香濃的燕麥混入牛奶後，味道超香，嗅覺享受外，更可去除角質層，皮膚即時回復亮白柔滑。材料即溝即做，夠晒新鮮，牛奶預先㷫暖，搽上身時不會冷冰冰，夠晒體貼。</fontstyle></spanclass></p><p><spanclass><fontstyle>正宗泰式按摩  &#13;<br> 無諗過喺香港都可以享受到正宗的泰式按摩，泰籍的按摩師手勢唔錯，即使拗腰、拱橋，任何平日做唔到的高難度動作，喺按摩師帶領下都一一做到。另可選擇香薰按摩，一樣咁正！</fontstyle></spanclass></p><p>收費：$388（蘋果試做價）；原價$1,950&#13;<br> ＊包括蒸氣浴、人參奶按摩浴、燕麥磨砂及泰式按摩。&#13;<br> 店舖：卓悅纖體水療中心&#13;<br> 電話：28081168&#13;<br> 地址：銅鑼灣世貿中心6樓全層</p><p><spanclass><fontstyle>薰衣草浸浴杏仁鋪滿身  &#13;<br> 薰衣草浴鹽配合按摩池的AirJet，來個泡泡按摩浴，天真的Model即時大吹泡泡，玩得好開心。利用天然材料做Treatment其實十分多元化，除燕麥、牛奶外，作為小食的杏仁亦是不錯的選擇，磨碎後的杏仁粒粒，滋潤成份極高，&#13;<br> &#13;<br> <spanclass><fontstyle>杏仁去污吸油  &#13;<br> 我有點抗拒杏仁的香味，不過當美容師將材料敷上身後，發覺味道不太濃，還可接受。杏仁的好處是可去除肌膚的污垢及油脂分泌，徹底潔淨皮膚外，還能同時滋潤肌膚，敷晒全身感覺幾正。</fontstyle></spanclass></fontstyle></spanclass></p><p><spanclass><fontstyle>熱氈加速效用  &#13;<br> 敷體膜必須同時包上熱氈，熱氈的溫度持續在35℃，可加速皮膚吸收效果，焗大約20分鐘，皮膚吸收杏仁的精華，同時亦會將體內的毒素排出，一出一入，效果更佳。</fontstyle></spanclass></p><p>收費：$630（優惠價）&#13;<br> ＊包括30分鐘按摩浴（$250）、身體磨砂及身體膜（$380）。&#13;<br> 店舖：OasisSpa水之屋&#13;<br> 電話：21101998&#13;<br> 地址：中環娛樂行10樓</p><p><center> <spanclass><fontstyle>我哋愛天然  </fontstyle></spanclass></center> </p></body></html>