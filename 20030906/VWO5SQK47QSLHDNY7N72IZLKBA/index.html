<html><header><meta charset="utf-8"><title>新車速報：<br>鈴木MRWagon唔使7萬3就買到</title></header><body><h1>新車速報：<br>鈴木MRWagon唔使7萬3就買到</h1><p>咪睇鈴木MRWagon外形嬌小圓渾，但車內座椅卻見有多種變化，可謂既實用又見慳油好力㖭！𠵱家代理推出特別優惠價，標準版不過賣7萬2千3，較原來接近8萬5千蚊定價平出一截，若你正想搵部用途多多嘅小車代步的話，就真係唔好錯過機會喇！&#13;<br>記者、攝影：陳偉林&#13;<br>ImageGirl：Cherry</p><p><spanclass><fontstyle>車廂多變直迫RV布局  &#13;<br> 除賣相有吸引力外，想唔到車廂兩排四座位空間亦見闊落，坐得舒適愜意之餘，前後排既有大型中央手枕又有獨立頭枕配搭；再者，兩排可組合成寬敞嘅卧鋪之餘，尾排重可以獨立收摺放平，令尾廂容量倍增，其實用性可謂直迫RV㗎！</fontstyle></spanclass></p><p><spanclass><fontstyle>660ccTurbo偈慳油好力  &#13;<br> 呢部MRWagon用上一台660cc直3Turbo偈，輸出唔算突出，惟配搭響僅有860kg嘅車重下，起跑加速強而有勁，匹配埋4前速軚自動波同輕巧嘅轉向系統，操作重來得輕鬆自在呢！再者，一套穩紮嘅懸掛組合，轉彎抹角可靠之餘，重予人十足嘅安全感呢！</fontstyle></spanclass></p><p><spanclass><fontstyle>加包圍賣相有瞄頭  &#13;<br> 響芸芸迷你小車當中，呢部鈴木MRWagon唔算係最搶眼一部，惟近期代理替其加入原廠SuzukiSport嘅包圍後，睇落可謂截然不同。除保留有一份嬌小可人嘅體態外，還滲入有多一種小跑車嘅辛辣味道，教人留有深刻印象㖭！&#13;<br> &#13;<br> <spanclass><fontstyle>畀多$5,400變得更有型  </fontstyle></spanclass></fontstyle></spanclass></p><p><spanclass><fontstyle>記者試車後有何評價？  &#13;<br> 呢部圓渾Cute嘅城市小車，矯捷嘅身手好啱穿梭市區之餘，又見慳油好力，難得車廂設備又齊又多變化，又難怪響東瀛本土銷量，曾錄得平均每月6千多部嘅咁多啦！&#13;<br> &#13;<br> <spanclass><fontstyle>Cherry又點睇部車？  &#13;<br> 部車外形好可愛別致，置身駕駛席四周視野夠廣闊，操控輕巧又容易，難得重有好多儲物地方，兩排座椅更可以組合成卧鋪，好啱郊遊玩樂用呢！</fontstyle></spanclass></fontstyle></spanclass></p><p><spanclass><fontstyle>鈴木MRWagon小檔案  &#13;<br> 引擎：658cc直3DOHCTurbo&#13;<br> 馬力：64ps/6500rpm&#13;<br> 扭力：10.8kgm/3500rpm&#13;<br> 尺碼：3395×1475×1580mm&#13;<br> 軸距：2360mm&#13;<br> 車重：860kg&#13;<br> 平均耗油：17.4km/L&#13;<br> 新車售價：$72,300（標準版）&#13;<br> 車輛提供：香島汽車（23320091）</fontstyle></spanclass></p></body></html>