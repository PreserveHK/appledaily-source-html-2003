<html><header><meta charset="utf-8"><title>開餐忽然一驚56樓超人嚟喇</title></header><body><h1>開餐忽然一驚56樓超人嚟喇</h1><p>港人遊曼谷，很多時也會順道去埋芭堤雅。芭堤雅有「東方夏威夷」之稱，不過，那裏並非水清沙靚，幸好當地人經常有新思維，縱使那裏並非暢泳勝地，但依然吸引不少遊客遠道而來，不下水，那不如飛天吧！&#13;<br>&#13;<br>撰文、攝：胡慧冲</p><p><spanclass><fontstyle>一見就腳軟  &#13;<br> 雖然呢個位於PattayaParkHotel入面嘅跳樓遊戲並非新玩意，但知道嘅人唔算太多，玩嘅人更加少，每次我上到去向下一望就腳軟。即使玩之前做足安全措施，但一嘢飛出嗰吓真係心都離埋，想知跳樓嗰吓嘅心情有幾可怕，試玩一次就知。除咗有單人飛落街之外，亦有兩人坐兜從56樓滑下，同樣刺激，上到塔頂觀光，可選擇飛落街或搭電梯落街。與此同時亦可以喺54樓嘅旋轉餐廳邊吃自助餐邊睇人飛落街都得。&#13;<br> &#13;<br> PattayaParkBeachResort&#13;<br> 地址：345JomtienBeach,PattayaCity,Cholburi,20260Thailand&#13;<br> 入場費：280泰銖&#13;<br> 交通：從BeachRoad乘車約10分鐘&#13;<br> 網址：<ahref http:>www.pattayapark.com </ahref></fontstyle></spanclass></p><p><spanclass><fontstyle>100米海底世界亞洲最長  &#13;<br> 呢個UnderwaterWorld據說係全亞洲最長嘅海底觀光隧道，有100米咁長，入到去就可以喺隧道中欣賞兩旁以及頭頂上嘅各種魚類自「游」自在。呢個由新加坡人投資嘅全新觀光點原本4月開幕，但遇上SARS，結果拖至6月初才正式面世。呢度嘅魚多達4,000種，此情此景當然要影番張相留念。影相之餘，現場重可以用電腦幫你做張海底畫，實行好似置身水底世界一樣。</fontstyle></spanclass></p><p>UnderwaterWorldPattaya&#13;<br> 地址：22/22Moo11,SukhumritRd.NongprueBanglamungCholburi20260&#13;<br> 電話：（66）38-756879&#13;<br> 交通：從BeachRoad乘車約20分鐘&#13;<br> 入場費：360泰銖&#13;<br> &#13;<br> <spanclass><fontstyle>魚翅寫生餐廳  &#13;<br> 老實講，喺芭堤雅食魚翅嘅地方有好多，競爭都好大，若然只靠好食、抵食未必可以殺出重圍。大光明魚翅嘅老闆侯先生深明呢個道理，為咗可以拍住時代走，就將全新西方概念放入傳統魚翅餐廳之內。</fontstyle></spanclass></p><p><spanclass><fontstyle>3畫家駐場  &#13;<br> 人客一邊食翅一邊有畫家在場同你畫人像畫，據侯生所講，人喺食飯嘅時候，最容易表現自己嘅真性情，捕捉呢一剎就最有真實感，於是每晚佢都會安排3位畫家駐場，捕捉人客最真嘅一面。&#13;<br> &#13;<br> <spanclass><fontstyle>火參爆發風雲翅  &#13;<br> 一般魚翅、海參、鵝掌都係放瓦煲上煮，但佢就專登將呢啲中菜西菜化，形成fusion菜，當中至有特色係會着火嘅「火參爆發」以及會出煙嘅「風雲翅」。自己都算試過不少泰國餐廳，但咁有創意嘅都係第一次見。</fontstyle></spanclass></fontstyle></spanclass></p><p>大光明魚翅餐廳&#13;<br> 地址：370/43-44Pattaya2Road（GrandSoleHotel前）&#13;<br> 電話：（66）38-361744（有專車免費接送）&#13;<br> 時間：3:00pm-12:00mn&#13;<br> 交通：從BeachRoad乘車5-10分鐘</p><p><spanclass><fontstyle>畀我豪一晚  &#13;<br> 唔少人都好嚮往布吉BanyanTree嗰種幾千蚊港紙一晚一屋一泳池嘅酒店，但其實芭堤雅都有，呢間ViewTalayVillas就係每間屋都有自己嘅廳同房，屋外有中型私家泳池，都係600幾蚊港紙一晚。能夠擁有一間小屋有個小型泳池，都咪話唔爽！&#13;<br> &#13;<br> ViewTalayVillas&#13;<br> 地址：ThapprayaRd.5JomtienBeach,Pattaya&#13;<br> 電話：（66）38-756040&#13;<br> 交通：從BeachRoad乘車，約15分鐘車程</fontstyle></spanclass></p><p><b> 出門提一提</b> &#13;<br> 簽證：持BNO或特區護照毋須簽證可留30日。查詢：25216481（泰國領事館）&#13;<br> 套餐：4日3夜坐泰航往ViewTalayVillas$2,490。查詢：27700966（奧運旅行社）&#13;<br> 交通：可於機場搭Limousine直入芭堤雅約1,500-1,800泰銖，或可搭BTS到Ekkamai站搭冷氣巴士，約97銖一位，車程約2小時半。&#13;<br> 網頁：泰友營<ahref http:>www.thailandfans.com &#13;<br> 貨幣：1港元約兌5.2泰銖</ahref></p></body></html>