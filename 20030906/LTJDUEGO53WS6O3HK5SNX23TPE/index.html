<html><header><meta charset="utf-8"><title>　　明報尊重「神話書」作者 - 李八方</title></header><body><h1>　　明報尊重「神話書」作者 - 李八方</h1><p>一本《神話背後──李澤楷》搞到連公布業績都唔蒲頭嘅小小超，要喺人哋媽咪嘅追思彌撒後企出嚟講嘢，講明會向本書嘅作者同出版社（即係明窗出版社）保留法律追究權利云云。&#13;<br> 可能會俾人告嘅一方又有乜回應呢？《明報》執行董事張裘昌噚日股東大會之後話，出書嘅policy係由明窗自己決定，佢尊重作者及明窗，總之佢自己冇involve入去，而至今小小超都冇同佢接觸過。&#13;<br> 對於有報紙話會去美加辦報同挖加東版《明報》啲人，張生話，《明報》在北美做咗十幾年，𠵱家喺紐約、溫哥華同多倫多都有領導地位，人哋要嚟佢冇法阻止，只可以講，個餅肯定係得咁大個，要做多啲同辛苦啲囉！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>