<html><header><meta charset="utf-8"><title>家福道：<br>田雞當雞養食得多行路快過人</title></header><body><h1>家福道：<br>田雞當雞養食得多行路快過人</h1><p>常聽老人家說愛把生雞買回家，養肥後才劏來吃。但養奇醜無比的田雞，真是首次聽聞！入廚三、四十年的譚太，不但下廚經驗豐富，老公年輕時更在家鄉當廚，故練得一手非一般廚藝。「老公鍾意自己劏田雞，新鮮啲。」因此他們會「生歐歐」買十隻八隻田雞返屋企幫田雞沖吓涼，養幾日才吃。點解？譚太話新鮮、乾淨夾方便！&#13;<br>&#13;<br>記者：吳佩璇　攝影：陳盛臣&#13;<br>逢星期一至三、五出版</p><p>自家養田雞這入廚獨門秘技，原來譚太已做了超過二十年！對田雞情有獨鍾，譚太說不過是為了三個子女。因為田雞夠補，多吃可強壯身體。&#13;<br> &#13;<br> <spanclass><fontstyle>多食田雞人都醒啲  &#13;<br> 譚太還深信不疑的說：「鄉下有個細路仔成3歲都未識行，後來食咗田雞，就即刻識行！」食田雞行路快過人，所以譚太從小就給田雞予三名子女吃，還說：「我三個仔女都未夠一歲就識行。」家陣仔大女大，分別係廣告公司總監、工程師、會計師，譚太相信吃生猛的田雞，人都會醒啲！是以一家人每星期也吃兩、三次田雞。</fontstyle></spanclass></p><p><spanclass><fontstyle>養田雞毋須餵食  &#13;<br> 因為田雞本身很污糟，譚太嫌街巿往往未徹底洗淨就劏來賣給客，所以一次過在街巿買9隻生田雞回家，然後用網網住，每朝早就開大水喉幫田雞沖身，到要吃時才劏兩、三隻。而且養田雞原來毋須餵食，也不會餓親。譚太話：「養成個月都唔會死！」加上譚生年輕時曾當廚，喜歡自己劏田雞多過假手於人。</fontstyle></spanclass></p><p><spanclass><fontstyle>譚太至愛　田雞炒西芹  &#13;<br> 田雞可以煲粥、焗飯或加配料做小炒。而簡簡單單的田雞炒西芹，就是譚太的至愛吃法。尤其是夏天，清炒比較易入口，西芹的甘香亦能配襯出田雞的鮮甜。而且譚生跟譚太年事漸高，其他高脂及難𡁻的肉食都不適合他們，田雞絕對是不錯的選擇。</fontstyle></spanclass></p><p><b> 用咩料：</b> &#13;<br> 田雞	4隻（淨肉）&#13;<br> 西芹		半斤&#13;<br> 洋葱		半個&#13;<br> 紅蘿蔔絲	半碗&#13;<br> 葱	少許&#13;<br> &#13;<br> <b> 醃料：</b> &#13;<br> 生粉		1茶匙&#13;<br> 薑		6-7片&#13;<br> 蒜茸		1茶匙&#13;<br> 生抽		1茶匙&#13;<br> 油		1茶匙&#13;<br> 胡椒粉		半茶匙&#13;<br> 鹽		1/4茶匙&#13;<br> 燒酒		2茶匙</p><p><b> 好易煮：</b> &#13;<br> 1　用醃料先把田雞醃約20分鐘。西芹洗淨切段，加鹽炒好兜起。&#13;<br> 2　田雞炒熟，灒酒及加少許鹽調味。西芹回鑊，加入洋葱等配料兜勻即成。</p><p><center> <spanclass><fontstyle>揭獨門劏田雞法  </fontstyle></spanclass></center> </p><p><br> &#13;<br> 1.每次買幾隻田雞，譚太就會將牠們養在網內。&#13;<br> 2.每朝早將成網田雞放喺水喉下沖身，確保清潔衞生。&#13;<br> 3.想劏邊隻就先用刀往田雞的頭上扑落，然後斬田雞頭，由頸處將整隻田雞的外皮撕破。&#13;<br> 4.再切去手腳和內臟，將田雞肉洗淨、斬件便可烹調。&#13;<br> &#13;<br> <b> 揀田雞小貼士：</b> &#13;<br> －愈生猛、愈紮紮跳就愈好。&#13;<br> －唔好買肚腩大的田雞，因為可能是灌水灌肥，劏落實質冇肉食，亦避免被呃秤。</p><p><spanclass><fontstyle>酒樓經典菜　豉汁蟠龍鱔  &#13;<br> 除了田雞，譚太一家的另一至愛就是鱔魚，特別是兩個仔，都愛鱔魚夠滑溜。說到烹調法，一般家庭可只將鱔魚切片來炒，但譚太自從飲宴時吃過蟠龍鱔後，便被其賣相吸引，於是不停鑽研，在家也做出蟠龍效果。要知道出街食鱔價錢偏貴，譚太就是鍾意自己煮夠經濟，且做出酒樓賣相。</fontstyle></spanclass></p><p><b> 用咩料：</b> &#13;<br> 鱔魚	1條（約斤半）&#13;<br> 蒜茸	2粒&#13;<br> 薑茸	1茶匙&#13;<br> 葱粒	適量&#13;<br> 豆豉	2茶匙&#13;<br> 胡椒粉	少許</p><p><b> 好易煮：</b> &#13;<br> 1　鱔魚洗淨刮去潺，切去魚頭，然後將魚切片，但不要切到底，切完後整條魚還是連着的，然後撲上豆粉。&#13;<br> 2　用一圓碟，將鱔魚繞圈上碟。&#13;<br> 3　蒜茸、薑茸、葱粒、豆豉及胡椒粉撈勻，鋪在鱔魚上，隔水蒸約10分鐘即成。</p></body></html>