<html><header><meta charset="utf-8"><title>紮髻露額一樣掂<br>蔣怡狂食芝麻護髮　烏卒卒</title></header><body><h1>紮髻露額一樣掂<br>蔣怡狂食芝麻護髮　烏卒卒</h1><p>名模蔣怡由於前額飽滿，近日獲髮型師朋友青睞，邀請她出任髮型屋的廣告模特兒，並示範了兩款髮髻，造型十分特別。蔣怡表示並沒有特別的護髮心得，但平時喜歡進食芝麻製造的食品，可令秀髮更光亮。</p><p>名模蔣怡近日出任髮型屋HAIRSIXTYONE的模特兒，並拍攝了新一季髮型廣告，該店的髮型師Sidney更特別為蔣怡設計了兩款髮髻，以突出蔣怡的前額線條。<br> &#13;<br> <spanclass>起初並不習慣 &#13;<br> 蔣怡平日喜歡留碎陰，她覺得自己的前額有太多碎髮絲，故此很少露出額頭，蔣怡日前在電話中說：「呢次髮型師好鼓勵我試吓，都算係一個新嘗試，我都幾鍾意嗰兩款髮型，不過因為平時真係好少露額，所以最初睇都唔係好慣。」&#13;<br> 提到平日的護髮心得時，蔣怡說：「我都冇乜特別食療，但我好鍾意食芝麻做嘅食物，我聽人講芝麻對身體好，可以令髮質光亮，我就唔相信食髮菜可以以形補形。」蔣怡因為工作關係，經常要出席花生騷，故她不時會到髮型屋做頭髮護理。&#13;<br> 而為蔣怡設計髮型的Sidney，亦相當滿意今次的效果，他日前說：「我哋好滿意佢嘅表現，佢梳咗呢個髮型，份外突出佢嘅輪廓，而攝影師Donald話蔣怡嘅鎖骨好靚，所以構思佢輯相時都要影埋鎖骨嘅部份。」<br> &#13;<br> <spanclass>配合不同場合 &#13;<br> Sidney續道：「今次幫蔣怡整頭髮大約用咗個幾鐘頭，都唔係太高難度，佢呢兩款髮型都可以配合唔同衣着，出席唔同嘅場合。」&#13;<br> 採訪：比華利</spanclass></spanclass></p></body></html>