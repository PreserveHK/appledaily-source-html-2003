<html><header><meta charset="utf-8"><title>新車速報：<br>大發Atrai7　加料闖天下</title></header><body><h1>新車速報：<br>大發Atrai7　加料闖天下</h1><p>響一眾MPV車款當中，日本大發Atrai7，可算係其中至的骰又Cute嘅迷你七人車，推出至今除不乏年輕用家追捧外，最近代理重替其引入一系列RV配件及裝飾，令人看來時尚又具活力感外，多套配件重有一定實用性㗎！&#13;<br>&#13;<br>記者、攝影：陳偉林&#13;<br>逢星期一至日出版</p><p><br> &#13;<br> <spanclass><fontstyle>賣相討好RV配件正  &#13;<br> 呢部大發Atrai7，可謂小巧別致兼五臟俱全，而外形亦見討好吸引；一對炯炯有神嘅大燈，配襯響別具霸氣嘅頭泵把連新加整流器，重有全車RV彩貼，還有踏實上落方便嘅門邊腳踏，予人看來既有大車風範，又不失一份小車嘅優越性㗎！&#13;<br> &#13;<br> <center> <spanclass><fontstyle>RV升級配件有瞄頭  </fontstyle></spanclass></center> </fontstyle></spanclass></p><p><br> &#13;<br> 1.車頭整流器，別具跑車霸氣。&#13;<br> 2.全車加有精美彩貼，令部車倍見有多一份神采。&#13;<br> 3.度身訂做嘅門窗RV雨擋，實用性甚高。&#13;<br> 4.原廠車門電鍍裝飾，格外有貴氣感。&#13;<br> 5.兩邊車身門邊腳踏，上落倍見輕鬆。&#13;<br> 6.度身訂做嘅百摺式車窗簾，既可遮陽重有保留私隱嘅方便。&#13;<br> 7.兩邊後輪加有泥擋，既有型又富實用性。&#13;<br> 8.兩邊車頭指揮燈加有電鍍外框，看來奪目醒神。</p><p><spanclass><fontstyle>車廂小巧實用設備多  &#13;<br> 備有雙趟門嘅Atrai7，置有三排七座位設計，車廂空間尚算闊落舒適；設備配搭亦見齊全，除電窗、電鏡及中央門鎖外，更備有原廠前後獨立冷氣、高級音響組合，而新加全車遮陽簾，重畀到你有多一份私隱㖭！而當遇有需要時，除後排座椅既可收摺起外，而將三排座椅放平，更可以演變成卧鋪呢！</fontstyle></spanclass></p><p><br> &#13;<br> <spanclass><fontstyle>DVVT偈輸出平均有力  &#13;<br> 新車沿用一台1.3公升DVVT直4DOHC偈，雖然性能唔算突出，但勝在每段扭力輸出平均，匹配上5前速手波配搭，反應強悍利落，難得拐彎時重有出眾嘅平穩同循迹力，相信低重心及一套歐式懸掛配搭，起有不少幫助呢！</fontstyle></spanclass></p><p><spanclass><fontstyle>記者試後簡評  &#13;<br> 呢部大發Atrai7迷你七人MPV，加有車頭氣霸及各樣RV配件同遮陽簾後，賣相Cute又可愛，兼且重有一份親切及符合流動起居室嘅觀感㖭！既適合日常代步之餘，重好實用㗎！</fontstyle></spanclass></p><p><spanclass><fontstyle>大發Atrai7L規格  &#13;<br> 引擎：1297cc直4DOHC&#13;<br> 馬力：92ps/6000rpm&#13;<br> 扭力：12.7kgm/4400rpm&#13;<br> 傳動：5前速手波，後輪驅動&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：175/65R14BridgestoneB391&#13;<br> 尺碼：3765×1515×1810mm&#13;<br> 軸距：2430mm；車重：1110kg&#13;<br> 新車售價：$109,350（標準版）&#13;<br> 車輛提供：皇冠汽車（27129929）</fontstyle></spanclass></p></body></html>