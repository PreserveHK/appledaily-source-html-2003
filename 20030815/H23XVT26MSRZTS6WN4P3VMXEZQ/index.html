<html><header><meta charset="utf-8"><title>股海實戰錄：港股勿一面倒睇好</title></header><body><h1>股海實戰錄：港股勿一面倒睇好</h1><p>美股杜指未能連升6日，周三晚回吐38點，收9271，但仍屬大漲小回。杜指3條平均線非常接近，三角形走勢亦近尾聲，快將有突破。以目前技術指標分析，向上突破機會稍大，確認升破高位9361，將上試9700；若向下突破，9000失守將下試8400。&#13;<br> 港股昨再創今年新高，收10374，升72點。若美股走勢配合，恒指今日有機挑戰楔形頂（上移至10463），恒指去年9月浪頂亦在10478，若確認升破以上阻力位，恒指下一站是10900-11000。另一方面，恒指RSI背馳訊號未完全解除，港股累積升幅達2000點，只要大戶肯食胡，隨時會出現較大調整。<br> &#13;<br> <spanclass>防大戶沽貨食胡 &#13;<br> 現時玩輪相對風險較大，就算要玩亦只宜小注，同時要睇清楚數據是否值博，例如早前提過的恒指Put輪9735，近幾日港股大升，但9735走勢偏強，溢價由當時不足4%，升至昨日6.2%，而到期日9月29日，相距僅個半月，單係輸水已輸一條街，除非港股突出現壞消息急挫，否則贏面十分低。相對而言，9898較值博，年期較長亦可一守，如果恒指升近10500出現單日轉向，博恒指Put輪可揀9898。&#13;<br> 今日形勢仍利好友，滙豐（005）變紅底股，上試105-110元。中移動（941）在19元有初步支持，唔排除先有反彈，就算輪到新地（016）、長實（001）及和黃（013）休息，恒指仍有力再創今年新高，滙豐未出現獲利回吐前，港股唔易大散。&#13;<br> 九倉（004）升後整固，微升1個價，收17元。前日3億餘元大成交平均價16.80元，係一個相當重要啟示，收市跌穿則要提高警覺，以小博大可吼九倉Call輪9585，可惜成交較疏，買賣唔方便。&#13;<br> 趙飛雲</spanclass></p></body></html>