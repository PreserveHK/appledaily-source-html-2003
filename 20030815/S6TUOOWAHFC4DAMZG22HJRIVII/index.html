<html><header><meta charset="utf-8"><title>　　葉國華7.1行行企企 - 李八方</title></header><body><h1>　　葉國華7.1行行企企 - 李八方</h1><p>好耐冇露面嘅前「國師」葉國華，噚日因為佢檔政策研究所九月聯同陸恭蕙檔思匯政策研究、張炳良嘅新力量網絡喺會展開壇，請埋兩岸三地同海外學者為香港把脈，所以要現身開記者會。&#13;<br> 記者見到呢位前國師，梗係問下佢港、台關係，佢都話唔明老董點解要由民間搞，變為由官方搞，事關分分鐘會違反「錢七條」，至於早排盛傳佢俾馮國經收為幕僚，葉國華聽見立刻耍手擰頭，大呼絕無其事，當時佢身在海外，真係唔知風從何處來。&#13;<br> 至於7.1佢有冇去遊行，葉國葉就左閃右避，一時話由辦公室窗口望到遊行大隊，一時又話自己喺辦公室周圍行行企企，又去茶樓聽吓民意，咁算唔算有去？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>