<html><header><meta charset="utf-8"><title>生死時速搶救電腦</title></header><body><h1>生死時速搶救電腦</h1><p>前日新聞大講嘅新型病毒W32.Blaster.Worm，肆虐全球19萬部電腦，本港都有2萬人中招，恰巧筆者就係其中一人。其實筆者部腦喺星期一晚首度病發，起初以為軟件相沖重新啟動電腦，點知到翌日情況持續，起先以為畀人Hack，就熄咗個CableModem兩個鐘，嘗試釋放寬頻嘅固定IP，點知結果依然係一Online就中招，便意識到中毒可能性非常之大，急急上網搵料解毒。&#13;<br>麻煩在W32.Blaster.Worm病毒專吼你上網就Restart部腦，發作時間長短不一，喺網上好多討論區都有唔少用家中招，不過睇唔夠五分鐘隻病毒又發作，就係咁斷斷續續開機、關機，要係有限時間內上網搵解決辦法，簡直好似《生死時速》咁驚險。俾隻病毒Restart咗幾次之後，卒之喺Symantec同微軟官方網搵到修正檔，下載執行後，再重新啟動電腦就萬事大吉。修正檔容量約1.2MB，要注意係唔同Windows、語言版本，要搵番對應嘅修正檔，一般WinodwsXP用家揀32BitEdition就得。&#13;<br>&#13;<br>記者：徐影龍</p><p>官方修正檔：<ahref http:> treeview/default.asp?url=/technet/&#13;<br> security/bulletin/MS03-026.asp"TARGET="_blank"&gt;www.microsoft.com/technet/&#13;<br> treeview/default.asp?url=/technet/&#13;<br> security/bulletin/MS03-026.asp </ahref></p></body></html>