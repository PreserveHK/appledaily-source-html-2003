<html><header><meta charset="utf-8"><title>中期升浪將現<br>股路縱橫：華創可升3成</title></header><body><h1>中期升浪將現<br>股路縱橫：華創可升3成</h1><p>大市連升4日，恒指高收10374，再有72點進帳，成交仍好暢旺，有120億元，期指低水77點。除中國移動（941）外，大藍籌表現都好勁，滙豐（005）高收100.5元，升1.5元，兩隻大地產股都有大行扯吸，新地（016）成交金額5.5億元，排第3位，股價則高收49.9元，大升1.7元；長實（001）亦高收53元，升1元。&#13;<br> 大藍籌谷得咁勁，似乎「有心人」在谷指數，現時關鍵位在10400至10420，照噚日咁嘅勢，破位而上的機會甚大，大藍籌行先一步，跟住落後股就會接力而上。華潤創業（291）成兩個月未郁過，噚日尾市有基金盤大手扯吸，先叫做升0.15元，高收7.05元，但仍低過6月中嘅7.25元。呢一隻大落後股，應該發力了。&#13;<br> 華創3條平均線（10、20同50日線）都在6.9元水平，噚日高收7.05元，已確認升破。由去年12月開始，華創走勢形成大型頭肩底，頸線阻力在7.15元，若升破，則MACD將出現雙牛訊號，RSI亦會突破下降軌，中期上升大浪確認，以頭肩底量度升幅計，上升目標指向9.1元，升幅近3成。<br> &#13;<br> <spanclass>零售業務快有貢獻 &#13;<br> 華創係穩健嘅紅籌龍頭股，往績PE只係10倍，最近有連串動作，包括分拆華潤水泥（712）上市，以及斥資1.29億元，向母公司收購物流業務，增加公司營運效率和降低成本，配合零售業務發展。集團已為內地的超市業務進行重整，預期04年可提供盈利貢獻，05年會有更大的拓展計劃。&#13;<br> 03年度（12月年結），華創盈利預測15.15億元，升8%，每股盈利0.73元；04年度，零售業務開始有貢獻，加上CEPA會令集團旗下的石化和紡織業得益，估計每股盈利可上升至0.81元，以增長股12倍PE計，股價可見9.6元。&#13;<br> 國企股大致都係向好，呢兩日表現最勁者，非重鋼（1053）莫屬，下周四宣布中期，相信會有驚喜。重鋼噚日續有大行同基金盤大手扯吸，高收3.05元，再升8%，本欄上周五推介，當時2.35元，短短幾日升幅已近3成，以03年度（12月年結）每股盈利預測36仙計，股價仍有上升空間。&#13;<br> 郭兆誠</spanclass></p></body></html>