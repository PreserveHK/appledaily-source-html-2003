<html><header><meta charset="utf-8"><title>流動通訊：<br>PanasonicG50繼續的骰雞翼王加色再登場</title></header><body><h1>流動通訊：<br>PanasonicG50繼續的骰雞翼王加色再登場</h1><p>同隻炸雞翼差唔多大嘅PanasonicGD55，自推出後火速成為新一代「女性恩物」，上月更推出兩隻新顏色延續聲勢，不過更多人期待其彩色版本。後繼機種彩色版G50話咁快已經有水貨到港，依然主打超細機身，更有紅、銀兩色，繼續為手仔細細的女士們服務！&#13;<br>&#13;<br>記者：劉耀祥　攝影：陳盛臣&#13;<br>ImageGirl：Ling&#13;<br>逢星期一至五出版</p><p><spanclass><fontstyle>PanasonicG50Profile  &#13;<br> 制式：GSM900/1800/1900三頻&#13;<br> 顯示器：4,096色/128×96像素/STN屏幕&#13;<br> 功能：WAP、EMS、40和弦&#13;<br> 備用時間：約200小時&#13;<br> 通話時間：約360分鐘&#13;<br> 電池：780mAh鋰電池&#13;<br> 體積：80×43×18mm&#13;<br> 重量：74g</fontstyle></spanclass></p><p>繼續大玩超細機身的G50，顏色比GD55來得更加大膽，廠方共推出全藍、全紅及全銀色，水貨現時則只有紅及銀色，其中以紅色最搶眼。雖然G50與前作GD55外形十分相近，但由於加入4,096色彩芒，所以整體體積就比GD55略長及略厚，不過仍相當適合東方女性手形。因為體積上有些微改變，所以兩者的電池就不能互用，用開GD55的用家就要全套換了。鍵盤亦遭彩芒「逼遷」，所有按鈕都要向下移，數字鍵更變成線狀，將G50針對女性用家市場的用心更加表露無遺。</p><p><spanclass><fontstyle>由1升級4,096色  &#13;<br> 由單色芒變為4,096色顯示，解像度達128×96，屏幕可能始終受4,096色限制，顏色較為暗淡，背光亦略嫌不足，不過於日光或室內觀看都相當夠使，睇慣「光燦燦」顯示的用家可能就要花點時間習慣。作為GD55代言人的周杰倫今次G50亦都見其蹤影，不但於盒面已經大大個靚樣，就連Wallpaper都有Jay份，機內亦有另一款Jay的Wallpaper，Jay嘅Fans就一定相當合用。不過除咗Jay嘅Wallpaper之外，亦內置8款Wallpaper，亦可作來電顯示圖片，總有一款啱用。</fontstyle></spanclass></p><p><br> &#13;<br> <spanclass><fontstyle>全新遊戲配搭40和弦  &#13;<br> 除咗畫面大躍進外連聲音都煥然一新，由4和弦躍升至40和弦，機內亦內置10首和弦歌曲任君選擇，若然仍未啱心水亦可以自行編寫。40和弦手機當然唔少得精采遊戲，兩個全新遊戲分別以冒險及賽車為題，配上40和弦聲效及4,096色彩芒，可玩程度十分高。短訊方面亦十分體貼用家，除了可以拼音或筆劃輸入外，亦預設多個句子，用家毋須每次都逐個字打，嫌唔夠用的話亦可以自行編寫預定句子，相當方便。</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> 鉑匯科技&#13;<br> 電話：23987320&#13;<br> 地址：旺角先達廣場地下93號舖</fontstyle></spanclass></p></body></html>