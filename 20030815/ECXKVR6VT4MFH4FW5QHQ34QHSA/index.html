<html><header><meta charset="utf-8"><title>　　區文浩酒店3G睇波 - 李八方</title></header><body><h1>　　區文浩酒店3G睇波 - 李八方</h1><p>區文浩剛於星期一開始，正式接替王錫基，坐正做電訊管理局局長，噚日特登見傳媒。&#13;<br> 八方同一班老友識咗MH（區氏英文簡稱）好耐，知道佢係好好先生，表面睇唔夠王錫基硬淨，所以好關心佢日後可唔可以騎得住班營辦商，唔俾人蝦。&#13;<br> MH就話，「每個人都有自己風格」，總之佢好有信心能夠做好呢份工作。有佢咁講，八方都好放心。&#13;<br> 另外講到只聞樓梯響嘅和記3G，MH話佢都唔知人哋幾時推出，但透露早前已經被邀請到九龍某酒店睇過demo（又係睇踢波）。咁究竟掂唔掂呢？局長話，demo就OK囉。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>