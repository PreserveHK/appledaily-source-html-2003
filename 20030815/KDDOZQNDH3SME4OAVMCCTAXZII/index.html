<html><header><meta charset="utf-8"><title>　　陶傑做訪問有年齡限制 - 李八方</title></header><body><h1>　　陶傑做訪問有年齡限制 - 李八方</h1><p>有才子之稱嘅曹捷（筆名陶傑）最近好忙，除咗做咗《茶杯》雜誌嘅顧問之外，重答應咗商業一台台長梁文道，下個月喺商台開咪，同佢一齊主持節目嘅重有由政界轉咗去做傳媒嘅劉細良以及牛棚書院院長胡恩威等。&#13;<br> 八方問監製湛國揚點解有呢個組合？佢話老闆好嘢，其實陶傑一早已跨媒體出現，電台電視都玩埋，可謂駕輕就熟；陶傑自己就對八方話：點解你知嘅？&#13;<br> 八方又問湛兄有乜新意？原來佢哋打算喺呢個節目中，專門訪問三十五歲以下人士，評論吓時事，即係李柱銘冇份，不過「7.1人民批」嗰班又太年輕；已知其中一個嘉賓係年輕有為嘅大律師潘熙，又幾有噱頭。&#13;<br> （圖）陶傑會喺節目中訪問三十五歲以下人士，評論時事。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>