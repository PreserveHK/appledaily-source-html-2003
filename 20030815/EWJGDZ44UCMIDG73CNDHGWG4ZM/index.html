<html><header><meta charset="utf-8"><title>型事偵緝：<br>大件事！波鞋街封盤唔賣Stussy×Nike血管仔</title></header><body><h1>型事偵緝：<br>大件事！波鞋街封盤唔賣Stussy×Nike血管仔</h1><p>「嘩！橙×灰『血管仔』賤價低開$1,499，惟有封盤改賣綠×黑版本先！」今個禮拜波鞋街盛事，話題依然係Stussy。話說全人類力煲的Stussy×Nike『血管仔』(AirHuaracheLight)今周終於運抵波鞋街，而未抵港前行內人已打定如意算盤，開盤價係$2,000左右，可惜天有不測之風雲，老牌水貨舖「芝加哥」將其中的橙×灰「血管仔」賤價低開$1,499，搞到其他水貨佬即刻封盤！&#13;<br>&#13;<br>記者：陳嘉文　攝影：黃子偉&#13;<br>逢星期二至日出版</p><p><spanclass><fontstyle>行家封盤改賣綠×黑  &#13;<br> Stussy×Nike「血管仔」共兩隻Colour，橙×灰版本賣$1,499，搞到其他水貨佬冇彎轉惟有封盤唔賣住，改以本地市場更稀有的綠×黑版本作攻勢！</fontstyle></spanclass></p><p><br> &#13;<br> <spanclass><fontstyle>「芝加哥」玩串Party  &#13;<br> 波鞋街老牌水貨舖「芝加哥」一向賣「食」力（此「食」乃食到貨量，來價自然比其他行家平！），前科有近幾代的Stussy版NB580TN，亦係「芝加哥」率先開盤。講番「血管仔」歷史，90's的Nike愛上玩概念，將名車Porsche911的流線型設計放諸跑鞋身上，而充滿Sci-Fi味的AirHuaracheLight就是箇中代表。90's的原版為藍色Tone，但Nike至今還未將之列入復刻名單。</fontstyle></spanclass></p><p><spanclass><fontstyle>「芝加哥」店長肥西：「靚鞋用嚟着唔該炒！」  &#13;<br> 肥西話橙×灰「血管仔」來源地係美國，由於大手引入，來貨價自然比其他細舖低，而且定價開$1,499，目的純為益鞋迷。「呢個價口分分鐘係其他行家的入貨價。」肥西如是說。</fontstyle></spanclass></p><p><spanclass><fontstyle>「血管仔」有前科！  &#13;<br> 水貨情報員豐仔：「其實BEAMS才是將『血管仔』變潮鞋的一哥！」豐仔話還是BEAMS獨具慧眼，將90's出品的「血管仔」成為今日潮流鞋。「東洋潮流百貨BEAMS比Stussy更早睇好『血管仔』，年頭的BEAMS版一黑（$1,599）（c）一灰（$1,299）（c），玩㗎仔勁受的Monotone；其後行貨亦不甘示弱出UCLA別注版（各$799）（c）。」</fontstyle></spanclass></p><p><br> &#13;<br> (a)ChicagoSports(23981267)旺角奶路臣街17號B地下&#13;<br> (b)少年堂(23884004)旺角兆萬中心二樓210舖&#13;<br> (c)TheBest(27707444)旺角瓊華中心2樓203A舖</p></body></html>