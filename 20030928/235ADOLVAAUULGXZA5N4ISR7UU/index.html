<html><header><meta charset="utf-8"><title>英國紳士去旅行英國紳士去旅行</title></header><body><h1>英國紳士去旅行英國紳士去旅行</h1><p>從未在積架汽車族譜出現過嘅Estate旅行車，今回率先響X-Type身上出現，而且重經已響剛舉行嘅德國法蘭克福車展中曝光㖭！新車除造型流露有一份英式轎車氣派外，實用車廂配搭亦為賣點之一；不如今日趁新車於明年初正式推出前，一齊嚟先睹為快啦！</p><p><spanclass><fontstyle>造型流露豪邁氣派  &#13;<br> 論造型，全新積架X-TypeEstate雖然改用上旅行車造型設計，但車頭部份卻依舊採用原有X-Type四門房車嘅四圓頭燈配搭，襯以闊大及備有電鍍框邊嘅鬼面罩組合，一份豪邁氣派油然而生，盡顯英式紳士風範呢！</fontstyle></spanclass></p><p><spanclass><fontstyle>多台引擎任君選  &#13;<br> 廠方為照顧不同用家需要，故特別為全新X-TypeEstate安排有多個引擎配搭作選擇，當中包括有2.1公升V6（156匹）、2.5公升V6（196匹）及3.0公升V6（231匹）型號，輔以5前速手波或5前速自動波組合，性能表現可謂毋庸置疑；另外，剛度十足嘅底盤，響由前輪麥花臣支柱及後輪多連桿組成嘅懸掛系統輔助下，行車循迹性亦見不俗呢！</fontstyle></spanclass></p><p><spanclass><fontstyle>車廂空間寬敞闊落  &#13;<br> 與其他Estate旅行車一樣，呢款全新X-TypeEstate嘅車廂空間亦見來得寬敞闊落，當遇有需要時，後排椅背更可左右獨立收摺放平，以便擺放較長物件或增加尾廂載物容量；另外值得一提嘅係，前後兩排座椅皆以高級真皮鑲嵌而成，手觸感高之餘承托力亦頗高，乘坐倍見貼服舒飾，而響四周瑰麗桃木裝飾配襯下，亦能令車子增添有一份豪邁氣息。</fontstyle></spanclass></p></body></html>