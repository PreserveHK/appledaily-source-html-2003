<html><header><meta charset="utf-8"><title>畢彼特新戲受颱風拖延</title></header><body><h1>畢彼特新戲受颱風拖延</h1><p>靚佬畢彼特（BradPitt）好耐冇新作出品，一直好期待佢套《木馬屠城記》快啲拍完，等我羅拉可以欣賞吓。點知最近墨西哥被颱風吹襲，搞到片場的巨大布景幾乎冧晒，所剩無幾，結果套戲要停工等布景搭好先可以再拍。唉，畢仔呢套戲已經係一波三折，唔知等到幾時，先有機會睇佢套荷李活版《無間道》！</p></body></html>