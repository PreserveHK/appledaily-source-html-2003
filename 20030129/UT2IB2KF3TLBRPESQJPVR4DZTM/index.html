<html><header><meta charset="utf-8"><title>辦年貨：<br>羊女着波浪鞋　流年最「踏」水</title></header><body><h1>辦年貨：<br>羊女着波浪鞋　流年最「踏」水</h1><p>農曆新年除咗要買新衫之外，當然亦要買番對新鞋。家陣香港經濟愈嚟愈差，小記就搵嚟玄學家蘇民峰教路，睇吓喺明年羊年，各個生肖着乜嘢顏色及款式嘅鞋有助事業及財運順境，等大家做事安心啲，唔怕俾老闆炒魷兼行好運，隨時會中六合彩發大達，新年財源滾滾來！&#13;<br>&#13;<br>記者：梁煒健　攝影：梁煒健、徐子豪&#13;<br>ImageGirl：MayMay&#13;<br>逢星期一至四刊出</p><p><spanclass><fontstyle>蘇師傅出馬教揀鞋  &#13;<br> 據玄學家蘇民峰稱，在羊年想事業及財運順境，就要根據以下列表，因應不同生肖去選擇鞋款及顏色。各位靚女，小記唔係要導人迷信，不過想畀多少少意見大家參考一下。</fontstyle></spanclass></p><p><spanclass><fontstyle>適合生肖：豬、鼠  &#13;<br> <spanclass><fontstyle>紅色尖頭涼鞋夠流線型  &#13;<br> 生肖屬豬及鼠嘅朋友比較幸運，因為幫助財運嘅尖頭鞋到處都有，況且係紅色、橙色及紫色，三隻色都好易買到兼易襯衫褲。呢對Diesel紅色尖頭拖鞋，外形唔錯，幾流線型。由於屬於春季款，想買嘅朋友就要等到四月嘞。&#13;<br> &#13;<br> 售價：$790（Diesel）&#13;<br> 尺碼：齊碼（四月才推出）</fontstyle></spanclass></fontstyle></spanclass></p><p><spanclass><fontstyle>適合生肖：虎、兔  &#13;<br> <spanclass><fontstyle>斯斯文文米白色方頭鞋  &#13;<br> 蘇師傅話四方頭鞋可令虎、兔兩個生肖嘅朋友增強事業運。歐洲牌子SALAMANDER呢對皮鞋有2吋高踭，皮質一流，加上款式十分斯文，較適合62、63年出生的上班族。&#13;<br> &#13;<br> 原價：$725&#13;<br> 特價：$399（先施百貨）&#13;<br> 尺碼：歐洲碼3至5號半</fontstyle></spanclass></fontstyle></spanclass></p><p><spanclass><fontstyle>適合生肖：蛇、馬  &#13;<br> <spanclass><fontstyle>閃令令金色波鞋夠YoungLook  &#13;<br> 圓頭形波鞋，樣子較怪相，所以小記為肖蛇、肖馬女嘅女性揀咗呢對金色Diesel波鞋，夠晒搶鏡喇！波鞋一年四季及任何年紀都啱着。&#13;<br> &#13;<br> 原價：$790&#13;<br> 特價：$632（先施百貨）&#13;<br> 尺碼：35至39</fontstyle></spanclass></fontstyle></spanclass></p><p><spanclass><fontstyle>適合生肖：牛、龍、羊、狗  &#13;<br> <spanclass><fontstyle>藍色沙灘拖至夾四女性  &#13;<br> 四個生肖牛、龍、羊、狗，最好就穿着藍、灰及黑三種顏色，款式至好係波浪形。Diesel四月才推出嘅春夏季款中，就有一對最合適。呢對沙灘拖嘅鞋墊部份呈凹凸坑紋，與波浪形鞋款最貼切，況且呢對沙灘拖着上腳又幾舒服。除咗圖中藍色外，另有黑色。&#13;<br> &#13;<br> 售價：$250（Diesel）&#13;<br> 尺碼：齊碼（四月才推出）</fontstyle></spanclass></fontstyle></spanclass></p><p><spanclass><fontstyle>適合生肖：虎、兔  &#13;<br> <spanclass><fontstyle>四方頭巴蕾舞款綁帶鞋  &#13;<br> 另一款方頭鞋，不過呢款唔太適合着返工。米黃近乎杏色嘅皮鞋，鞋帶更可綁至小腿之上，十足一對巴蕾舞鞋。&#13;<br> &#13;<br> 售價：$180（808鞋城）&#13;<br> 尺碼：35至38</fontstyle></spanclass></fontstyle></spanclass></p><p><spanclass><fontstyle>適合生肖：雞、猴  &#13;<br> <spanclass><fontstyle>窄窄長長綠色皮鞋  &#13;<br> 綠色皮鞋已經難搵，重要係窄窄長長嘅外形，確係幾高難度。呢對由先施百貨獨家發售嘅意大利S-X品牌皮鞋，尺碼齊全，呢種款式修長最啱返緊工嘅人穿着。&#13;<br> &#13;<br> 原價：$659&#13;<br> 特價：$329.5（先施百貨）&#13;<br> 尺碼：36至38</fontstyle></spanclass></fontstyle></spanclass></p><p><center> <spanclass><fontstyle>街坊直擊：圓頭鞋好Out喇！  </fontstyle></spanclass></center> </p><p><br> &#13;<br> <b> DIESEL</b> &#13;<br> 查詢電話：23106218&#13;<br> &#13;<br> <b> 808鞋城</b> &#13;<br> 電話：28030987&#13;<br> 地址：九龍長沙灣道808號香港紗廠1及2期地面211至220號舖&#13;<br> &#13;<br> <b> 先施百貨</b> &#13;<br> 電話：25442688&#13;<br> 地址：上環德輔道中173號南豐大廈地下</p></body></html>