<html><header><meta charset="utf-8"><title>一味窩輪：日圓回跌9420急彈</title></header><body><h1>一味窩輪：日圓回跌9420急彈</h1><p>上周六所提嘅另類Call輪9420，昨日好醒，急升20%，唔係齋升，有36球易手，銀碼都600萬。龍虎榜頭3位係新世界Call輪9474、德昌Call輪9435同新地Call輪9519，佢哋升幅由20%至25%，係仙輪或者交投唔多。9420升幅排第4。&#13;<br> 外滙市場沙塵滾滾，美金弱過乜，但前晚喺美國市則兌日本紙升番啲。9420嘅升跌，跟美金兌日本紙升跌，所以昨日一開，即告彈升，裂口升高9%開市。&#13;<br> 如果睇美金兌日本紙會繼續有技術性反彈，9420重有追落去嘅價值。同類輪有9399與9684，不過通常冇成交，想炒都搵唔到對手。<br> &#13;<br> <spanclass>9383揸得耐唔着數 &#13;<br> 升幅略低過2成嘅有兩隻聯通Call輪9512同9383，升18%，聯通（762）收5.60元，升得5仙咁大把，但兩隻Call輪則彈彈跳。&#13;<br> 9512收35.5仙，4月夠鐘，溢價9%，槓桿率15.8倍，全日成交得14萬金額。9383收5.9仙，9月到期，溢價15.5%，槓桿率9.5倍，場面好熱鬧，34球易手，銀碼200萬，呢件係聯通Call輪中最活躍嗰隻，講數據，唔見得吸引，但勝在買賣快，適合炒上炒落，小炒無妨，揸得耐則唔着數。&#13;<br> 9383昨日升得急咗，要買都應該喺回落之時先至諗。&#13;<br> 章盛</spanclass></p></body></html>