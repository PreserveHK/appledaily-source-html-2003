<html><header><meta charset="utf-8"><title>臨近新年砌機散件勁好賣</title></header><body><h1>臨近新年砌機散件勁好賣</h1><p>話咁快又到農曆新年嘅大日子，據旺角JUMBO嘅Ken哥講，好多PC用家都想趁年假砌番部電腦，又或升級一下部舊機，所以腦場近排好多硬件銷情均不俗。另外開始Hit嘅DVD燒碟機由於減價，亦令銷量直線上升。&#13;<br>&#13;<br>記者、攝影：徐影龍</p><p><spanclass><fontstyle>CPU轉換器升級首選  &#13;<br> 嫌屋企部電腦慢，未必一定要成部機砌過咁破費，簡單方法可單升級CPU，不過除咗需選擇支援舊底板嘅CPU外，亦要靠一啲CPU轉換器先得。目前P4CPU由423轉478插腳型號賣$230，可升級到較新嘅P4CPU，而最多人搵嘅有Solt1轉370型號，賣價$250，另外舊370轉至新370則為$220。</fontstyle></spanclass></p><p><spanclass><fontstyle>SONYDVD-RW唔夠貨賣  &#13;<br> 近排漸漸開始多人用DVD作備份資料用途，而SONY呢部內置式DVD燒碟機行IDE介面，速度為DVD-RW兩倍，而燒錄CD-R最高可達24倍速，最正係完全支援＋?－制式，以SONY牌子計，三千蚊賣價絕對吸引，啱晒需要剪輯影片玩家或備份大量電腦資料之用。</fontstyle></spanclass></p><p><spanclass><fontstyle>USB2.0硬碟盒  &#13;<br> 隨住數碼相機流行，好多人都會選擇以外置式硬碟代替記憶卡，始終兩者容量及價錢相差實在太遠，連帶一個獨立硬碟盒都有唔錯嘅銷量。BlueBillusion呢款硬碟盒支援最新嘅USB2.0規格，外形纖巧吸引兼且唔使用Driver，一插即用，相當方便。&#13;<br> &#13;<br> 資料提供：JUMBO（旺角電腦中心）&#13;<br> 報價熱線：27826482</fontstyle></spanclass></p></body></html>