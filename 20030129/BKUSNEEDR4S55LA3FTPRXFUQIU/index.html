<html><header><meta charset="utf-8"><title>坐綿羊仔車尾貼身追訪　8小時遊勻全港13景點</title></header><body><h1>坐綿羊仔車尾貼身追訪　8小時遊勻全港13景點</h1><p>你知唔知筲箕灣公廁內有幾多格？淺水灣姻緣石上有幾多個喜字？……問題古怪又騎呢，但對於「香港金鐘青年獅子會」主辦的城市定向參賽者來說就相當實用。而其中綿羊谷八支綿羊仔車隊就用了八粒鐘時限，遊勻香港各大名勝。在33隊99人中，我和攝記便分別坐在「大鷹會」和「無敵定向超級勁走羊」車尾，追訪綿羊仔捐窿捐罅的實況。&#13;<br>&#13;<br>記者：李玉蘭　攝影：周旭文&#13;<br>逢星期一、三、五刊出</p><p><spanclass><fontstyle>玩法：  &#13;<br> 人數：1?人&#13;<br> 時限：10:00am?:00pm&#13;<br> 任務：不限交通工具，需自訂路線，到達目的地後，隊員要一起影相做證&#13;<br> 起點及終點：藍田東社區會堂&#13;<br> &#13;<br> <center> <spanclass><fontstyle>8小時直擊  </fontstyle></spanclass></center> </fontstyle></spanclass></p><p><spanclass><fontstyle>10:00am　先去最近點  &#13;<br> 大鷹會Tony：「行成20個地方，重有咁多任務，根本無可能完成……都係唔好嘥時間，先去最近嘅黃大仙，其他路線一路行一路諗，唔好緊張！」</fontstyle></spanclass></p><p><spanclass><fontstyle>10:04am　出師不利被捉手臂  &#13;<br> 德田→（龍翔道）→黃大仙騰龍墟&#13;<br> 大鷹隊加無敵隊一行六車七隊員，順利前往騰龍墟。當以為目標在望、在指定景點影相之際，忽然有樂群社職員吳先生說有人投訴大隊拍照，捉住隊員Alan手臂要求交代。雖然大隊解釋有權利在公眾地方拍照，但已被阻遲幾分鐘！</fontstyle></spanclass></p><p><spanclass><fontstyle>10:39am　《流星花園》伴上路  &#13;<br> 騰龍墟→（沙田㘭道→彩虹道）→宋王臺&#13;<br> 在22度氣溫下，隊員Tony扭大強勁音樂，F4的《流星花園Ⅱ》主題曲傍住大隊出發！由於這班網友只見過一至三次面，不太有默契，結果有人行錯路，但電單車好處是可推上行人路調頭再走，終於成功在家計會門前截停一對母子影相，還在後巷地下搵到暗號！呢個站，有人開始除衫、飲水。</fontstyle></spanclass></p><p><spanclass><fontstyle>11:13am　呢站最Easy機舖搵Batrider  &#13;<br> 宋王臺→（土瓜灣道）→黃埔&#13;<br> 落機舖，Alan一眼就完成搵遊戲機主角名Batrider的任務，大叫Easy！</fontstyle></spanclass></p><p><spanclass><fontstyle>11:30am　記者被拉夫亂點行錯路  &#13;<br> 黃埔→（公主道）→京士柏&#13;<br> 大家上完樓梯又落斜坡，轉完一圈又一圈，終於發現目標路牌被人刻意用枯草遮住。負責載我的車手David又扭親舊患！有感有人太卑鄙，又太少時間，於是兩隊同行人馬開始交換「心得」，連記者都被安排獨自行上五樓信義會搵料，因冇地圖在手，卻被行人亂點行錯路！於是Tony決定打電話向信義會教友問料，慳慳腳骨力！</fontstyle></spanclass></p><p><spanclass><fontstyle>12:07nn　新牌仔去機場最興奮  &#13;<br> 京士柏→（3號幹線→長青隧道→北大嶼山公路）→赤鱲角機場&#13;<br> 雖然公路猛風無比，新牌仔QWW每個站都落力搵料，因是第一次坐車尾入機場，一落車就開心到叫！因為呢個長途站唔使做任務已經有40分，於是大家去麥記食個包慰勞吓自己，也順便去加油和計劃下幾站行程。</fontstyle></spanclass></p><p><spanclass><fontstyle>1:20pm　為得分偷偷扮大頭佛  &#13;<br> 赤鱲角機場→（回程路→青衣北橋）→荃灣&#13;<br> 大部份隊員都係第一次到三棟屋，大讚靚！為得分，決定偷偷將展品大頭佛放在頭影相。</fontstyle></spanclass></p><p><spanclass><fontstyle>2:05pm　入廟要拜神順道求支籤  &#13;<br> 荃灣→（城門隧道）→車公廟&#13;<br> 去車公廟任務係搵一支籤，但Alan不但買香拜神，重誠心跪低求籤，但之後好唔開心，因為係下籤，唔「老黎」呀！</fontstyle></spanclass></p><p><spanclass><fontstyle>2:38pm　順順利利心情靚  &#13;<br> 車公廟→（大老山隧道→東隧→東廊）→杏花邨&#13;<br> 呢站好順利，所以大隊有心情停下來擺Pose影相喇！</fontstyle></spanclass></p><p><spanclass><fontstyle>3:38pm　數完公廁趁機小便  &#13;<br> 杏花邨→（東廊）→筲箕灣&#13;<br> 繼上次入廟拜神，Alan今次數公廁數目，終於有機會方便方便。</fontstyle></spanclass></p><p><spanclass><fontstyle>3:48pm　腳痛死頂冇心情  &#13;<br> 筲箕灣→（大潭道）→赤柱&#13;<br> 去赤柱沿途九曲十三彎好刺激，但途經大潭水塘，風景吸引，目的地還有街頭Show、狗展……唉，但唔得閒欣賞，而最擔心是扭親腳的David可唔可以頂落去。</fontstyle></spanclass></p><p><spanclass><fontstyle>4:28pm　無奈收隊  &#13;<br> 赤柱→淺水灣→（香港仔隧道）→灣仔金紫荊廣場&#13;<br> 天暗暗，夠鐘報到了，要縮減行程。但點都行多一個站啦！</fontstyle></spanclass></p><p><spanclass><fontstyle>5:20pm　灣仔金紫荊廣場→回程  &#13;<br> &#13;<br> <center> <spanclass><fontstyle>賽果  </fontstyle></spanclass></center> </fontstyle></spanclass></p><p><spanclass><fontstyle>大鷹會256.5分，第10名  &#13;<br> Gerund　30多歲　有車牌10多年　駕Majesty250&#13;<br> 「自從十年前炒車後，一直改玩四個轆，最近忍唔住玩番電單車，但點都唔會開快，好開心在隊友照應下，突破到心理關口，不知不覺時速過百公里！」</fontstyle></spanclass></p><p><spanclass><fontstyle>無敵定向超級勁走羊255分，第11名  &#13;<br> 敖先生　44歲　有車牌1年多　駕Majesty250&#13;<br> 「好似學生去旅行，動手動腦以為人多有着數，其實人太多，反而行得慢！」慢有慢好，我欣賞到赤柱條路好靚！</fontstyle></spanclass></p><p>金鐘青獅會<ahref http:>www.queensway.org.hk &#13;<br> &#13;<br> 綿羊谷<ahref http:>www.scootersgroup.org.hk &#13;<br> &#13;<br> 大鷹會<ahref http:>www.joyride--hk.org </ahref></ahref></ahref></p></body></html>