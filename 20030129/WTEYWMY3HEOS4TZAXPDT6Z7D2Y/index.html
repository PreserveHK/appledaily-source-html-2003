<html><header><meta charset="utf-8"><title>分赴加國北京陪親人度歲<br>霆鋒、王菲同日離港情人節再會</title></header><body><h1>分赴加國北京陪親人度歲<br>霆鋒、王菲同日離港情人節再會</h1><p>謝霆鋒與王菲復合後，昨日前後腳現身機場，分別離港探親避年。率先現身的王菲飛往北京，會合愛女竇靖童及老父共度農曆新年，而霆鋒則與父親謝賢同赴溫哥華探嫲嫲，相信王菲與霆鋒分別探親後，將會合共度情人節。</p><p>復合不久的王菲與謝霆鋒昨日不約而同現身機場，分頭離港探親兼避年，王菲赴北京會合愛女與老父，而霆鋒則飛往溫哥華探望九十歲的嫲嫲。昨午約十二時，王菲首先獨個兒出現機場，戴上墨鏡並穿上紅色羽絨褸的她，背着一個Gucci大袋，記者叫王菲的名字時，她先一臉愕然，隨即急急腳入閘。<br> &#13;<br> <spanclass>合拍！ &#13;<br> <spanclass>全黑父子裝示人 &#13;<br> 而王菲離港後約三小時，霆鋒便偕同父親謝賢（四哥）以全黑父子裝抵達機場，兩人共帶着四篋行李，其間霆鋒顯得心情甚靚，還手持具拍照功能的Nokia3650手機拍攝在場記者，並得意洋洋地向父親展示其「傑作」說：「呢張幾好喎。」霆鋒還邊走邊向記者叮囑說：「小心影相，唔好整親呀。」&#13;<br> 四哥透露此行是與霆鋒到溫哥華探望年邁的母親，問到知否王菲亦同日離港時，四哥即反問：「你又唔話畀我知？」再問是否與王菲相約同日離港？四哥笑說：「係呀，係呀，黐線㗎，問埋啲無聊問題。」在旁的霆鋒則一直保持笑容，臨入閘前又向記者道別，問他何時會返港？霆鋒笑道：「下年先見啦。」據知霆鋒會在下月十四日之後才會返港，相信他與王菲分頭慶新歲後，將會共同度過一個浪漫情人節。</spanclass></spanclass></p><p><spanclass>探親！ &#13;<br> <spanclass>溫哥華逗留一周 &#13;<br> 四哥起飛前曾再接受本報電話訪問，他說：「我今次同霆鋒一齊過去探嫲嫲，逗留一個禮拜左右，唔使買啲乜㗎啦，嗰邊乜都有，老人家見到啲細路就好開心㗎啦。」問他有何新年願望及會否希望愛兒行桃花運時，四哥說：「唔使啦，仔大仔世界，佢開心就得啦。」&#13;<br> 霆鋒昨午往機場前，謝賢的寶馬座駕曾駛入霆鋒的馬己仙峽道新居，司機放下數件行李後，霆鋒母親狄波拉（拉姑）及其菲傭約在二時半從愛兒的寓所離開，登上謝賢的寶馬離開，據知她稍後會與丈夫鬍鬚Kong往新加坡度歲。而霆鋒其後自行乘坐保母車往機場。<br> &#13;<br> <spanclass>大鑊！ &#13;<br> <spanclass>王菲栢芝碰頭？ &#13;<br> 此外，王菲的經理人邱王黎寬昨日在電話中說：「阿菲每年都會去北京同佢爸爸一齊過節，童童已經事先接咗去阿菲爸爸嘅屋企，阿菲好鍾意北京嘅過年氣氛。近排阿菲買咗啲樂器返屋企寫歌，作咗幾首歌會放喺新碟入面，佢喺北京有時間都會錄埋音。」&#13;<br> 而王菲將於後日年廿九當晚，為北京中央電視台主辦的春節晚會擔任表演嘉賓，出席的香港歌手尚有郭富城、林憶蓮及張栢芝，屆時王菲與前度情敵栢芝將有機會同場出現。&#13;<br> 採訪：王連連、陳月媚、比華利&#13;<br> 攝影：娛樂突發組</spanclass></spanclass></spanclass></spanclass></p></body></html>