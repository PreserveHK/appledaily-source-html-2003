<html><header><meta charset="utf-8"><title>701收料站：耀科績差暫可不理</title></header><body><h1>701收料站：耀科績差暫可不理</h1><p>小初同經紀陳就嚟變成臭口一族，次次講親衰嘢都非常之應，好似上個星期佢話，耀科國際（143）因為有應收帳收唔到，所以業績唔好睇，點知真係中晒，噚日公布業績，開出嚟真係蝕成2.34億元咁多。&#13;<br> 耀科中期業績都話賺成2億銀，點知下半年就左撇右撇，搞到業績咁惡睇。&#13;<br> 上次經紀陳講耀科，見報之日竟然係前主席正式被捕之時，雖然股價一度因此急跌，但股價仍然企硬喺0.2元，小初起初重以為壞消息都反映晒㖭，點知衰嘢陸續有來。&#13;<br> 經紀陳話，佢估計幕後炒家有心力頂，但耀科業績咁差，大家應該暫時忘記呢隻股。&#13;<br> 講完唔好嘢，又想講吓好嘢，就係經紀黃月頭講過，話唔怕買番多少港基（636）坐下，噚日佢笑笑口話沽咗，小初問佢點解咁快沽？佢話噚日升成13.46％，收2.95元，升得咁急應該會回一回，加上銀行賣盤唔會咁快搞掂，等佢跌下先買過。&#13;<br> 慕容小初</p></body></html>