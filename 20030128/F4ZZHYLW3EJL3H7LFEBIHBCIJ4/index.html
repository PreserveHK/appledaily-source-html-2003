<html><header><meta charset="utf-8"><title>新車速報：<br>新版豐田<br>LandCrusierPrado行貨殺到好捧喔！</title></header><body><h1>新車速報：<br>新版豐田<br>LandCrusierPrado行貨殺到好捧喔！</h1><p>踏入2003年，豐田代理急不及待運嚟全新LandCruiserPrado新車，以應SUV潮流趨勢外，新款Prado重裝有較日本版更強勁嘅4.0公升V6偈（左圖），加上一新耳目又豪華嘅陳設同裝飾，豈止給水貨車商有一定壓力，而且重大有越級挑戰歐洲品牌之勢㖭！究竟部車有幾正？大家不如一齊嚟睇吓喇！&#13;<br>記者、攝影：陳偉林</p><p><spanclass><fontstyle>頂級版造型時尚入格  &#13;<br> 運抵香港嘅全新豐田Prado，跟現行日本新版型號可謂同出一轍，屬頂級配搭；既有齊四輪17吋合金胎軨，又有跟車身原色嘅頭尾泵把連氣霸、原廠霧燈、兩邊車身腳踏等裝備，賣相既圓渾有致，兼且重能夠帶出一份SUV嘅剛勁美㖭！</fontstyle></spanclass></p><p>&#13;<br> &#13;<br> &#13;<br> <spanclass><fontstyle>配搭上乘富豪邁感  &#13;<br> 車廂鋪排同屬高級裝備，三排八座位全屬真皮鑲嵌之餘，兩邊重有桃木裝飾。然而，佢最突出莫如中、後排既可獨立收摺起，令尾廂容量倍增外，前、中排重可以放平成卧鋪，加上三排前後各有獨立送風裝置，重有四門一按式電窗、門邊電鏡及電天窗，以及恒溫冷氣連高級音響裝置，設備可謂一應俱全㗎！</fontstyle></spanclass></p><p><spanclass><fontstyle>4.0公升V6偈較本土版出眾  &#13;<br> 全新Prado另一個突出地方，會係佢更較東瀛本土版高級，配備上4.0公升V6偈，加上有高扭力嘅四驅選擇，重有電子液氣壓式軟硬避震調校，車身高低等選配，絕對可迎合全天候嘅駕車需要㖭！再者，新車重追加有跟越野路華Discovery相近嘅DAC同HAC裝置，以及主動式A-TRC、VSC同ABS連EBD組合，行車既穩定又暢順，絕對有大型CitySUV嘅風範呢！</fontstyle></spanclass></p><p><spanclass><fontstyle>記者試後簡評  &#13;<br> 全新香港版嘅Prado一反傳統，當中一台4.0公升V6引擎配搭，更勝東瀛本土型號；除矛頭直指水貨車商之外，更會是越級挑戰歐洲品牌嘅新嘗試。豪華8座位配搭，重有電子避震及新設嘅DAC及HAC裝置，全天候四驅越野性能表露無遺。&#13;<br> &#13;<br> <spanclass><fontstyle>豐田LandCruiserPrado規格  &#13;<br> 引擎：3956ccV6DOHC&#13;<br> 馬力：249ps/5200rpm&#13;<br> 扭力：38.7kgm/3800rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂　（後）四連桿&#13;<br> 制動：（前）透氣碟　（後）透氣碟（ABS）&#13;<br> 輪胎：265/65R17BridgestoneDuelerH/T&#13;<br> 尺碼：4850×1875×1855mm&#13;<br> 軸距：2790mm；車重：2070kg&#13;<br> 新車售價：$429,900&#13;<br> 車輛提供：皇冠汽車（28661020）</fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>越野路華Discovery  &#13;<br> 引擎：3950ccV8SOHC&#13;<br> 馬力：184ps/4750rpm&#13;<br> 扭力：34.6kgm/2600rpm&#13;<br> 尺碼：4705×2190×1980mm&#13;<br> 軸距：2540mm&#13;<br> 車重：2095-2305kg&#13;<br> 新車售價：$468,000&#13;<br> 查詢：越野路華香港（27132383）&#13;<br> 簡評：向以Off-road越野性能見稱嘅Discovery，新版強調加入有出眾嘅On-road懸掛組合，惟稍欠現代化嘅電子裝備同豪華包裝。</fontstyle></spanclass></fontstyle></spanclass></p><p><spanclass><fontstyle>福士Touareg  &#13;<br> 引擎：3189ccV6SOHC&#13;<br> 馬力：220ps/6400rpm&#13;<br> 扭力：31.1kgm/3200rpm&#13;<br> 尺碼：4754×1928×1726mm&#13;<br> 軸距：2855mm&#13;<br> 車重：2229kg&#13;<br> 新車售價：約港幣40萬起&#13;<br> 查詢：合泰汽車（28828938）&#13;<br> 簡評：仍未見有右軚版輸港嘅Touareg，外地有甚高評價，係現今一款兼顧全天候性能嘅四驅SUV；但僅得5座位配搭，或未能切合城市SUV條件。</fontstyle></spanclass></p></body></html>