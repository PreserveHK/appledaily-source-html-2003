<html><header><meta charset="utf-8"><title>賀年必備：即開即食健康年糕</title></header><body><h1>賀年必備：即開即食健康年糕</h1><p>新年食年糕是指定動作，但一諗起吃完之後碟上遺留下來的肥油就有點恐懼，以下三款年糕就最適合我這類貪靚的為食鬼，皆因即開可以即食，毋須用油煎過就可以品嘗，絕對健康。</p><p><spanclass><fontstyle>金箔燕窩馬蹄糕$55(京華國際)  &#13;<br> 一句講晒，論矜貴，燕窩點都係最有睇頭，加埋鋪在面層的金箔，令賣相充滿貴氣，送畀外母、阿媽、女朋友或老婆就一定無衰。論價錢，每個馬蹄糕有1両重燕窩，賣價都不過係$55，計落其實都幾抵，反而馬蹄肉足唔足料、食落清唔清甜呢類評語，已經唔係咁重要。</fontstyle></spanclass></p><p><spanclass><fontstyle>香芋合桃糕(前)特價$48&#13;<br> 蓮子合桃糕(後)特價$48（鴻星）  &#13;<br> 扁扁圓圓的外形望落完全唔似年糕，反而覺得像放大了十倍的草餅，其中以香芋合桃糕味道最出色，食落有淡淡芋頭的香味，口感似香蕉糕般煙煙韌韌，中間夾雜了的合桃碎有咬口。至於蓮子合桃糕的口感則較為軟熟，有清甜的蓮子味，伴中國茶就適合不過。</fontstyle></spanclass></p><p><b> 售賣點</b> &#13;<br> 鴻星海鮮酒家&#13;<br> 地址：尖沙嘴廣東道海港城商場4樓&#13;<br> 電話：21162618&#13;<br> 供應日期：即日至1月31日&#13;<br> &#13;<br> 京華國際酒店餅店&#13;<br> 地址：九龍窩打老道75號京華國際酒店地下&#13;<br> 電話：27611711（內線3500）&#13;<br> 供應日期：即日至大年初三，售完即止</p></body></html>