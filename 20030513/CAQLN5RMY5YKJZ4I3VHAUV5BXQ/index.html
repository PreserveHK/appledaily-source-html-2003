<html><header><meta charset="utf-8"><title>　　任總如激濤中磐石 - 李八方</title></header><body><h1>　　任總如激濤中磐石 - 李八方</h1><p>金管局總裁任志剛較早時上立法會滙報，談笑風生，句句有骨，引起好事之徒猜測佢會取代梁錦松做財政司司長。<br> &#13;<br> <spanclass>飽歷風浪 &#13;<br> 八方近日得閒翻吓金管局之年報，今年任總用咗好多本地風景相做主題，原來佢哋向漁農署、水務署等機構借咗一批精美照片，而封面相就係激濤之磐石，大有任憑風浪起，我自穩如山之意，同任總嘅經歷亦好配合。&#13;<br> 過去兩年，咁多暗箭、匿名信滿天飛，有啲料根本得嗰十幾個人知，都一樣流出街，連馬會董事都要俾人叫話唔好做。不過，任總𠵱家就冇乜事啦。金管局年報用嘅相素有深意，呢張封面相，任總唔知有冇裱起佢？&#13;<br> 至於講到任總做唔做司長，八方諗起十年前有人講過：做央行行長，幾乎喺全世界嘅機場都行得VIP通道。做財政司司長得唔得呢呵？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>