<html><header><meta charset="utf-8"><title>區志偉：馬高打法穩陣咗</title></header><body><h1>區志偉：馬高打法穩陣咗</h1><p>【本報訊】港桌球隊成員區志偉指出，傅家俊能夠在今個球季取得突破性成績，主要是心理及打法上都有明顯改善所致。&#13;<br> 他說：「其實馬高的技術絕對已達世界最頂級，而過去表現唔理想多少與心理因素有關。傅家俊再過去幾個球季長期一個人練波同比賽，遇到問題唔容易搵到人幫手解決；但港隊去年備戰亞運時曾集訓一段時間，令到隊友之間可以互相幫助，尋找解決方法，而亞運攞到好成績，有助改善他的比賽心理素質。」<br> &#13;<br> <spanclass>「唔會輕率搏波」 &#13;<br> 今季曾看過傅家俊多場比賽的區志偉說：「打職業賽唔容許犯太多錯誤，而馬高經過幾季磨練，吸取到足夠經驗後，打法上好明顯穩陣咗好多，響比賽裏面唔會輕率搏波，唔畀對手有咁多攞分嘅機會，成績自然會有改善。」他謂，打桌球很講選手的比賽信心，當球手信心足夠時爭取成績自然事半功倍。&#13;<br> &#13;<br> <b> 羅俊英</b> （香港桌球總會永遠榮譽會長）&#13;<br> 很高興，因馬高擊敗的是新鮮出爐世界冠軍，大大提升香港球手在世界球壇地位。&#13;<br> <b> 陳國明</b> （香港桌球隊成員）&#13;<br> 馬高終獲得首次職業賽冠軍，實戥他開心；希望這能刺激本地球市，吸引更多青少年參加桌球運動。&#13;<br> <b> 區志偉</b> （香港桌球隊成員）&#13;<br> 馬高接連擊敗世界一、二號球手，對他未來參與職業賽的信心肯定大大提高。</spanclass></p></body></html>