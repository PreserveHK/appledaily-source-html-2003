<html><header><meta charset="utf-8"><title>業主企硬拒減租<br>羅可旋開分店　守業度難關</title></header><body><h1>業主企硬拒減租<br>羅可旋開分店　守業度難關</h1><p>非典型肺炎肆虐，不少投資者都開源節流，但Bossini太子女羅可旋卻逆流而上，擴充時裝店「Ztampz」的業務。針對年輕人市場的新店「ztampz」上周在尖沙嘴開幕，羅可旋曾不斷去信及致電業主要求減租，但不得要領，唯有守業捱過艱難時期。</p><p>羅可旋（Victoria）繼在銅鑼灣投資開設時裝店「Ztampz」後，再作大型擴充，主要售賣年輕路線服飾的分店「ztampz」上周在尖沙嘴開業，新店佔地一千呎，布置以簡潔摩登為主。&#13;<br> 問Victoria在非典型肺炎影響下，為何仍有膽識擴充業務？她昨日說：「開呢間分店一早計劃好，嗰時都未爆發非典型肺炎，租約都一早傾好晒。後來見大環境咁差，都試過不停寫信同打電話畀業主，希望佢哋可以減一半租。<br> &#13;<br> <spanclass>減價怕損形象 &#13;<br> 「可惜我呢間舖嘅大業主係九倉，佢哋企得好硬，佢哋覆我話因為佢哋係上市公司，唔可以隨便減租。」&#13;<br> Victoria續說：「既然係咁，我又唔想半途放棄，喺消費意欲咁差嘅環境下，惟有守住先囉。我計過條數，𠵱家一日要做一萬蚊生意先可以維到皮，𠵱家當然達唔到呢個數字啦，但係呢邊啱啱開舖，我唔想咁快就減價促銷，咁樣對舖頭嘅形象唔係咁好。」&#13;<br> 「ztampz」店售賣的服飾主要針對年輕一族，品牌多來自日本及英國，包括SendandReturn、WorldWideLove、Vervet及TattyDevine等。&#13;<br> 採訪：DebbieLum&#13;<br> 攝影：MatthewLam&#13;<br> 示範：ElaineChanofCalcarries&#13;<br> 化妝：NaviLamofOrientColorStudio&#13;<br> 髮型：TeddyLawofHairM2K</spanclass></p></body></html>