<html><header><meta charset="utf-8"><title>遊戲王MaxonT338聲大大芒大大扮機舖</title></header><body><h1>遊戲王MaxonT338聲大大芒大大扮機舖</h1><p>現時手機愈出愈多功能，既要有彩芒，又要有和弦，似乎先可以滿足用家需要，不過最新招式已經不單止要聲青見畫面正，重要夠大聲、夠「動」感，方可稱得上新一代手機。而由韓國出品的MaxonT338就除了彩芒及和弦之外，更特別於遊戲上落足心機，聲效畫面完全有街機感覺，絕對讓眾多手機遊戲迷多一個新選擇！&#13;<br>記者：劉耀祥&#13;<br>攝影：梁細權　ImageGirl：Silvia</p><p>韓國手機向來都「和」味濃厚，來自韓國的MaxonT338就將日本手機聲色俱全的特色收歸己用，將40和弦、65,000色彩芒都放入T338中，除此之外，T338更特別於遊戲上落足料，內置的3個遊戲，《飛船大戰》、《瘋狂賽車》以及《入侵者》，聲效完全可與街機比擬，大大聲之餘震動亦相當十足，打機中機面之七色閃燈亦會不停閃動。小記就試過在地鐵中用T338打機，砰砰嘭嘭吵個不停，十足喺機舖爆機，我就好刺激，但卻惹來旁人怒目而視，所以喺街用T388打機最好用隨機附送的Handsfree，以免作出擾民之舉。</p><p><spanclass><fontstyle>二千頭有得玩  &#13;<br> T338只在電訊盈科PCCW作獨家發售，現時提供銀、白、藍三款顏色，適合各界好「色」人士，其實T338本身有金色版本，不過今次就並未引入發售。既然硬銷打機，對象自然以年輕人為主，所以定價便要考慮這班人的負擔能力，今次定價約為$2,288，以二千頭就可擁有一部6萬5色彩芒兼具40和弦的手機，相信有一定吸引力。手機已經內置15首和弦鈴聲，一開始就有大把歌揀，等用家可以隨心情而選擇鈴聲。據聞稍後PCCW更會提供和弦鈴聲下載服務，大家唔使擔心因手機牌子較冷門而搵唔到新歌下載。</fontstyle></spanclass></p><p><spanclass><fontstyle>動畫提你接來電  &#13;<br> 65,000色彩芒除了打機夠靚夠醒神之外，就連打電話都容易過人，皆因大螢幕將字體都加倍放大，就算近視遠視都睇得一樣咁清楚，於來電時及有留言時亦會有動畫屏幕顯示，絕不放過任何Show彩芒時機，比起齋得閃燈或者Wallpaper有生氣得多。除內屏幕具有65,000色之外，單色的外螢幕亦設有藍色背光燈，相當靚仔，可顯示日期、電量、接收訊號及來電號碼。亦兼備GPRS及WAP1.12，對上網用家更為方便，不過機身並未設有紅外線連接埠，隨機亦未有Cable附送，用家就暫時只可以利用手機上WAP瀏覽。</fontstyle></spanclass></p><p><b> MAXONT338Profile</b> &#13;<br> 制式：GSM900/1800雙頻&#13;<br> 顯示器：內螢幕65,000色/128×128像素&#13;<br> 	外螢幕單色/80×50像素&#13;<br> 功能：40和弦、GPRS、WAP1.12、EMS、T9輸入&#13;<br> 備用時間：100小時&#13;<br> 通話時間：5小時&#13;<br> 體積：86×44×21.5mm&#13;<br> 重量：82克&#13;<br> 查詢：28881888(PCCW)</p></body></html>