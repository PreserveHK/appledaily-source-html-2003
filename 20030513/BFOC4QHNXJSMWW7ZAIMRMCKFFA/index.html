<html><header><meta charset="utf-8"><title>潮流Express：03至潮夢幻組合<br>HECTIC×Stussy版MT580炒上$3,400</title></header><body><h1>潮流Express：03至潮夢幻組合<br>HECTIC×Stussy版MT580炒上$3,400</h1><p>當今美日兩大王牌，Stussy夥拍realmadHECTIC攜手合作的NBMT580，可能是波鞋史上至潮的夢幻組合。&#13;<br>事緣當日（4月28日），日本全國30多間Stussy店與HECTIC店正式發售，不消一粒鐘即宣布賣清！同日，東洋水貨舖收到風即吊高嚟賣，將原價$1,000多的波鞋炒到$2,000至$2,800不等；不過呢個價重未算狼死，因為eBay竟有闊佬以超公價$3,300接貨！哈！本地水貨佬聞風色變，到貨當日不停換牌，由開盤$2,800改到$3,000；兩個鐘頭後再改掛$3,599，打破埋網上闊佬紀錄！	&#13;<br>&#13;<br>記者：陳嘉文　攝影：陳盛臣</p><p><spanclass><fontstyle>水貨情報員「龍五」示範着後感  &#13;<br> 19歲人仔的「龍五」，乃旺角水貨情報天王「四哥」入室弟子。「龍五」話HECTIC×Stussy版MT580，肯定Stussy話事權大啲！睇對鞋的襯色取向（啡杏色）根本就是先前Stussy×NikeAirHuarache的延續。&#13;<br> &#13;<br> <spanclass><fontstyle>realmadHECTIC×Stussy版MT580&#13;<br> （價錢$3,480（a）至$3,499（b））  &#13;<br> 由第1代到4代的NB580，大部份均由realmadHECTIC企劃，當中以大玩OutdoorFeel的3代最吃香，炒到成$4,500都有人成交！反之4代就冇咁好炒，市場作價徘徊$2,500至$2,800不等。不過講氣勢，今次HECTIC×Stussy版MT580（冇標明第幾代！）確係勢勇，出貨數日即有升冇跌，近日喺旺角波鞋街更企穩$3,000幾。</fontstyle></spanclass></fontstyle></spanclass></p></body></html>