<html><header><meta charset="utf-8"><title>新車速報：至型包圍　最長天窗<br>豐田HarrierImpressive特別版</title></header><body><h1>新車速報：至型包圍　最長天窗<br>豐田HarrierImpressive特別版</h1><p>全新一代豐田HarrierImpressive(即港版凌志RX300)，甫一推出就經已廣受車迷追捧，受歡迎程度較舊款有過之而無不及。由於新車響市面愈見普通，若然想包裝自己部豐田Harrier更見獨特的話，就不如考慮吓呢部原廠度身訂做嘅豐田HarrierImpressive特別版，睇落真係好Man㗎！&#13;<br>&#13;<br>記者、攝影：李勤</p><p><spanclass><fontstyle>HarrierImpressive特別版有唔同  </fontstyle></spanclass></p><p><spanclass><fontstyle>Impressive包裝出位吸引  &#13;<br> SUV潮流方興未艾，車款就可謂包羅萬有，若然想要一部與眾不同嘅座駕，惟有考慮將部車DressUp一番。而豐田車廠早就洞悉先機，推出度身訂做的配件給新款豐田Harrier。呢部新推出嘅Impressive特別版，既有齊全車包圍，又有Racing化嘅鬼面罩，附方向燈同尾定翼等裝飾，自然倍見一份醉人魅力啦！&#13;<br> </fontstyle></spanclass></p><p><spanclass><fontstyle>豪華裝配跟轎車相若  &#13;<br> 賣相出位之餘，全黑真皮車廂布局，配上桃木嘅點綴，令人看來氣派十足，而後排可完全收摺放平嘅設計，重予人有感HarrierImpressive另一面實用性。再者，電動前座椅、電窗同電鏡，重有幾近天幕式玻璃電天窗，MD連CD高級音響同恒溫冷氣，當然少不了前後六個安全氣袋連充氣式簾幕，講到設備大可媲美高級轎車㗎！</fontstyle></spanclass></p><p><spanclass><fontstyle>車架穩紮性能突出  &#13;<br> 新車沿用一台新設計嘅3.0公升V6偈，性能出眾之餘，重有5前速半自動波箱，既可享受全自動轉檔嘅方便外，還帶出手波車嘅好玩一面。其次，低重心加上穩紮底盤設計，還有四輪高效碟煞、ABS連EBD系統，重畀到你有一份可靠駕駛感呢！</fontstyle></spanclass></p><p><spanclass><fontstyle>豐田HarrierImpressive版小檔案  &#13;<br> 引擎：2995ccV6DOHC&#13;<br> 馬力：204ps/5600rpm&#13;<br> 扭力：28.9kgm/4500rpm&#13;<br> 傳動：五前速半自動&#13;<br> 懸掛：(前)麥花臣支柱、(後)麥花臣支柱&#13;<br> 制動：(前)透氣碟、(後)透碟式(ABS)&#13;<br> 尺碼：4740×1845×1675mm&#13;<br> 軸距：2720mm；車重：1860-1890kg&#13;<br> 新車售價：$399,000起&#13;<br> 車輛提供：歐日汽車(26201010)</fontstyle></spanclass></p></body></html>