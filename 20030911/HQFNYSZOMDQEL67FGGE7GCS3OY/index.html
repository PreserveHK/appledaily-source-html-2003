<html><header><meta charset="utf-8"><title>一味窩輪：航空相關Call輪伺機買</title></header><body><h1>一味窩輪：航空相關Call輪伺機買</h1><p>沙士吹襲股市，恒指再跌236點，航空相關股份繼續成為鬥掟對象。太A（019）收42.80元，跌2.48元；國泰（293）收12.45元，跌65仙；中信泰富（267）收15.75元，跌45仙。&#13;<br> 等多一陣，若證明星洲沙士事件未有擴大，則可細細注買啲航空相關嘅Call輪，博正股反彈帶動。&#13;<br> 太ACall輪揀9877，年底到期，輪價71仙，溢價1.5%，槓桿率6倍；國泰Call輪揀9865，明年10月到期，輪價30仙，溢價3.5%，槓桿率4.2倍；中信Call輪揀9640，下月到期，輪價5.5仙，溢價8.3%，槓桿率28.6倍。3隻輪中，9640風險最高，因壽命唔長同埋溢價唔低，只宜快手快腳買賣，正股若然牛皮，揸9640輸溢價收縮，可以輸得好勁。<br> &#13;<br> <spanclass>中石油輪9881可留意 &#13;<br> 石油股相對穩定，中石油（857）收2.55元，只係微跌1格。中海油（883）收13.65元，亦係唔見1格。&#13;<br> 中石油Call輪9881，不妨留意收集。隻輪明年6月到期，輪價46.5仙，溢價3.7%，槓桿率5.5倍；中海油Call輪9535年底到期，輪價32仙，負溢價2%，槓桿率4.3倍，負溢價係因為正股派息32仙，本月除息，計埋股息因素，隻輪平水左右。&#13;<br> 章盛</spanclass></p></body></html>