<html><header><meta charset="utf-8"><title>701收料站：華豐隨時會翻炒</title></header><body><h1>701收料站：華豐隨時會翻炒</h1><p>小初本來諗住星洲沙士事件，會嚇多大家多幾日，所以諗住炒家會唞一唞。但經紀陳話，噚日掛牌嘅錦藝紡織（565），有班大陸客幫手，所以應該唔止炒一日咁少。&#13;<br> 錦藝都算近期少見熱鬧嘅新股，第一日掛牌收0.72元，比起招股價0.50元，高出44%，成交2.64億股，金額有成1.7億元。&#13;<br> 小初之前冇留意錦藝，但就有留意同樣係紡織行業，但size大好多嘅魏橋。魏橋就快上市，聽聞招股反應好理想，小初諗住炒大唔炒細，點知原來Smallisbeautiful。<br> &#13;<br> <spanclass>錦藝依靠大陸水 &#13;<br> 經紀陳話，規模大細根本唔重要，最緊要係錦藝有班大陸炒家照顧，所以至有咁好成績。&#13;<br> 不過，佢話如果嫌錦藝升得太勁，現時跟風冇乜肉食，可以返轉頭睇吓同樣係紡織股嘅華豐（364），隻股自從批完股後，股價一直冇乜表現，噚日再隨大市回落3.9%，收0.99元。聽聞班炒家重未離場，等候時機再翻炒。&#13;<br> 慕容小初</spanclass></p></body></html>