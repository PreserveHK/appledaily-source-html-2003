<html><header><meta charset="utf-8"><title>恐比堅尼敵不過猥褻目光<br>徐子淇玉背力抗鹹濕佬</title></header><body><h1>恐比堅尼敵不過猥褻目光<br>徐子淇玉背力抗鹹濕佬</h1><p>徐子淇近日以性感形象拍攝纖體廣告，大晒玉背和長腿。子淇表示要展示纖瘦身形，未必一定要穿比堅尼泳衣，她覺得性感都可以很健康，她更介意穿泳衣拍廣告硬照，因為她怕了男人的猥褻目光。</p><p>徐子淇近日成為纖體公司「fit型堂」的代言人，她日前以性感形象拍攝廣告硬照。子淇試了多款不同造型，她雖沒有穿比堅尼泳衣，卻大騷玉背和長腿。<br> &#13;<br> <spanclass>完全露股 &#13;<br> 子淇穿上肚兜裝時，大晒滑溜玉背，其造型的構思更被指有點像張可頤的纖體廣告。子淇日前在電話中說：「我都聽公司人講過，但其實都係各有美態，我覺得自己減咗肥，連個背脊嘅贅肉都冇埋，所以我咪同大家分享吓囉！」子淇其中有一個造型是穿上性感晚裝，伏在地上，晚裝的高衩露出伊人一雙修長美腿，驟眼看去還以為其臀部完全赤裸。&#13;<br> 問到徐子淇瘦身後，為何不穿泳衣晒身材，她說：「我唔鍾意着泳衣拍廣告，然後張相放到大大，我好驚嗰啲猥褻男人嘅目光。我覺得身形靚，唔係一定要着泳衣先可以展示出來，性感都可以健康。」<br> &#13;<br> <spanclass>偕妹赴英 &#13;<br> 子淇下周又要返回英國開學，此行她會不愁寂寞，因為妹妹會一同往英國升學，子淇笑言：「咁就好啦，因為以前妹妹喺香港都好照顧我，佢呢次同我過英國，我除了可以多個伴，又可以有妹妹分擔家務，我哋返去後會一齊搬出嚟住。」&#13;<br> 採訪：比華利</spanclass></spanclass></p></body></html>