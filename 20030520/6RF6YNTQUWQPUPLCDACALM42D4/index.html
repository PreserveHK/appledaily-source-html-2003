<html><header><meta charset="utf-8"><title>范振鋒、梁奕倫KeepFit各有法寶</title></header><body><h1>范振鋒、梁奕倫KeepFit各有法寶</h1><p>香港電台第二台節目《倫住嚟試》主持人范振鋒與梁奕倫，由好朋友到一齊主持電台節目，並組成Double.R進軍樂壇，一直極之夾檔。不過，在keepfit方面卻各走極端，Ricky（范）是好動型，踢波、健身樣樣皆好；至於Ronald（梁）平時甚少運動，有時間寧可睡多一點，休息多些，藉飲食習慣及休息來保持狀態及身體健康。文：曾雁平圖：區民傑</p><p><spanclass>范振鋒 &#13;<br> Ricky說，要身體健康，首要是早睡早起，以及設法避免失眠，少食多餐，當然還有適量的運動：「要身體強壯，除了運動，休息同樣重要；睡覺就不要將煩惱帶入夢，影響正常休息。做運動就要講求恒心及鬥志，不要半途而廢。」&#13;<br> 早前玩健身時受了傷的范振鋒，現階段仍須接受物理治療，而他近期主要是以游水來keepfit及加速復元。原來Ricky自小已很喜歡運動，求學時期最愛踢波；其次是打乒乓波及網球，出來社會工作就以健身為主，曾經試過很專注玩健身，在經過連番催谷後，試過擁有四十吋胸。<br> &#13;<br> <spanclass>多做帶氧運動強心肺 &#13;<br> Ricky近年開始意識到年紀對身體的影響，所以稍後傷勢完全復元，將會做多些帶氧運動，例如踢波，他說：「我近三十歲，成日覺得好似吸唔夠氧氣，可能同心肺功能差咗有關，只要有時間一定做番啲帶氧運動，希望可以改善身體情況。」<br> &#13;<br> <spanclass>梁奕倫 &#13;<br> Ronald的健康之道首要是減少夜生活及多作休息，並要小心飲食，他說：「其實我知道做運動對身體嘅好處，但做我哋這行工作比較忙且唔定時；加上我個人比較懶，唔使開工有時間，都寧願留喺屋企攤唞而唔多願郁動。」&#13;<br> 「大倫」笑說：「其實我細個好好動，乜都玩，樣樣運動都識少少，但就唔精；而暑假亦有跟爸爸去游水，亦試過報名上游水班。出社會工作之後，亦有段時間曾經試過經常去跑步同健身，因為畀到我好休閒嘅感覺。」<br> &#13;<br> <spanclass>飲「廿四味」治躁底 &#13;<br> 由於較少運動，故Ronald會比較注意飲食，他說：「我個人比較躁底，好容易熱氣，但又鍾意食煎炸食物，所以喉嚨幾容易發炎；而我又靠把聲搵食，結果畀我搵到個方法去改善，就係每星期飲兩三次『廿四味』，飲完之後真係冇咁熱氣，同埋少了喉嚨痛。」<br> &#13;<br> <spanclass>後記 &#13;<br> 訪問前，先安排他們拍些運動照，雖然兩人同樣久疏「戰陣」，但打籃球及排球時依然似模似樣，打乒乓波時更加有板有眼。梁奕倫說：「香港近期受非典肆虐，所以我們在節目多講社會性題材；例如叫聽眾打電話上來提供行山路線，希望市民大眾多些接觸大自然，或者叫些商舖講講如何加強衞生，鼓勵多些人外出消費。」</spanclass></spanclass></spanclass></spanclass></spanclass></p></body></html>