<html><header><meta charset="utf-8"><title>一味窩輪：大市跌唔落9770博得過</title></header><body><h1>一味窩輪：大市跌唔落9770博得過</h1><p>幾乎一片睇淡聲中，港股曾經跌落9030，最後都守得穩，恒指只係微跌5點。大藍籌好個別，比較失色嘅有中移動（941），最低16元，收16.20元，跌35仙。&#13;<br> 個市守住九字大關，唔適宜睇得太淡，跌咗落去啲股份有機會爬番起身，中移動有可能反彈，吼吓啲相關Call輪，應該搵到啖食，對象有9754、9768、9770，其中9770比較適合唔係成日望住個市嘅人玩吓，隻輪9月到期，現價21.4仙，溢價5.8%，槓桿率7.6倍。新地（016）弱過晒其他地產股，低收36.90元，跌1.20元，啲Put輪意氣風發，有3件上榜，升幅13%至14%。個市唔會單邊市，𠵱家走去搶新地Put輪，唔化算，應該趁低買啲Call輪，例如昨日所提嘅9799，隻輪10月夠鐘，現價23.4仙，溢價14.7%，槓桿率15.8倍。<br> &#13;<br> <spanclass>紅籌Call輪可以諗諗 &#13;<br> 國企逆市升，紅籌遲吓會由國企拖番高啲，諗吓紅籌Call輪玩短線。華創（291）企硬喺6.40元，吼Call輪9270，隻輪9月到期，現價3仙，溢價5.6%，槓桿率21.3倍。等正股有三幾個價位郁動，賺錢走人。中遠（1199）收7.35元，微跌1格，Call輪9286做23.8仙，11月到期，負溢價1.1%，槓桿率3.1倍。雖然冇乜爆炸力，但負溢價補番數，缺點係成交太疏。&#13;<br> 章盛</spanclass></p></body></html>