<html><header><meta charset="utf-8"><title>海外試車：本報記者美國華盛頓實地測試<br>新版富豪S80T6Four-C系統　正</title></header><body><h1>海外試車：本報記者美國華盛頓實地測試<br>新版富豪S80T6Four-C系統　正</h1><p>瑞典富豪車廠，繼早前新推出S60R及V70R高性能型號，並加入全新Four-C（ContinuouslyControlledChassisConcept）主動式底盤系統後，被視為富豪至頂級嘅S80車系，最近亦加入同一新裝置，配合上S80T6嘅高性能演繹，廠方更安排世界各地嘅汽車傳媒，前赴美國首府華盛頓作實地試車，既切合S80身份，又能盡展車子本身豪邁舒適一面，親身體驗之後確實令人印象難忘。&#13;<br>&#13;<br>記者、攝影：陳偉林　部份相片由富豪汽車提供</p><p><spanclass><fontstyle>新改革耳目一新  &#13;<br> 雖說呢部S80屬Facelifted新版，查實骨子裏卻改變不少；既有全新黑底嘅一體Xenon大燈、又有新款鬼面罩同車頭泵把，還有四輪時款合金胎軨、重新編排嘅尾燈，以及新加入嘅尾廂電鍍尾泵把裝置，單看外觀經已教人有煥然一新嘅體驗。</fontstyle></spanclass></p><p><spanclass><fontstyle>設備講究重質重量  &#13;<br> 講到車廂，為首嘅車門壁手枕同扶手，屬人體工學嘅新設計，而電鍍表板組合亦為全新配搭，予人有一份High-tech感呢！前後兩排高級皮椅，剪裁貼身富承托感外，頂級版重有齊高級CD音響、恒溫冷氣、免提電話裝置、前後獨立房燈，還有不可或缺嘅前後八個安全氣袋同充氣簾幕等組合㖭！</fontstyle></spanclass></p><p><spanclass><fontstyle>Four-C系統突出動感表現  &#13;<br> 呢部S80T6除一台3.0公升直6DOHCBiturbo偈，教人怦然心動外，原廠新加入嘅Four-C主動式底盤系統，重備有Comfort同Sport模式選擇，大大加強行車嘅操控性同循迹演繹，還有電子DSTC裝置、四輪碟煞連ABS及EBD組合，令呢部外表氣派不凡嘅高級轎車，可同時演繹出動靜皆宜嘅一面。</fontstyle></spanclass></p><p><spanclass><fontstyle>記者試後簡評  &#13;<br> 新車經重新包裝粉飾，更見有時尚同活力感外，新加入嘅Four-C主動式系統，更大大提升行車嘅穩定性及循迹表現，貴為頂級豪華轎車之選，自然切合不過。</fontstyle></spanclass></p><p><spanclass><fontstyle>富豪S80T6規格  &#13;<br> 引擎：2922cc直6DOHCBiturbo&#13;<br> 馬力：272ps/5200rpm&#13;<br> 扭力：38.8kgm/1800-5000rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：225/50ZR17PirelliP6000&#13;<br> 尺碼：4820×1830×1450mm&#13;<br> 軸距：2790mm；車重：1465kg&#13;<br> 0-100公里：7.2秒；極速：250km/h&#13;<br> 平均耗油：11.1L/100km&#13;<br> 新車售價：約港幣44萬起&#13;<br> 查詢：太古汽車（29238080）</fontstyle></spanclass></p></body></html>