<html><header><meta charset="utf-8"><title>世界最長冷頸巾　GiGi有份睇冇份織</title></header><body><h1>世界最長冷頸巾　GiGi有份睇冇份織</h1><p>梁詠琪（GiGi）昨日以「愛信望大使」身份，出席在小西灣藍灣廣場舉行的「聖誕送暖閉幕日」，與一班善心人齊齊捐出手織的綠色冷頸巾，所有頸巾加起來超過三百八十呎，在GiGi見證下，希望能創出史上最長綠色冷頸巾的世界紀錄。&#13;<br> 但GiGi昨日捐出的冷頸巾並非自己織的，她說：「我淨係識織高低針，唔係咁叻，讀完書就冇織過。」&#13;<br> <br> <spanclass>獲選傑出衣着 &#13;<br> GiGi前日在中環以「賓妹」造型拍攝電影《絕世好賓》，其間被途人大彈其造型核突，GiGi昨日對此表示其核突造型成功，她說：「我個角色係要核突，都係做番演員本份，至於話有人話我瘦，我惟有同佢哋講番，我係纖體代言人嘛！」&#13;<br> 此外，梁詠琪衣着亦獲肯定，首次成為「十大傑出衣着人士」，明天將在尖沙嘴接受賭王何鴻燊頒發獎項，而葉劍波太太傅明憲等亦是得獎者之一。&#13;<br> 採訪、攝影：卓美娟</spanclass></p></body></html>