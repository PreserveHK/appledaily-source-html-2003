<html><header><meta charset="utf-8"><title>纖體真實個案　翁為德冇花假<br>李蘢怡03瘦身之星最索</title></header><body><h1>纖體真實個案　翁為德冇花假<br>李蘢怡03瘦身之星最索</h1><p>所有女士天性都愛美麗，即使不是天生樣靚身材正，也會靠後天盡力，令自己變得更吸引更完美，所以纖體和美容中心開得成行成巿，為了突出廣告成效，近年各公司紛紛找來藝人、歌手和模特兒出任代言人。在花多眼亂及魚目混珠的情況下，今年以李蘢怡、容祖兒和名模翁為德三人的纖體個案成績最真實及突出，且聽她們與大家分享瘦身心得。</p><p><b> 飲水排毒戒食牛肉</b> &#13;<br> 李蘢怡：今年收身成功好開心，我下身係好容易水腫嘅，所以我建議女士們可以多啲飲水排毒，咁樣對身體都好好。我keepfit期間都好注意飲食，盡量多菜少肉，肉類方面主要食雞肉同魚肉，因為食牛肉對皮膚唔好。我好鍾意食蔬菜，尤其係西芹、茼蒿同西蘭花。&#13;<br> 	&#13;<br> <b> 唔食肉餐餐七成飽</b> &#13;<br> 容祖兒：我今年最開心嘅就係纖體成功，自信心即刻返晒嚟，個人都健康晒。其實平時我都好注重飲食配合，我已經戒咗食肉成年，𠵱家只係食齋，都好多選擇。我畀大家嘅飲食貼士係每餐千祈咪食到好飽，最理想係七成飽，留番啲空間畀個胃慢慢消化。因為瘦咗，以後我都會着多啲性感衫上台騷吓身材。&#13;<br> 		&#13;<br> <b> 湊孖仔勤運動必Fit</b> &#13;<br> 翁為德：今年生完一對孖仔之後，有纖體公司贊助收身，對於平時冇時間做運動嘅我嚟講，都有一定幫助。療程之外，我都會聽營養師講，進食清淡嘅食物，不過我諗最大消耗體力嘅活動係湊對孖仔，收身後最開心係返去美國時，見到奇洛李維斯同嘉莉安摩絲，佢哋都讚我好弗。</p></body></html>