<html><header><meta charset="utf-8"><title>專注拍戲無顏領音樂獎<br>小齊偷閒浪漫延續初戀感覺</title></header><body><h1>專注拍戲無顏領音樂獎<br>小齊偷閒浪漫延續初戀感覺</h1><p>任賢齊今年花了七個月拍兩部電影，所以花在音樂上的時間所餘無幾，他更因不好意思拿獎而推掉出席頒獎禮，但一個台灣歌手能在港發展至今已算不簡單，小齊感激身邊幫過他的朋友，亦有與女朋友結婚的打算，百忙中維繫感情的方法就是抽空做一些浪漫的事。</p><p><spanclass>愛情篇：&#13;<br> 常回味初戀感覺 &#13;<br> 眾所周知小齊有一位拍拖十多年的女友Tina，雖然小齊來港發展期間曾與莫文蔚及鄭秀文傳緋聞，但都無損二人的感情，最近杜德偉（Alex）與名模女友周汶錡的分手傳聞甚囂塵上，原因不外乎分隔兩地，感情難以保持，小齊與女友亦是經常分隔異地，究竟他怎樣去維持與女友之間的感情呢？他說：「我覺得點忙，做嘢幾辛苦，返到屋企都唔可以即時瞓覺，點都要陪下女友食吓飯行吓街，或者放吓狗都好，一定要搵一啲浪漫嘅事做，唔一定要使好多錢，最緊要有氣氛。」他更說：「每次諗番起初戀嘅感覺，你就知點解你會鍾意呢個女人。」&#13;<br> <br> <spanclass>「盡量唔出去玩」 &#13;<br> 小齊亦表示家人都曾催婚，他笑言：「我同我爸爸講我娶咗個老婆返來又冇時間照顧佢，唔通畀佢照顧咩！咁佢就明白，咁就冇再催。」問到他有甚麼說話或承諾可讓女友安心，小齊謂：「盡量唔出去玩囉，做完嘢即刻乖乖返酒店瞓覺。」&#13;<br> <br> <spanclass>不想女友探班 &#13;<br> Tina近年常陪小齊四出工作，小齊指自己並不是不喜歡女友做「跟得夫人」，只是有時連他自己也覺得辛苦，小齊說：「有次佢試過嚟北京探班，但當時好凍，佢攞咗啲湯畀我，我都冇時間飲，最後啲湯都結晒冰，而且拍嘢好多時都係日接夜、夜接日，大家可能都見唔到面，所以不如唔好探重好。」&#13;<br> 問到小齊Tina是否他的結婚對象？小齊坦言：「如無意外都係嘅，我都唔細㗎，有諗過結婚，但根本冇時間，而且大家都知我有女友，所以唔介意，其實我𠵱家唔做嘢冇問題，但係身邊有好多人，有時唔係淨係為我自己做嘢，有好多人都為我努力緊，我都要為番佢哋努力。」</spanclass></spanclass></spanclass></p></body></html>