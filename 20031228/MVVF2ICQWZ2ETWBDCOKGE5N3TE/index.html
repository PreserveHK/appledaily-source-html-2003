<html><header><meta charset="utf-8"><title>用車報告：SmartCity-Coupe用家報告<br>車仔細細空間闊落</title></header><body><h1>用車報告：SmartCity-Coupe用家報告<br>車仔細細空間闊落</h1><p>喺香港呢類人多車多嘅環境，城市小車仿彿成為用家買車首選車款，貪其靈活性高又實用；但奈何唔少車主都只愛款式，而未能真正領略到呢類小車嘅好處。而今日《用車報告》主角蘇先生，就憑着一部嬌小玲瓏嘅Smart，尋找到駕駛城市小車嘅真正樂趣，而且重對車子有頗高評價㖭！&#13;<br>記者、攝影：何永仁</p><p><spanclass><fontstyle>「三年前已成Fans……」  &#13;<br> 響較早前才以呢部SmartCity-Coupe作座駕嘅蘇先生，坦言於三年前喺雜誌上睇到關於Smart嘅資料後，便已被佢深深吸引住，而當時亦曾考慮過購入配用599cc引擎嘅舊款型號，以滿足一償擁有嘅願望；但可惜當時只有水貨型號在港發售，同埋擔心日後嘅維修保養問題，只好將買車計劃擱置。及後代理於今年中引入屬Facelifted新版，並配用全新698cc直3Turbo偈及加有HillStartAssist裝置嘅新款City-Coupe抵港，才放心購買呢！</fontstyle></spanclass></p><p><spanclass><fontstyle>「外形夠Cute睇位容易……」  &#13;<br> 「我覺得SmartCity-Coupe嘅造型好Cute之餘又有時代感，如果以鮮豔顏色作車身主要色調配襯的話，會有更突出嘅效果；然而，嬌小玲瓏嘅車體設計，不但令睇位變得方便容易外，就算要出入一啲通道狹窄嘅停車場，都全無難度可言㗎！」</fontstyle></spanclass></p><p><spanclass><fontstyle>「車廂寬敞坐得舒適……」  &#13;<br> 雖然部車嘅車廂空間較細，但個子高大嘅蘇先生表示，坐進車廂後全沒有「頂頭」或「頂腳」嘅情況，加埋一雙屬人體工學設計，兼有十足承托力嘅高級絲絨椅，乘坐舒適性亦見不俗，而且車廂設備又齊全，隔音重唔差㖭！除此之外，車內多個雜物匣及闊落尾廂配搭，亦能令擺放雜物或行李時，變得方便又容易㗎。</fontstyle></spanclass></p><p><spanclass><fontstyle>「駕駛感覺絕不遜色……」  &#13;<br> 「論駕駛感覺，新版SmartCity-Coupe明顯要比舊有型號來得更好，因為一台698cc直3Turbo偈，不但動力輸出數值較舊型號來得更強之餘，匹配6前速Sequential半自動波，起步加速反應可媲美1.3公升級車款；而堅固嘅車架結構，就算將車子駛到公路上以高速行駛，仍能予人一份紮實可靠嘅感覺。」&#13;<br> 蘇先生又表示，響早前已為座駕訂購咗一啲Brabus改裝配件，並會於稍後時間安裝於座駕上，務求令座駕可有與眾不同嘅賣相呢！</fontstyle></spanclass></p><p><spanclass><fontstyle>SmartclubHongKong  &#13;<br> <spanclass><fontstyle>Fans集中地  &#13;<br> 若然你都係Smart嘅車主，而又想識到一班志同道合嘅朋友，坐低一齊大談車經，又或者係一齊出外遊車河玩吓的話，咁就要好似蘇先生咁，加入由一班Smart車主組成嘅SmartclubHongKong喇！佢哋除咗會定期舉辦各項活動，好讓一班SmartFans能夠聚首一堂，交流吓對汽車嘅心得外，而且重有多項優惠同福利㖭！係啱嘅就即刻上網瀏覽佢哋嘅官方網頁，順便登記申請成為會員喇！&#13;<br> &#13;<br> 網址：<ahref http:>www.smart-club.com.hk </ahref></fontstyle></spanclass></fontstyle></spanclass></p><p><spanclass><fontstyle>小檔案  &#13;<br> Smart由推出至今已有多年時間，雖然要到去年才正式抵港發售，但仍無損車迷對佢嘅擁戴程度；而喺今年年中，代理更引入新一代SmartCity-Coupe&amp;Cabrio抵港，新車不但配用一台全新嘅698cc直3Turbo偈，並配有方便於斜坡起動嘅HillStartAssist系統，從而令車子表現較前來得更好。另外，代理最近更以特惠價$115,000起嘅價錢，推售SmartCity-Coupe及SmartCabrio，有興趣嘅車迷不妨留意吓噃！&#13;<br> 另外值得一提嘅係，SmartCity-Coupe及SmartCabrio將於明年1月1日起，改名為SmartFortwoCoupe及SmartFortwoCabrio，從而讓車迷可更容易分辨出Fortwo可搭載兩名乘客，而快將推出嘅Forfour則可搭載四人；至於剛抵港嘅Smartroadster及roadster-coupe，則會沿用原有名字。</fontstyle></spanclass></p><p><spanclass><fontstyle>SmartCity-Coupe規格  &#13;<br> 引擎：698cc直3SOHCTurbo&#13;<br> 馬力：61ps/5250rpm&#13;<br> 扭力：9.7kgm/2000-4000rpm&#13;<br> 尺碼：2500×1515×1549mm&#13;<br> 軸距：1812mm&#13;<br> 車重：730kg起&#13;<br> 新車售價：$115,000起&#13;<br> 查詢：SmartHongKong（34288666）&#13;<br> &#13;<br> <b> 用家大募集</b> &#13;<br> 如果你係車主，而座駕又已落地三個月或以上，無論對座駕是讚是彈，我哋都願意將你嘅心聲寫成《用車報告》與讀者分享；有興趣嘅朋友，可循以下途徑與我們聯絡。&#13;<br> 傳真：27420542&#13;<br> 電郵：<ahref>auto@appledaily.com &#13;<br> 郵寄：香港將軍澳工業邨西駿盈街八號《蘋果日報》副刊「用車報告」收&#13;<br> （請註明姓名、年齡、車輛型號及聯絡方法）</ahref></fontstyle></spanclass></p></body></html>