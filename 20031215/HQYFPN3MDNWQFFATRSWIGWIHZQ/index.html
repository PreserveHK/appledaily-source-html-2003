<html><header><meta charset="utf-8"><title>　　魔戒三部曲：舞劍大會 - 李八方</title></header><body><h1>　　魔戒三部曲：舞劍大會 - 李八方</h1><p>煲呔曾早排喺細佬曾蔭培退休檢閱儀式上流下男兒淚，成為唔少報紙嘅頭版新聞，大家都對剛剛娶新抱嘅曾司長點解咁感觸，好多猜測。&#13;<br> 噚日佢出席龍傳基金《魔戒三部曲：王者再臨》慈善首映禮，睇落心情算係唔錯，同龍傳基金主席楊官楊鐵樑、城城郭富城等攞住把劍，主持儀式，把劍雖然冇電影中主角嗰把咁型，但做善事，冇計啦，煲呔舞完劍，重同楊官一齊玩隻銀杯，似乎好有興趣。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>