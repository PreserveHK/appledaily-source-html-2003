<html><header><meta charset="utf-8"><title>NEC河馬機N700登場</title></header><body><h1>NEC河馬機N700登場</h1><p>NEC之前部N8又有6萬5色彩芒，兼且可以影相，喺推出時真係冇乜對手，不過時至今日，好多新機都有同樣規格，所以NEC臨近聖誕，都推出新機N700應市。外形比N8大幅收身，鏡頭旁亦加入閃光燈，睇落就好似河馬鼻咁。影相時可以直接控制閃光燈，唔使入Menu左揀右揀，夠晒方便。而今次N700更搵嚟何韻詩合作，相框內有何韻詩新碟封套，隨時可以Key自己個樣入去。&#13;<br>N700顯示器依舊係6萬5色，聲效方面則大有進步，因為N700將喇叭放喺機背，40和弦加埋TrueTone鈴聲，音量離遠都聽到，唔怕MissedCall。而且機內亦內置何韻詩新歌「沙」及「娃鬼回魂」鈴聲，Fans肯定最歡喜。N700開價$2,880，價位相當有挑戰性，相信極有機會延續N8之氣勢，大家聖誕買禮物又多一個選擇！&#13;<br>&#13;<br>記者、攝影：劉耀祥</p><p><spanclass><fontstyle>N700Profile  &#13;<br> 制式：GSM900/1800雙頻&#13;<br> 顯示器：外：黑白/12色背光燈　內：65,000色/TFT/128×160解像度&#13;<br> 鏡頭：10萬像素&#13;<br> 功能：GPRS、WAP、40和弦、MMS&#13;<br> 備用時間：100-160小時&#13;<br> 通話時間：120-160分鐘&#13;<br> 體積：90×43×23mm&#13;<br> 重量：90g&#13;<br> 推出日期：12月尾&#13;<br> 查詢：27335678（NECHK）</fontstyle></spanclass></p></body></html>