<html><header><meta charset="utf-8"><title>新車速報：<br>豐田Picnic加裝備去野餐</title></header><body><h1>新車速報：<br>豐田Picnic加裝備去野餐</h1><p>近期熱賣嘅家庭MPV車款當中，豐田Picnic可謂凌駕一眾同級對手；而代理繼早前引入2004年Facelifted新版之後，最近重加推一系列改裝配件，若然你想擁有一部與眾不同嘅座駕的話，就不妨考慮吓噃！&#13;<br>記者、攝影：陳偉林</p><p>豐田Picnic響一眾對手中能夠脫穎而出，除較同級車有更寬敞嘅外形及車廂之外，其品牌效應同可靠性，亦應記一功。&#13;<br> &#13;<br> <spanclass><fontstyle>新包裝跑格鮮明  &#13;<br> 惟簡潔嘅賣相，不免予人平實斯文感，但目下呢部加裝有前後擾流器，又有兩邊車身裙腳，匹配上四輪15吋合金胎軨，以及尾定翼連High-mount煞車燈嘅Picnic，除予人耳目一新之感外，亦見有一份跑意㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>設備出眾實用性強  &#13;<br> 至於車廂鋪排，三排七座位均用上高級真皮鑲嵌，乘坐貼身舒適之餘，中、尾排重可有不同組合，令尾廂有近倍擴闊；設備方面，除四門電窗、門邊電鏡同雙天窗外，新車還有高級CD音響，以及原廠恒溫冷氣連獨立送風裝置㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>下盤穩妥富安全感  &#13;<br> 新車沿用一台輔有VVT-i設計嘅2.0公升直4偈，雖然輸出唔算突出，但就勝在扭力平均又有慳油特性。至於一套歐式底盤結構，既穩紮又有出眾循迹演繹，匹配四輪碟煞、ABS連EBD裝置，還給人有收放自如嘅安全性呢！</fontstyle></spanclass></p><p><spanclass><fontstyle>豐田Picnic小檔案  &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.6kgm/4000rpm&#13;<br> 尺碼：4690×1760×1675mm&#13;<br> 軸距：2825mm；車重：1490kg起&#13;<br> 新車售價：$198,450（標準版）&#13;<br> 車輛提供：皇冠汽車（23054555）</fontstyle></spanclass></p></body></html>