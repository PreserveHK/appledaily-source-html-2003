<html><header><meta charset="utf-8"><title>電腦新產品：<br>SONYX505Notebook超薄至矜貴</title></header><body><h1>電腦新產品：<br>SONYX505Notebook超薄至矜貴</h1><p>SONY每隔一段時間都會有震驚腦界嘅產品推出，繼QUALIA016超迷你相機後，今次就推出一部全球最輕最薄嘅筆記簿電腦PCG-X505/P，上月發表後立即成為腦界焦點，上星期六剛喺日本正式開賣，呢個星期已經有現貨到港，不過售價亦都再創新高，水貨價高達$24,500，而且返貨唔多，係呢期至矜貴嘅電腦！&#13;<br>&#13;<br>記者、攝影：許福合　ImageGirl：Fion</p><p><spanclass><fontstyle>Profile  &#13;<br> 處理器：P-M1GHz&#13;<br> 記憶體：512MBDDR&#13;<br> 顯示屏：10.4吋XGA&#13;<br> 硬碟：20GB&#13;<br> 擴充介面：USB×2、i.LINK、PCMCIATypeII&#13;<br> 顯示卡：Intel855GM&#13;<br> 音效：內置AC97&#13;<br> 體積：259×9.7~21×208mm&#13;<br> 重量：828g&#13;<br> 操作系統：WinXP&#13;<br> &#13;<br> 以X505咁嘅價錢，已經可以買到一部超級強勁嘅電腦，SONY夠膽定出呢個超高定價（299,800日圓），當然有其賣點去吸引用家。首先咪以為X505嘅黑色機身好普通，其實機面有暗花紋，唔會反光同留手指模，而且使用特別輕身物料，一拎上手，只可以講句好輕，重828g，無一部筆記簿電腦可以比得上！絕對係腦界罕見。</fontstyle></spanclass></p><p><br> &#13;<br> <spanclass><fontstyle>配備精英化  &#13;<br> X505以提高流動性為最高目標，手法非常徹底，將機上所有配備精英化，機上只有2組USB、1個i.Link、TypeIIPCMCIA同耳筒插槽，而LAN、紅外線等介面全部失蹤，唔怪得可以做得咁輕咁細！不過X505點樣先上到網呢？原來隨機會附送多組外置配件，其中一個就提供咗LAN及VGA輸出，亦有跟張PCMCIA無線網絡卡，可經IEEE802.11b/g上網，另外重有隻USB光學滑鼠，當中竟內置咗MS讀卡器，最令人意想不到。</fontstyle></spanclass></p><p><br> &#13;<br> <spanclass><fontstyle>最薄9.7mm  &#13;<br> 相信睇過X505官方網頁嘅讀者，最印象深刻必定係一張Show佢厚度照片，實在難以想像筆記簿電腦可以變得咁輕薄，合上機蓋後，至薄部份只有9.7mm，同PDA都有得比，而LCD芒都有10.4吋，作為隨身使用嘅筆記簿電腦實在非常合適。因為機身比一般都來得輕細，所以因而有唔少特別嘅設計，例如開關設於機身旁邊，而火牛插頭就放喺另一邊，特別之餘，又相當方便好用。</fontstyle></spanclass></p><p><br> &#13;<br> <spanclass><fontstyle>規格夠高檔  &#13;<br> 除咗機身輕細，硬件亦要有番咁上下先稱得上物有所值，要襯得上兩皮幾嘅身價，處理器就使用咗P-M1GHz處理器，配上512MBDDR，效能方面絕對唔使擔心，而且因為使用P-M超低電量版，配合SpeedStep慳電技術，最長可連續使用4個鐘！&#13;<br> 跟機重送埋一大一細兩個保護袋，大袋畀X505用，而細袋可以放晒所有外置配件，有需要先插上使用，令攜帶更方便。</fontstyle></spanclass></p><p><br> &#13;<br> <b> 抵讚</b> &#13;<br> 機身細且薄，最正係非常輕，適合隨身攜帶。&#13;<br> &#13;<br> <b> 要彈</b> &#13;<br> 使用LAN及WLAN須經額外配件，比較唔方便。&#13;<br> &#13;<br> &#13;<br> <spanclass><fontstyle>MOBILEXPERT.COM  &#13;<br> 查詢電話：27577861</fontstyle></spanclass></p></body></html>