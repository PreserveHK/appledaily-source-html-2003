<html><header><meta charset="utf-8"><title>數碼影音：<br>WeWa!!MP3機大舉出擊邊錄邊聽</title></header><body><h1>數碼影音：<br>WeWa!!MP3機大舉出擊邊錄邊聽</h1><p>今時今日有部MP3機一啲都唔出奇，不過若果帶住部形象突出嘅MP3，包你可至In至型，WeWa!!MP3機外形一向肯花心思，呢次就轉玩正方外形，音質依舊有水準，更可駁Discman邊錄歌邊聽歌，容量更去到256MB，都係賣一千多啲，夠晒抵玩！&#13;<br>記者、攝影：許福合　&#13;<br>ImageGirl：Vicky（Space2）</p><p><spanclass><fontstyle>體積細小直錄MP3  &#13;<br> 機身比MD碟還要小一個碼嘅WMP-402+，今次就唔玩花巧，用咗個四平八穩嘅四方機身，不過咪以為佢嘅功能同樣平平無奇，本身除咗可以聽MP3外，WMA同WAV一樣無問題，同時亦內置FM收音功能，間中轉換吓口味都唔錯。講到錄音更係佢嘅強項，內置一個叫e-MP3嘅功能，只要接駁好CD或影碟機，就可將聲音同步壓縮成MP3，慳番壓縮嘅時間，各位大可忘記以往喺電腦呆等嘅日子；另外還可即場錄音，以內置嘅256MB容量計算，就可錄下長達4000分鐘聲音，重覺得唔夠用，只要加張MMC卡，就會變得更長氣。加埋個型仔線控，放喺手袋都用得，有得諗㗎。&#13;<br> &#13;<br> WMP-402+Profile&#13;<br> 容量：256MB&#13;<br> 電源：充電池或3A電芯&#13;<br> 體積：62×62×15mm&#13;<br> 重量：75g</fontstyle></spanclass></p><p><spanclass><fontstyle>256MB子彈機  &#13;<br> 千祈唔好誤會呢部WMP-324+係巨形子彈或火箭，不過當中裝嘅唔係炸藥，而係256MB嘅記憶容量，可以放到60至70首MP3，應該好夠用。而頭尾兩個銀蓋打開之後，一邊係用嚟3A電芯，另一邊就會見到USB頭，可直接插入電腦，唔使安裝驅動程式，就可下載MP3，加上支援資料夾分類貯存，唔同類型嘅檔案都可以共存，同時當作MP3機及FlashDrive使用。WMP-324+同樣可現場收音，錄音質素可由8~48KHz自選，要長時間錄音定係求聲靚，可以自己話晒事。&#13;<br> &#13;<br> WMP-324+Profile&#13;<br> 容量：256MB&#13;<br> 電源：3A電芯&#13;<br> 體積：99×27×27mm&#13;<br> 重量：35g</fontstyle></spanclass></p><p><spanclass><fontstyle>扮晒錄音筆  &#13;<br> 同樣有黑銀兩色機身嘅WMP-316+，就採用咗個長條八角形機身，十足十一支數碼錄音筆咁。呢個八角機身原來都有啲料到，加上一層CashmeretteCoating，好處有唔少，既可避震，又可防止機身因撞擊而爆裂，重唔怕跣手㖭。WMP-316+一樣內置256MB容量，可以播放MP3同WMA檔，操控簡單，機身只設幾個按鈕，而上面嘅LCD已可顯示到中英文歌名，有齊一般播放功能，而錄音方面，最長可達到20小時，雖然未及WMP-402+，但都好夠用！最後嘅FlashDrive功能就最適合經常要抄寫檔案嘅用家。&#13;<br> &#13;<br> WMP-316+Profile&#13;<br> 容量：256MB&#13;<br> 電源：3A電芯&#13;<br> 體積：105×31×17mm&#13;<br> 重量：38g&#13;<br> </fontstyle></spanclass></p><p>秋葉源&#13;<br> 查詢電話：23803733</p></body></html>