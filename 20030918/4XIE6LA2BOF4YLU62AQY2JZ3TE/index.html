<html><header><meta charset="utf-8"><title>新菜牌：刁鑽海鮮襲港</title></header><body><h1>新菜牌：刁鑽海鮮襲港</h1><p>喺香港，隨時都可以食到新鮮海鮮。但係北極蚌、護士鯊魚肉、8吋長嘅蟶子皇等刁鑽過癮海鮮，莫講話食，聽都可能未聽過。LeiCafe最近搞嘅環球海鮮美食巡禮，就由世界各地運嚟呢啲刁鑽海鮮，再用西式烹調方法炮製，去西貢食海鮮食到悶，不如試試新口味。&#13;<br>&#13;<br>記者：馬慶武</p><p><spanclass><fontstyle>烚蟶子淡蒔蘿汁$28  &#13;<br> 呢隻菲律賓出產嘅蟶子皇，比起街市賣嘅蟶子大兩倍有多，肉質爽甜，不過配上用蒔蘿、海鮮上湯煮成嘅蒔蘿香草汁，有點蓋過蟶子嘅鮮味，若想試清楚蟶子皇嘅鮮味，選清湯白灼較適合。</fontstyle></spanclass></p><p><spanclass><fontstyle>酥皮焗北極蚌$48  &#13;<br> 出產自加拿大近北極深海水域嘅北極蚌，香港非常罕見，肉質肥美，最特別係以鬆化嘅酥皮包着，雙重口感享受。</fontstyle></spanclass></p><p><spanclass><fontstyle>LeiCafe  &#13;<br> 電話：23983603&#13;<br> 地址：旺角彌敦道639號雅蘭中心地庫一層「利佳餚」</fontstyle></spanclass></p></body></html>