<html><header><meta charset="utf-8"><title>保時捷Cayenne新增型號切合需要</title></header><body><h1>保時捷Cayenne新增型號切合需要</h1><p>保時捷Cayenne自推出以來一直備受車迷追捧，但奈何只有引擎容積達4.5公升嘅CayenneS及CayenneTurbo型號供選擇，或未能迎合部份用家要求；廠方有見及此，便決定為其推出配用3.2公升V6偈嘅Cayenne，以供車迷選擇。&#13;<br>屬全新入門版嘅Cayenne，係以一台3.2公升V6偈作動力核心，馬力及扭力輸出數值分別係250ps/6000rpm，同埋31.6kgm/2500-5500rpm，匹配一套全新6前速手動波箱或6前速TiptronicS半自動波，性能表現可謂毋庸置疑；除此之外，廠方更為新車安排有多套先進電子系統，例如PorscheTractionManagement（PTM），以及PorscheStabilityManagement（PSM）等等，以確保行車安全。至於外觀及車廂配搭上，則會與現有其他Cayenne型號相近，同樣來得吸引又實用。&#13;<br>新車將於今年底前響歐洲市場推出，未知香港嘅車迷，何時能與之見面呢？</p></body></html>