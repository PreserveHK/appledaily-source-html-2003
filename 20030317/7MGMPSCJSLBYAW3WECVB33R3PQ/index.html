<html><header><meta charset="utf-8"><title>奶奶錫到暈　三庸人侍候　補品多到震<br>黎瑞恩腹中塊肉女嚟㗎</title></header><body><h1>奶奶錫到暈　三庸人侍候　補品多到震<br>黎瑞恩腹中塊肉女嚟㗎</h1><p>黎瑞恩日前接受婦科醫生的產前檢查，透過超聲波掃描，得悉BB是個女嬰。而黎瑞恩的奶奶亦十分痛錫這位新抱，為確保母嬰健康，不斷吩咐傭人為黎瑞恩炮製補品。</p><p>黎瑞恩和金利來太子爺曾智明結婚後，她遵從老爺曾憲梓的家訓，作風變得低調，近日已甚少出席公開場合，留在家中安胎。黎瑞恩在懷孕初期曾向閨中密友透露，希望第一胎可以為曾家添名男嬰繼後香燈。日前黎瑞恩到婦科醫生處進行超聲波掃描時，得悉腹中的BB是名女嬰，所以她現在可以根據嬰兒的性別去添置BB用品。<br> &#13;<br> <spanclass>大陣仗上廁所 &#13;<br> 曾憲梓夫婦對黎瑞恩懷孕一事頗為緊張，奶奶曾黃麗群相當愛錫她，就算她往洗手間，奶奶亦安排三名傭人在外等候，更經常吩咐傭人為黎瑞恩炮製補品，難怪現在懷有五個多月身孕的黎瑞恩精神甚佳。&#13;<br> 記者昨日致電堪輿學家麥玲玲，問到黎瑞恩生女兒對曾家運勢有甚麼影響時，麥玲玲說：「子女宮睇母親嘅右眼肚，黎瑞恩嗰個位好靚，如果佢真係生女，將來BB都會好旺曾家。而且曾智明天生耳珠大，都有啲外父相。」<br> &#13;<br> <spanclass>不必擇日生產 &#13;<br> 麥玲玲又說：「BB女將來性格會倔強啲，但好旺爹哋事業同財運，BB女對老人家都會好孝順。黎瑞恩嘅命相，最多可以有四個仔女。」&#13;<br> 以黎瑞恩七月的預產期來看，她適合剖腹產子抑或自然分娩嗎？麥玲玲說：「其實嗰個月份出世嘅BB運勢都好，所以黎瑞恩都唔使特別擇日子剖腹生BB。」&#13;<br> 採訪：比華利</spanclass></spanclass></p></body></html>