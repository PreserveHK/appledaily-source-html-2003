<html><header><meta charset="utf-8"><title>新車速報：<br>年輕跑手愛快156JTSSportwagonMan1Junior</title></header><body><h1>新車速報：<br>年輕跑手愛快156JTSSportwagonMan1Junior</h1><p>向來個性獨特富拉丁跑車豪情一面嘅愛快156車系，繼早前代理替城中型男方中信，度身訂做156SportwagonMan1特別版，備受車迷欣賞之後，近期代理為應愛快Fans要求，響最新156JTSSportwagon型號上，加添另一部Man1Junior款式，包裝同樣有型吸引，想擁有一部動靜皆宜又富個性嘅五門Sportwagon的話，今勻就真係唔好錯過機會喇！&#13;<br>&#13;<br>記者、攝影：陳偉林</p><p><spanclass><fontstyle>豪華設備媲美高級轎車  &#13;<br> 車廂前後兩排高級皮椅，既有人手縫製嘅紅線框邊，而前排以人體工學設計嘅桶椅，重有活動腿墊配搭，予人靠貼又富承托感呢！再者，尾排更可以左右獨立收摺放平，令尾廂空間倍增呢！除四門電窗、電鏡及電天窗外，佢重有齊恒溫冷氣、高級音響，重有免提電話裝置㖭！</fontstyle></spanclass></p><p><spanclass><fontstyle>JTS新偈輸出強而有勁  &#13;<br> 新版156JTSSportwagon，換裝上一台DirectInjection嘅JetThrustStoichiometric（JTS）2.0公升直4偈，較原來引擎多出10ps同1.9kgm輸出，由0至100公里加速度，亦由原來8.8秒調低至8.2秒咋！而車內一套Selespeed5前速半自動波組合，重備有全自動及軚盤+/-按鍵操控，加埋主動式電子VDC同ASR裝置，以及四輪碟式制動跟ABS連EBD裝置，令高速走彎倍見穩定同暢順感呢！</fontstyle></spanclass></p><p><spanclass><fontstyle>Man1Junior個性獨到吸引  &#13;<br> 早前，代理替城中型男方中信度身訂做嘅156SportwagonMan1特別版，由於只此一部而令唔少愛快Fans失望而回，今勻趁新推出156JTSSportwagon嘅機會，佢哋又加推Man1Junior型號，既有齊惡形惡相嘅全車包圍，又有加大碼嘅18吋合金胎軨配搭，以及尾定翼連High-mount煞車燈組合，唯一只係刪減咗原有Man1嘅四輪拋沙板設計，但仍見魅力盎然呢！&#13;<br> &#13;<br> <b> 156SportwagonMan1Junior個性凸顯</b> </fontstyle></spanclass></p><p><b> 記者試後簡評</b> &#13;<br> 愛快156車系新推出JTS版本，引擎性能較前有躍進外，匹配埋咁有型入格嘅Man1Junior包裝，跳脫出時尚嘅Sportwagon新風貌，教人眼前一亮。</p><p><spanclass><fontstyle>愛快156JTSSportwagonMan1Junior規格  &#13;<br> 引擎：1970cc直4DOHC&#13;<br> 馬力：165ps/6400rpm&#13;<br> 扭力：21.0kgm/3250rpm&#13;<br> 傳動：5前速Selespeed半自動波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：215/40ZR18PirelliP7000&#13;<br> 尺碼：4430×2045×1420mm&#13;<br> 軸距：2595mm；車重：1305kg&#13;<br> 0-100公里：8.2秒；極速：220km/h&#13;<br> 平均耗油：8.6L/100km&#13;<br> 新車售價：約$288,000起&#13;<br> 車輛提供：嘉輪汽車（28778788）</fontstyle></spanclass></p></body></html>