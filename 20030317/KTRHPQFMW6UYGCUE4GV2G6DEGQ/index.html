<html><header><meta charset="utf-8"><title>驗血捐款支持血癌患者</title></header><body><h1>驗血捐款支持血癌患者</h1><p>大使早幾日收到一個消息，就係我哋嘅抗癌勇士談美寶Mable，已經不幸於三月六日離世，終年二十八歲。<br> &#13;<br> <spanclass>抗癌勇士Mable離世 &#13;<br> 大使認識患血癌嘅Mable都有好一段日子，聽到佢嘅死訊，心裏面實在好惋惜同好難過。&#13;<br> 據Mable嘅媽咪談太所講，Mable自從今年頭入咗醫院之後，一直都未出過院，作為媽咪，已經做好晒心理準備，𠵱家Mable走咗，雖然係好唔捨得，但希望愛女可以去到另一個世界，唔使再受苦。談太重話，佢會學習Mable生前嗰份勇敢同堅強，好好生活落去。&#13;<br> Mable嘅離世固然叫人傷感，但大使就覺得，捐骨髓嘅行動唔應該停落嚟，因為𠵱家重有好多血癌病人等緊我哋嘅援手，好似大家熟悉嘅李漢傑、Katherine（梁向華）、蘇哥（蘇禮榮）、澤霖等等，佢哋都喺度咬緊牙關，等緊合適嘅骨髓，多一個樣本，佢哋就多一個生存機會。&#13;<br> 其實希望處處，他們當中亦有已經搵到骨髓，只差時機適合便可以做手術，懇請大家抽出少少時間去驗骨髓，又或者出錢幫輕吓香港骨髓捐贈基金嘅驗骨髓經費，因為每個樣本嘅化驗費用要成五百蚊，好需要你哋嘅支持。&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>