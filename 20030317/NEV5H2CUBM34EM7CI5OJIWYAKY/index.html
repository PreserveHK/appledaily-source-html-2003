<html><header><meta charset="utf-8"><title>Shakira家鄉個唱搵命博</title></header><body><h1>Shakira家鄉個唱搵命博</h1><p>哥倫比亞女歌手Shakira呢幾個月一直忙緊佢嘅巡迴演唱會，完成咗美國演唱之後，最近佢就去到拉丁美洲演出，前日佢重喺自己嘅家鄉哥倫比亞首都波哥大開個唱㖭。&#13;<br> 雖然之前有報道話Shakira驚生命有危險唔敢返哥倫比亞，但係呢個始終都係佢鄉下，睇佢唱到全身濕晒，都重咁好笑容，就知佢仍然都好想喺同胞面前威吓啦。&#13;<br> 美聯社</p></body></html>