<html><header><meta charset="utf-8"><title>　　世衛有心攞景?<br>　　奪命肺炎變特區綜合症 - 李八方</title></header><body><h1>　　世衛有心攞景?<br>　　奪命肺炎變特區綜合症 - 李八方</h1><p>難道香港真係氣數已盡？政府無道，百業蕭條，再來加稅減薪削綜援，已是民不聊生，點知重整單「春瘟」，搞到人心惶惶，真係應咗何志平局長車公廟支下籤；梁錦松司長嗰句狄更斯開場白，亦係好嘅唔靈醜嘅靈。<br> &#13;<br> <spanclass>簡稱SARS &#13;<br> 難怪昨日《城市論壇》，有人建議政府解禁，畀人燒番幾日炮仗，驅一驅邪氣。&#13;<br> 「春瘟」襲港，威爾斯醫院差不多變成疫區，服務運作已半癱瘓，呢隻新病毒，引發一種可殺人之非典型肺炎，究竟乜嘢係非典型？普羅市民不甚了了，八方睇世界衞生組織（WorldHealthOrganization，簡稱WHO）嘅官方聲明，佢哋叫呢個病做「嚴重急性呼吸道綜合症」，英文係SevereAcuteRespiratorySyndrome，簡稱就係SARS，發生在香港，咪即係「HKSARS」，唔熟醫學者，重以為係HongKongSpecialAdministrationRegionSyndrome「香港特別行政區綜合症」，又會咁巧合。&#13;<br> 非典型肺炎嘅病源係乜仍未可以肯定，但「特區綜合症」嘅病源睇怕都呼之欲出。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>