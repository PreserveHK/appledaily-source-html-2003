<html><header><meta charset="utf-8"><title>生日會搞到似婚宴<br>華仔送花獻吻阿梅冧到暈</title></header><body><h1>生日會搞到似婚宴<br>華仔送花獻吻阿梅冧到暈</h1><p>劉德華前晚拿着一束鮮花，出席歌迷為梅艷芳預祝四十歲的生日派對，華仔更兩度吻賀阿梅，逗得壽星女笑不攏嘴，台下的歌迷隨即起哄，司儀即為阿梅解圍，並表示活動是為阿梅慶祝生日，並非玩新娘。</p><p>大後日是梅艷芳的四十歲生日，她前晚與約四百名歌迷在尖沙嘴預祝生日。阿梅一班好友劉德華、蘇永康、徒弟蔡一傑和何韻詩等均有到賀。華仔前晚在中場才神秘現身，他拿着鮮花到場獻給壽星女，並兩度送上香吻，逗得阿梅笑不攏嘴。<br> &#13;<br> <spanclass>病況好轉八成 &#13;<br> 華仔和阿梅不約而同表示上周六（四日）分別在家中看電影《瘦身男女》，華仔大冧阿梅說：「我唔知幾想同你一齊睇！」阿梅的歌迷隨即起哄，華仔又大方吻賀阿梅，其後華仔又在徇眾要求下再吻阿梅一次，司儀即說：「今日係慶祝阿梅生日，唔係玩新娘。」當華仔親吻阿梅時，伊人笑不攏嘴，之後華仔又拖着阿梅返回座位，而他之前已送了碧咸的球衣給阿梅做禮物。&#13;<br> 對於陳冠希在台灣批評黎明在電影《無間道Ⅲ終極無間》的表現似拍廣告，華仔說：「可能佢（指陳冠希）國語唔好，所以大家誤解咗佢意思，黎明好好，個個都做得好。」&#13;<br> 阿梅玩至昨日凌晨才離開，她早前公開承認患子宮頸癌，談到現時的身體狀況，阿梅說：「我好番八成，重有兩成需要努力。」&#13;<br> 阿梅下周四（十六日）會到日本京都拍攝美容院廣告，十二月就會到四川拍攝電影《十面埋伏》。另外，何韻詩表示會在師傅阿梅正日生日才送禮物，並打算送飾物。<br> &#13;<br> <spanclass>康仔大讚栢芝 &#13;<br> 此外，張栢芝早前指蘇永康是她的圈中好友之一，康仔說：「我當佢係妹，我哋冇上契。」但謝霆鋒都曾當栢芝是妹妹，康仔對此說：「我冇聽過佢（張栢芝）啲感情嘢，佢聽我講多啲，唔好睇佢咁細路女，佢開解人好叻。」&#13;<br> 採訪：駱華齡&#13;<br> 攝影：陳慧安、娛樂突發組</spanclass></spanclass></p></body></html>