<html><header><meta charset="utf-8"><title>Blue成員電話騷擾舊愛</title></header><body><h1>Blue成員電話騷擾舊愛</h1><p>早排啱啱嚟過香港嘅英國男子組合Blue成員LeeRyan一向好花心，不過佢似乎對同佢有過一手嘅AtomicKitten成員LizMcLarnon仍然念念不忘，不斷咁打電話畀Liz，搞到飽受騷擾嘅Liz呢半年嚟足足轉咗四次手提電話號碼避佢。而Lee當然否認騷擾Liz，佢話只係想得閒搵佢傾吓偈。</p></body></html>