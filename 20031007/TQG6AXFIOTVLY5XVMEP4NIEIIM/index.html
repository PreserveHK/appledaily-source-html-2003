<html><header><meta charset="utf-8"><title>開完騷搞徵文Fans繼續High<br>Robbie被封歌神鬆毛鬆翼</title></header><body><h1>開完騷搞徵文Fans繼續High<br>Robbie被封歌神鬆毛鬆翼</h1><p>壞孩子RobbieWilliams呢排為咗谷佢張全新嘅演唱會CD，又諗咗新花招，就係喺自己嘅官方網頁上搞作文比賽。<br> &#13;<br> <spanclass>演唱會創紀錄 &#13;<br> 今年夏天Robbie喺英國奈布禾夫舉行嘅演唱會，就俾英國媒體形容為「神話」，三日賣晒三十七萬五千張門票，創下史上最快售賣門票紀錄，同時有三百五十萬人，透過電視觀賞實況轉播，亦創下史上同時觀賞人次最多嘅紀錄，真係唔嘢少。&#13;<br> 腦筋轉得快嘅Robbie，為咗狂谷啱啱推出嘅《LiveatKnebworth》CD，乾脆喺佢自己個官方網頁<ahref http:>www.robbiewilliams.com 入面搞個徵文比賽，搵fans寫觀後感。字數不限，但必須以演唱會地點KNEB開頭。喺星期五前，啲文章會喺網上示眾，而入選文章重威到收錄喺下個月發行嘅演唱會DVD小冊入面。<br> &#13;<br> <spanclass>粗口助興一樣型 &#13;<br> 我羅拉上過Robbie個網睇，好多fans已發表感想，有啲fans話：「等待Robbie，就好似五歲嗰陣等待聖誕老人一樣咁雀躍！」、「佢將全場十幾萬人玩喺手心入面，簡直係神！」，更有fans寫F字頭粗口，讚Robbie正斗㖭！睇嚟今次Robbie唔單只可以借助呢個話題，再谷吓隻碟，重可以知道fans嘅心聲㖭！</spanclass></ahref></spanclass></p></body></html>