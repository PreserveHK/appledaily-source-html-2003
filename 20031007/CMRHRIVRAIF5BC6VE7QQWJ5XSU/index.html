<html><header><meta charset="utf-8"><title>一味窩輪：匯豐升得慢9908有水位</title></header><body><h1>一味窩輪：匯豐升得慢9908有水位</h1><p>恒指再升125點，收11734，距離12000只差266點。美國經濟數據理想，美股再升多一升，恒指好快見12000。&#13;<br> 中銀（2388）上周五彈升45仙後，昨日再升多55仙。中銀Call輪如9090、9072、9115等，再升25%以上。中銀兩日升足1元，就算唔超買，再上去，都會壓力重重，中銀Call輪相信水位有限，倒不如望吓滙豐（005）。滙豐慢火煎魚格，上周五升1元，昨日又係只升1元。揀滙豐Call輪炒，仍然係先幾日提過嘅9845同9908。&#13;<br> 電訊股中，電盈（008）繼續有勢，收5.40元，升10仙，又係慢火煎魚格，吼低收集Call輪9791，隻輪明年3月到期，現價1.14元，溢價4.4%，槓桿率4.7倍，數據合理。&#13;<br> <br> <spanclass>和黃輪9914短炒一轉 &#13;<br> 和黃（013）昨日再升1元，近期太A（019）勁啲，昨日急升1.95元，和黃落後，有機會追上去。和黃Call輪9914，上周五升10仙，升到突咗少少，所以昨日正股雖升1元，隻輪只係升得1格，慢過其他Call輪，亦因為昨日又再落後，可以短炒一轉，隻輪明年1月到期，溢價3.9%，槓桿率8.8倍。&#13;<br> 章盛</spanclass></p></body></html>