<html><header><meta charset="utf-8"><title>新車速報：豐田LandCruiserCygnus<br>設備升級享受至高</title></header><body><h1>新車速報：豐田LandCruiserCygnus<br>設備升級享受至高</h1><p>近年，CitySUV推陳出新，惟豐田LandCruiser嘅Cygnus，仍企穩當中一席位置，未受一眾歐洲車所動搖；最近，廠方重替車系推出有一部至Top嘅頂級特別版，唔止一身專色嘅BodyColour，內裏重有高級皮椅、MarkLevinson音響連DVD及MD嘅AV系統，加上電子液氣壓避震同恒式四驅系統，大可攀山涉水任我行㗎！&#13;<br>記者、攝影：陳偉林&#13;<br>ImageGirl：Irene</p><p><spanclass><fontstyle>專色突出又見剛勁美  &#13;<br> 一身專色嘅豐田LandCruiser頂級Cygnus特別版，除顏色突出吸引外，一對炯炯有神嘅Xenon頭燈，加上四輪特大18吋專用胎軨配搭，還有原廠尾定翼連High-mount煞車燈，重有車身兩旁嘅門枕腳踏，既具氣派又見全天候四驅越野車嘅一身剛勁魅力㖭！</fontstyle></spanclass></p><p><spanclass><fontstyle>原廠皮椅及裝備夠吸引  &#13;<br> 賣相討好之餘，車廂重有三排八座位嘅原廠皮椅配搭，加上享受至賞心悅目嘅MarkLevinson音響系統，以及DVD連MD嘅AV裝置，響寧靜又寬敞嘅座艙中，享受透心涼意嘅前後獨立恒溫冷氣連送風口嘅悉心安排，大可媲美至豪華嘅轎車氣派㗎！再者，後排重可以左右獨立收摺起，又可將中排摺叠起，令尾廂嘅載物空間可有近倍增！</fontstyle></spanclass></p><p><spanclass><fontstyle>電子液氣壓避震全天候皆宜  &#13;<br> 講到引擎裝置，一台達4.7公升V8偈輸出澎湃之餘，匹配一套5前速自動波，轉檔反應利落暢順，加埋原廠電子液氣壓避震可調校軟硬嘅吸震效果外，重可以將車高調高或調低，有利作日常城市代步，又或者郊遊攀爬崎嶇嘅山路都無問題，置身其中絕對畀到你有柔韌富支持力嘅行車感㗎！</fontstyle></spanclass></p><p><spanclass><fontstyle>記者評語：設備齊全至愜意  &#13;<br> 呢部屬特別版嘅Cygnus，全新BodyColour與別不同之餘，佢重裝有原廠至頂級嘅MarkLevinson音響、高級DVD連MD，重有可上網嘅G-BOOK裝置，加埋電子液氣壓避震跟原廠真皮椅包裝，單係乘坐同享受就經已教人難以抗拒㗎！&#13;<br> &#13;<br> <spanclass><fontstyle>Irene評語：坐得舒適賣相又夠型  &#13;<br> 部車外形份量十足又Man之餘，車廂三排八座位皮椅軟滑又貼服，加上出眾嘅隔音效果，置身其中欣賞動聽悅耳嘅DVD音樂節目，又或者係悠揚樂曲都不成問題；然而，最令人難以信服佢竟然係一部全天候豪華四驅SUV呢！</fontstyle></spanclass></fontstyle></spanclass></p><p><spanclass><fontstyle>豐田LandCruiserCygnus規格  &#13;<br> 引擎：4663V8DOHC&#13;<br> 馬力：235ps/4800rpm&#13;<br> 扭力：43.0kgm/3600rpm&#13;<br> 傳動：5前速自動波，恒式四驅&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）透氣碟（ABS）&#13;<br> 輪胎：275/60R18BridgestoneDuelerH/T&#13;<br> 尺碼：4890×1940×1890mm&#13;<br> 軸距：2850mm；車重：2470kg&#13;<br> 平均耗油：6.3km/L&#13;<br> 新車售價：約港幣60萬起&#13;<br> 車輛提供：富利堡汽車（28776700）</fontstyle></spanclass></p></body></html>