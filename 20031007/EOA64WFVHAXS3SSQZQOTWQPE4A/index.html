<html><header><meta charset="utf-8"><title>消費BestBuy：<br>板仔舖四折開倉轉季啱晒</title></header><body><h1>消費BestBuy：<br>板仔舖四折開倉轉季啱晒</h1><p>等到頸都長，終於都等到板仔衫開倉，今次主角唔係普通雜嘜牌子，而係喺板仔界名字已響噹噹嘅DoubleDog。今天開始開倉勁減，以冬季衫褲，衞衣、外套、絨褸、牛仔褲作主打，大部份貨品四折、最低更有三折，連新款同新牌子好似Smooth、Stylus等短袖Tee都有半價，Fans們唔捧場點得？&#13;<br>&#13;<br>記者：黃婉冰　攝影：陳盛臣　Model：Low（SunSpot）</p><p><spanclass><fontstyle>粗間圓領冷衫  &#13;<br> 原價$580&#13;<br> 開倉價$290&#13;<br> <spanclass><fontstyle>DoubleDog黑色牛仔褲  &#13;<br> 原價$580&#13;<br> 開倉價$290&#13;<br> 秋冬必備嘅圓領冷衫，橫間款式夠長青，最特別係胸口開始有三條似刀痕嘅Pattern，襯牛仔褲一流。深色Unwashed牛仔褲一向大熱，好似呢條再加埋洗爛褲骨、褲袋大大個車花，款式更突出。</fontstyle></spanclass></fontstyle></spanclass></p><p><spanclass><fontstyle>燈芯絨有帽外套  &#13;<br> 原價$880　開倉價$380&#13;<br> 燈芯絨加夾棉內裡，薄身又夠暖，着上身唔會好累贅，買大一個碼着Oversize都重得，除啡色外另有灰色，買件過冬啱晒！</fontstyle></spanclass></p><p><spanclass><fontstyle>各款DoubleDog板仔褲  &#13;<br> 原價$520-$680&#13;<br> 開倉價一律$220&#13;<br> 多款DoubleDog板仔褲一律$220，款式勝在夠多，大Print工人褲、3DCutting板仔款、補爛褲加大Logo、洗水色任揀，就算要求幾特別，都實有一款啱心水。</fontstyle></spanclass></p><p><spanclass><fontstyle>DoubleDog貨車帽  &#13;<br> 大熱貨車帽全部減到一百蚊有找，呢吓確令人有驚喜。絨料、牛仔布、棉質，唔同顏色配對、淨色，有多款任擇，買多幾頂就可以襯多幾套衫！&#13;<br> 原價$260&#13;<br> 開倉價$91</fontstyle></spanclass></p><p><spanclass><fontstyle>粗間燈芯絨褲  &#13;<br> 原價$540&#13;<br> 開倉價$250&#13;<br> 想買番條燈芯絨褲又想有牛仔褲Style，首推呢款直條燈芯絨，最正係袋位同大髀位都有人造磨白貓鬚效果，一啲都唔老套。</fontstyle></spanclass></p><p><spanclass><fontstyle>尼龍夾棉龜背  &#13;<br> 原價$490　開倉價$230&#13;<br> 龜背近年起死回生，雖然唔算係勁Hit，但仍然有捧場客，呢件企領龜殼，夾棉加尼龍質地，夠輕夠暖，另備有黑色。</fontstyle></spanclass></p><p><spanclass><fontstyle>啪鈕牛仔褸  &#13;<br> 原價$580　開倉價$200&#13;<br> 雖然係牛仔布，但質料較軟同輕，着起唔會好Bulky，隱藏啪鈕，款式斯文Casual又唔老套，襯板仔褲一樣掂。</fontstyle></spanclass></p><p><spanclass><fontstyle>薄身尼龍風褸  &#13;<br> 原價$680&#13;<br> 開倉價$300&#13;<br> 有少少軍褸味道嘅尼龍風褸，全件用薄身尼龍製成，着起一樣可以活動自如，衫腳有橡筋，一索變成窄腳褲，又可以變成另一種襯法。</fontstyle></spanclass></p><p><spanclass><fontstyle>Smooth毛巾圓領Tee  &#13;<br> 原價$890&#13;<br> 開倉價$445&#13;<br> <spanclass><fontstyle>格仔長褲  &#13;<br> 原價$450&#13;<br> 開倉價$225&#13;<br> Smooth同樣係最近先入嘅日本牌子，橫間圓領毛巾Tee，食正毛巾Tee大熱，入貨最佳時機，牛仔褲加上懷舊格仔花，設計簡單得來花心思。</fontstyle></spanclass></fontstyle></spanclass></p><p><b> 筍！新貨都有半價！</b> &#13;<br> <spanclass><fontstyle>Stylus圓領Tee  &#13;<br> 原價$420　開倉價$210&#13;<br> 啱啱返貨無幾耐嘅日本牌子Stylus，大圖案、顏色夠搶，款式顯然走誇張路線，夠晒突出，質地夠挺唔怕走樣，難得新貨都有半價，重有其他Pattern同顏色，必掃。</fontstyle></spanclass></p><p><spanclass><fontstyle>DoubleDog大頭公仔Tee  &#13;<br> 原價$230　開倉價$115&#13;<br> 金色大頭公仔加粉藍色，色調配搭幾特別，公仔表情夠晒Kawaii，男女都啱着，顏色屬易襯之選。</fontstyle></spanclass></p><p><spanclass><fontstyle>彩線PoloTee  &#13;<br> 原價$320　開倉價$160&#13;<br> 誠意推介！呢款PoloTee全棉質地，彩線橫間設計，款式平實唔玩花巧，實屬百搭款式。&#13;<br> &#13;<br> 店名：DoubleBrother&#13;<br> 地址：尖沙嘴加連威老道71號1樓、銅鑼灣駱克道511號1樓&#13;<br> 電話：23116790、21494549&#13;<br> 開倉日期：即日起至14號</fontstyle></spanclass></p></body></html>