<html><header><meta charset="utf-8"><title>新紮鐵人親身體驗</title></header><body><h1>新紮鐵人親身體驗</h1><p><spanclass>梁正彥：學識控制情緒 &#13;<br> 「玩咗幾年三項鐵人，令我學識好多嘢同成熟咗，亦令自己知道無論訓練或者比賽都要好集中精神認真去做，遇到任何困難或者問題，都要諗辦法去克服，唔會咁輕易放棄。記得上年參加亞洲錦標賽時，操到好Fit，好有信心攞到成績，點知臨場表現得唔好；攞唔到預期嘅成績，個人已經好㷫，完成比賽時控制唔到鬧在場工作人員，結果俾賽會取消資格。經過呢件事令我學識，比賽過程要好好控制自己嘅情緒。」<br> &#13;<br> <spanclass>馮惠敏：知道自己好幸福 &#13;<br> 「參與多年經歷咗好多，亦令我識得要找身邊嘅人去幫忙解決問題，經常到唔同地方比賽同集訓，有機會見識到唔同地方嘅生活，有些地方環境好差，令我知道自己其實幾幸福。記得幾年前去台灣參賽，因剛打完風，比賽途中有一個參賽者遇難，一個失蹤；呢次經驗令我驚咗游水，而返到香港需要接受心理輔導，經過半年心理輔導，終於成功克服呢個心理問題，現在好享受在海中練習或者比賽。」</spanclass></spanclass></p></body></html>