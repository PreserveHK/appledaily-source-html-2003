<html><header><meta charset="utf-8"><title>《色慾都市》啟發靈感<br>蒙嘉慧EspritBodywear驚鴻一瞥</title></header><body><h1>《色慾都市》啟發靈感<br>蒙嘉慧EspritBodywear驚鴻一瞥</h1><p>Esprit的服飾，向以質料舒適見稱，今春首次推出的bodywear系列亦不例外，請來示範的蒙嘉慧表示內衣最宜用來襯衫，心口位露少少bra最性感。</p><p>時裝品牌Esprit一向走自然、舒適的個性派路線。今年春天，Esprit首次推出bodywear系列，現請來蒙嘉慧示範一系列的春夏新裝。&#13;<br> 曾任職模特兒的蒙嘉慧，表示當年因自信不足，推掉所有任內衣及泳衣的模特兒工作，現在建立了自信，首次以內衣裝束示人是因為看了美國電視劇《色慾都市》。<br> &#13;<br> <spanclass>莎拉有Taste &#13;<br> 蒙嘉慧說：「近期鍾意咗睇《色慾都市》，好欣賞女主角Carrie（由莎拉謝茜加柏嘉飾演），佢同我一樣都係好瘦，但着衫好有taste，配搭得好出色、好有性格好突出嘅感覺，我都希望畀人感覺係一個有性格嘅人，要感性，唔要性感。」&#13;<br> 對於選擇內衣的要求，蒙嘉慧說：「我唔鍾意好女性化嘅顏色，好似好可愛嘅粉紅色唔啱我。白色又太乾淨，唔襟着。我比較鍾意黑、灰呢類顏色，戴得最多係黑色bra，因為有時着恤衫，喺心口位露咗少少出嚟，有啲不經意嘅性感，好正，之外我重會戴自己嘅幸運顏色綠色bra。<br> &#13;<br> <spanclass>愛Wire承托 &#13;<br> 「其實我覺得bodywear都係用嚟襯衫，唔係用嚟色誘人，所以一定要舒適為主，棉質最好。」問身形纖瘦的蒙嘉慧，可會戴magicbra之類？她說：「我唔鍾意超厚墊，反而鍾意有wire托得個shape靚啲。其實我滿意自己身材線條，只係覺得鎖骨唔夠美感。」&#13;<br> 採訪：RitaLeung　攝影：EdwardChou&#13;<br> 化妝：DephineChan&#13;<br> 髮型及場地提供：SalonEsprit（彩星中心）</spanclass></spanclass></p></body></html>