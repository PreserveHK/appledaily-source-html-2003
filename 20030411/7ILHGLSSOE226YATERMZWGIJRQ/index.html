<html><header><meta charset="utf-8"><title>41歲肥師奶變索女<br>陳秀雯減16磅重演《芝加哥》</title></header><body><h1>41歲肥師奶變索女<br>陳秀雯減16磅重演《芝加哥》</h1><p>媽咪級人馬李美鳳現時為瑪花纖體代言人，但皇室纖形近期亦邀得現年四十一歲的陳秀雯拍攝纖體廣告，而她經過三周半的減肥，終成功減掉十六磅，由「肥師奶」變身為電影《芝加哥》中的索女郎，對撼電眼美人。</p><p>現年三十九歲的電眼美人李美鳳雖身為人母，但去年她為瑪花纖體擔任代言人後，身形愈來愈弗，近期更穿上泳裝拍攝廣告，而皇室纖形亦不示弱，秘密邀得當年在《再見亦是老婆》一劇中飾肥師奶的陳秀雯（Amy）迎戰，早前Amy便在柴灣一間影樓內，拍攝平面廣告。<br> &#13;<br> <spanclass>減肥後自信大增 &#13;<br> 四十一歲的Amy在拍廣告前，經過三個半星期的減肥，終成功減去十六磅肥肉，全身減掉三十二吋，體重下跌至一百零四磅，由於Amy在減肥後自信大增，故她便提議以西片《芝加哥》中女角嘉芙蓮薛達鍾絲的造型示人，而廣告商亦覺得建議不錯，故Amy便戴上齊蔭短假髮，穿上銀色露背短裙，以一個全新突破形象拍攝廣告。&#13;<br> Amy昨日在電話中說：「其實我冇諗過會拍纖體廣告，之前我都推咗十間八間纖體公司，我身形一向圓圓哋，信命啦，天生都冇法，但我見到劉嘉玲好弗，韓君婷又真係減咗好多，所以我就諗，自己係咪都減到呢，咁啱皇室搵我，佢哋亦都保證我可以減到，結果我就接咗。」<br> &#13;<br> <spanclass>丈夫親友過晒關 &#13;<br> 陳秀雯續說：「我對自己嘅形象有一定嘅要求，我早排睇咗《芝加哥》部戲，自己好鍾意，就主動提出試吓片中嘅造型，我覺得今次係突破，以前我着泳衣係一件頭，𠵱家敢着兩件頭，但唔會喺香港着。」問到其丈夫林國雄對她的突破會否接受？Amy笑說：「佢睇過啲相啦，佢冇我咁震驚，我全部親友睇過呢輯相都過晒關。」&#13;<br> 採訪：朱芷瑩</spanclass></spanclass></p></body></html>