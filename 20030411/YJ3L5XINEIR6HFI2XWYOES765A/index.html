<html><header><meta charset="utf-8"><title>打機樂園：<br>深入評論《第二次超級機械人大戰α》<br>大量名作機體登場感動</title></header><body><h1>打機樂園：<br>深入評論《第二次超級機械人大戰α》<br>大量名作機體登場感動</h1><p>繼《真．三國無雙3》後，緊接着最受機迷歡迎嘅，肯定非《第二次超級機械人大戰α》莫屬。廠方號稱今集將原點大幅改良，更引入嶄新嘅小隊概念，成為最完美嘅一集。今日《打機樂園》打破着重介紹新Game嘅慣例，以較深入角度探討《機戰αII》，分析一下呢隻Game嘅優劣。&#13;<br>記者：徐影龍&#13;<br>&#13;<br>遊戲類型：SLG&#13;<br>對應機種：PS2&#13;<br>遊玩人數：1人&#13;<br>售價：$399（行貨普通版）&#13;<br>開發商：BANPRESTOCO.,LTD.</p><p>《機戰》系列最大魅力所在，肯定係每集有乜機械人登場。今集除「穩膽」萬能俠及高達系列外，新登場最矚目可算勇者王、海賊高達及金剛飛天鑽（又名磁力鐵甲人），加上大量名作機體復活，如戰國魔神、帝皇萬能俠、鬥將大武士等，最感動係連筆者至愛嘅大空魔龍都翻生（港譯宇宙飛龍），之前因《機戰S》超慢Load碟而被迫放棄，今集終可一償心願。《機戰αII》總數共有十五套登場動、漫畫作品，Fans年齡層極廣闊，難怪紅足咁多年。</p><p><spanclass><fontstyle>小隊系統難上手  &#13;<br> 基本玩法唔變，今集最大賣點係加入如《基利之野望》嘅小隊系統。簡單講即係由單機個體改為小隊概念，獨立機體都要編入隊中先可出擊，基本以四機一隊為原則（體積較大除外），以最終話計，一口氣可出動18小隊，差不多有成70部機體同時出擊，相當之有氣勢，令到過往受人忽視嘅弱機都有出場機會。缺點係副機雖可協力助攻及一起移動，不過卻會一起承受敵方攻擊，最常見係主機攻擊時，往往受到「ALL」系武器反擊，導致補給類副機大受傷害甚至全滅，而且小隊攻擊力奇弱，「熱血」、「集中」等精神又不可用喺主機度，實用性實在不大，難免令人覺得小隊系統屬為變而變嘅不必要之物。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>育成系統弱機變主力  &#13;<br> 其他系統改良方面，主要有機師育成元素。過往要提升機師能力，除賺經驗值升等級外別無他法，今集就加入P.P.數值，作提升機師各種能力之用，如攻擊力、地形適應、特殊技能等，機迷大可集中培訓喜愛嘅角色，就算弱如波士嘅大鐵牛都可成主力機體。P.P.值可由擊落敵人、達到熟練度條件而獲得，而熟練度亦係平衡遊戲嘅重要元素，除一般過關條件外，若達到每關嘅額外要求，如七回合內敵全滅，便獲得熟練度，達到指定數值，便會有各式隱藏機體加入，令機迷可決定遊戲難度。&#13;<br> 最值一讚係操控嘅改良，基本上DualShok2手掣所有按鍵都用得着，如△快速變形、□快速轉小隊長等，R1＋Start更可跳過每段對話及劇情，最特別係喺地圖打記號嘅R3，用作標示首領射程範圍一流，免致一時大意踩入「禁地」。</fontstyle></spanclass></p><p><spanclass><fontstyle>畫面粗糙動作出色  &#13;<br> 最後講吓畫面表現。新製作嘅動畫播片依舊精采，尤其係大空魔龍合體及大武士變身等，都令人即時「熱血」起嚟。戰鬥畫面解像度奇低，「狗牙」情況嚴重，明顯將低解像畫面谷大，相信係眼鏡廠在機體豐富必殺技動作及Load碟時間上，忍痛犧牲畫質，筆者頗為認同廠方呢個選擇。&#13;<br> 攻擊動作畫面屬歷來最豐富之一集，由小攻擊至受襲，機體都有多樣化動作表達，尤其強力必殺技嘅可觀性更高，大量風位及爆炸令場面更有氣勢，加上Load碟時間極短，希望機迷唔好一味貪快，而跳過咁精采嘅戰鬥場面。</fontstyle></spanclass></p><p><spanclass><fontstyle>畫面粗糙動作出色  &#13;<br> 最後講吓畫面表現。新製作嘅動畫播片依舊精采，尤其係大空魔龍合體及大武士變身等，都令人即時「熱血」起嚟。戰鬥畫面解像度奇低，「狗牙」情況嚴重，明顯將低解像畫面谷大，相信係眼鏡廠在機體豐富必殺技動作及Load碟時間上，忍痛犧牲畫質，筆者頗為認同廠方呢個選擇。&#13;<br> 攻擊動作畫面屬歷來最豐富之一集，由小攻擊至受襲，機體都有多樣化動作表達，尤其強力必殺技嘅可觀性更高，大量風位及爆炸令場面更有氣勢，加上Load碟時間極短，希望機迷唔好一味貪快，而跳過咁精采嘅戰鬥場面。</fontstyle></spanclass></p><p><spanclass><fontstyle>後話：魚翅定粉絲？  &#13;<br> 喺網上留言板曾有機迷提問，《機戰》神話幾時先完？有人答得好，只要一日重有新嘅機械人動畫，便有《機戰》續篇。筆者由紅白機年代接觸《第二次機戰》開始，玩齊《機戰》系列大部份版本，雖則今集仍屬換湯不換藥之作，不過總括眾多改良地方，筆者覺得依然值得捧場。剛收到消息，GBA新一集《機戰》又準備出擊，出Game密度咁高，就算機迷消化到亦只會大大減低新鮮感，正所謂魚翅食得多都變粉絲，希望眼鏡廠唔會搞到機迷厭棄嘅地步。&#13;<br> 關於《機戰αII》最新攻略及隱藏機體，強烈推薦網站「機戰之地」：<ahref http:>superwar.uhome.net/index0.htm &#13;<br> &#13;<br> 售賣點：DreamStore&#13;<br> 地址：灣仔東方188商場256號舖&#13;<br> 電話：25753285</ahref></fontstyle></spanclass></p></body></html>