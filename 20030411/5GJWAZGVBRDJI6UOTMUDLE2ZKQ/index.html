<html><header><meta charset="utf-8"><title>健康保衞戰：<br>營養師設計健康飯盒增免疫力</title></header><body><h1>健康保衞戰：<br>營養師設計健康飯盒增免疫力</h1><p>自從爆發非典型肺炎後，很多人都較以前着重健康生活，除盡量避免出街食飯外，還注重均衡飲食，讓身體有足夠抵抗力對抗病菌入侵。要食得健康又衞生，最佳方法就是自製有營飯盒，今日我們請來專業營養師，為小朋友、孕婦及男士們度身訂做一些簡易飯盒，好味又健康。&#13;<br>記者：黃婉冰&#13;<br>攝影：伍慶泉&#13;<br>ImageKid：文瀚霆</p><p><b> <spanclass><fontstyle>增強抵抗力五大功臣  </fontstyle></spanclass></b> &#13;<br> 要增強身體的抵抗能力，可從日常的飲食習慣着手，米施洛營養中心的營養師黃凱詩認為只要飲食均衡，每餐都進食五大類食物如五穀類、肉類、蔬菜、生果及奶類，就可以加強抵抗能力，免受外來病毒入侵，而以下五種營養素對增強免疫力尤其重要：</p><p><spanclass><fontstyle>乙型胡蘿蔔素　增強呼吸系統抗病能力  &#13;<br> 乙型胡蘿蔔素被人體吸收後會轉化成維他命A，有維持呼吸系統表層黏膜的健康、增強呼吸系統抗病能力的作用。蔬果如番茄、南瓜、木瓜、紅蘿蔔等都含有豐富乙型胡蘿蔔素。</fontstyle></spanclass></p><p><spanclass><fontstyle>蛋白質　製造抗體對付外來細菌入侵  &#13;<br> 製造紅血球將養份帶到身體各部份，故對免疫系統非常重要。應選擇優質的蛋白質食物，如鮮肉類、牛奶和雞蛋等。</fontstyle></spanclass></p><p><spanclass><fontstyle>維他命C　維持免疫系統健康  &#13;<br> 有助鐵質的吸收、蛋白質的代謝等作用，可維持免疫系統健康，免受自由基傷害，奇異果、橙同檸檬都含有豐富的維他命C。</fontstyle></spanclass></p><p><spanclass><fontstyle>鐵質　有助維持身體抵抗力  &#13;<br> 製造紅血球維持身體抵抗力，如缺乏鐵質會造成容易疲倦，令抵抗力下降。吸收更多鐵質要多食牛肉、鴕鳥肉、豬肉、紅腰豆、深綠色蔬菜如菠菜、西蘭花等。</fontstyle></spanclass></p><p><spanclass><fontstyle>鋅質　促進免疫系統功能  &#13;<br> 可幫助製造血液，是幫助蛋白質代謝的主要養份，可促進系統免疫能力，鋅質可從海鮮類如魚、雞蛋黃及肉類等吸收。</fontstyle></spanclass></p><p><b> <spanclass><fontstyle>小朋友　鮮肉蔬菜增免疫力  </fontstyle></spanclass></b> &#13;<br> 小朋友又或老人家（尤其是茹素者），經常都會因為偏食而造成營養不良，影響到免疫系統，令抗病能力減低，所以他們應特別注重鮮肉及蔬菜等食物。</p><p><spanclass><fontstyle>蘑菇雞肉蘆笋意粉  &#13;<br> <b> 材料：</b> &#13;<br> 雞肉二両&#13;<br> 鮮蘆笋三條&#13;<br> 蘑菇四粒&#13;<br> 意大利粉&#13;<br> &#13;<br> <b> 做法：</b> &#13;<br> 1﹒先將雞肉、鮮蘆笋等材料洗淨切粒，鮮蘑菇切片，雞肉粒用少許糖、豉油、生粉等調味。將意粉放入熱水內煮熟。&#13;<br> 2﹒將蘆笋粒及蘑菇粒炒熟，炒時可加少許鹽調味，炒熟後盛起，再放入雞肉粒炒熟，最後將蘆笋及蘑菇粒放回鑊內連同雞肉一齊炒勻，最後鋪在意粉上。</fontstyle></spanclass></p><p><spanclass><fontstyle>果奶飲品對付偏食小朋友  &#13;<br> 好多小朋友都有偏食習慣，通常最不受小朋友歡迎的食物都不外乎是生果和鮮奶這兩種營養食物，想他們不再抗拒，不妨花點心思以不同的生果和鮮奶調製成特色飲品。</fontstyle></spanclass></p><p><spanclass><fontstyle>蜂蜜牛奶果汁  &#13;<br> <b> 材料：</b> &#13;<br> 蜂蜜一大匙&#13;<br> 脫脂牛奶100cc&#13;<br> 香蕉一隻&#13;<br> 蘋果半個&#13;<br> &#13;<br> <b> 做法：</b> 先將牛奶同蜂蜜放入攪拌機，再加入其餘材料一齊攪碎便完成。</fontstyle></spanclass></p><p><spanclass><fontstyle>李子牛奶汁  &#13;<br> <b> 材料：</b> &#13;<br> 紅肉李5個&#13;<br> 脫脂牛奶150cc&#13;<br> 蜂蜜適量&#13;<br> 冰水適量&#13;<br> &#13;<br> <b> 做法：</b> 先將李去核，把所有材料放入攪拌機內一齊攪勻便可。</fontstyle></spanclass></p><p><b> <spanclass><fontstyle>孕婦多吸收蛋白質無咁易病  </fontstyle></spanclass></b> &#13;<br> 蛋白質、葉酸、鐵質都是孕婦在懷孕期間最需要吸取的營養，尤其是蛋白質，因蛋白質對免疫系統非常重要，若缺少了便會容易生病，所以在每餐中不可或缺。&#13;<br> &#13;<br> <spanclass><fontstyle>冬菇肉餅飯加西蘭花  &#13;<br> <b> 材料：</b> &#13;<br> 免治瘦肉二両&#13;<br> 鮮冬菇四隻&#13;<br> 西蘭花一棵&#13;<br> &#13;<br> <b> 做法：</b> &#13;<br> 1﹒免治瘦肉用少許豉油、糖及生粉調味待用。將鮮冬菇洗淨切粒。&#13;<br> &#13;<br> 2﹒將冬菇粒加入免治瘦肉內攪勻，鋪平在鐵碟內隔水蒸十分鐘。西蘭花洗淨後，用水灼熟加鹽調味。</fontstyle></spanclass></p><p>&#13;<br> &#13;<br> &#13;<br> &#13;<br> <b> <spanclass><fontstyle>吸煙人士　多食蔬果吸收維他命C  </fontstyle></spanclass></b> &#13;<br> 男士經常要出街食飯，最缺乏就是蔬果，尤其是吸煙者對維他命C的吸收亦會比普通人多，一個成年人平均一日要吸收60毫克的維他命C，而吸煙者則需要100毫克，所以每餐中必需要有菜及生果配合。&#13;<br> &#13;<br> <spanclass><fontstyle>登籠椒牛柳粒炒意粉加西蘭花  &#13;<br> <b> 材料：</b> &#13;<br> 新鮮牛柳二両&#13;<br> 燈籠椒各一隻&#13;<br> 西蘭花一棵&#13;<br> &#13;<br> <b> 做法：</b> &#13;<br> 1﹒燈籠椒洗淨去核切粒。牛柳洗淨切粒後用豉油、糖、少許黑椒及生粉調味。將意粉放入熱水內煮熟。將燈籠椒加少許鹽炒熟，盛起備用。&#13;<br> &#13;<br> 2﹒放入牛柳炒熟，加入已炒熟的燈籠椒、意粉炒勻便完成。西蘭花洗淨後，用水灼熟，加鹽調味即可。</fontstyle></spanclass></p></body></html>