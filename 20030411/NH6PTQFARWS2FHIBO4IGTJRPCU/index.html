<html><header><meta charset="utf-8"><title>XBOX4月美國香港齊發威</title></header><body><h1>XBOX4月美國香港齊發威</h1><p>日本遊戲界年年四、五月都係淡季，今年就加埋非典型肺炎就靜上加靜，不過相反今個月美國XBOX遊戲就絕無冷場，好似《Robocop》、X-men外傳《X2Wolverine'sRevenge》，大熱《PhantasyStarOnline》、《Godzilla-Melee》、《STARWARTheCloneWars》、《TheSims》同埋連Edison都周圍搵嘅《NBAStreetVol.2》亦會喺今個月推出，被列做18禁嘅《StateofEmergency》亦已推出，美版機機主真係唔愁無Game玩。香港方面亦唔弱，好似《APEX》、《KUNGFU-CHAOS》、《TAOFUNG》等大作亦會喺今個月上市，其中《KUNGFU-CHAOS》絕對係開Party必玩之作，不妨留意。</p><p><b> <spanclass><fontstyle>GC《SPLINTERCELL》連動GBA  </fontstyle></spanclass></b> &#13;<br> 喺XBOX上大熱嘅《SPLINTERCELL》，終於打到上GC，今次除咗保留XBOX上所有關數，亦會加上同GBA連動要素，據開發商表示，今次嘅GC版《SPLINTERCELL》連上GBA，會有額外功能，如地圖顯示及新追加武器，有GC嘅不妨睇睇。</p><p><b> <spanclass><fontstyle>GBA《惡魔城~曉月之舞曲》必爆  </fontstyle></spanclass></b> &#13;<br> 相信近十年十大必玩遊戲中，《惡魔城》絕對係其中之一，記得GBA第一隻《惡魔城》推出之時，鐵人以$680超高價入手亦面不改容，可想而知德古拉伯伯嘅魔力，今次5月3日推出嘅第三作，咁嘅經濟環境下，相信唔會再有賣五、六百蚊嘅GBA遊戲嘞，但亦唔慌平得去邊，有興趣不妨去訂定。</p></body></html>