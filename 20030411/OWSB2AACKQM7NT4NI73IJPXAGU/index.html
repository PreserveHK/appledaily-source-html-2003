<html><header><meta charset="utf-8"><title>禾稈冚珍珠　暴現麒麟臂<br>東東嫌高妹唔就手嘥料！</title></header><body><h1>禾稈冚珍珠　暴現麒麟臂<br>東東嫌高妹唔就手嘥料！</h1><p>陳曉東早前以七位數字酬勞拍攝便服廣告，一向看來高高瘦瘦的他，穿上背心卻即時露出麒麟臂，更被取笑禾稈冚珍珠。廣告商又安排了一位身高一米七九的女模讓東東攬腰享豔福，他卻嫌對方太高不好攬。</p><p>陳曉東早前在雲南拍攝劇集《倩女幽魂》期間，特地請假一天到廣州為內地品牌佰奇美休閒服拍攝廣告，東東今次拍攝春夏服裝系列廣告，他在四小時內換了五十套衫，七位數字酬勞便袋袋平安。&#13;<br> 東東說：「啲錢好似好易賺咁，但其實我影相之前捱咗幾晚通宵戲，瞓咗幾粒鐘就要起身影相，體力同精神都撐得幾辛苦㗎。」<br> &#13;<br> <spanclass>拒着泳褲扮大隻 &#13;<br> 身高一米八的東東多年前為配合歌曲《心理遊戲》刻意健身，但一直都予人高高瘦瘦的感覺，想不到今次他穿上背心，露出粗壯的麒麟臂，全場工作人員看到都大叫一聲，直指東東「禾稈冚珍珠」，又稱讚他手臂健碩得來線條又好，更揚言要推薦東東拍攝健身用品廣告。東東聞言忍不住笑說：「拍埋健身廣告都好，但係我唔着泳褲擺大隻佬姿勢㗎。」東東稱平時在家或拍戲等埋位都會舉一下啞鈴。<br> &#13;<br> <spanclass>身高平排唔好攬 &#13;<br> 廣告商還找來國內超模張揚與他一起拍攝，東東說：「佢有一米七九高，同我平排咁滯，攝影師叫我攬住佢影相，我未試過同個咁高嘅女仔合作，真係攬得好唔就手。」&#13;<br> 廣告商發言人表示他們從未邀請藝人擔任代言人，今次挑選東東擔任代言人，是因產品針對十五至三十五歲年輕一族作目標客戶，而東東與服裝形象相當配合，故不惜花七位數字酬勞請他拍廣告。&#13;<br> 採訪：蔡如玉</spanclass></spanclass></p></body></html>