<html><header><meta charset="utf-8"><title>新車速報：<br>雷諾LagunaⅡ2.0SportTourer實用豪華</title></header><body><h1>新車速報：<br>雷諾LagunaⅡ2.0SportTourer實用豪華</h1><p>近年香港人口味易轉，一類RV大受追捧之餘，連帶五門掀背嘅SportWagon亦不乏捧場客支持。早前，法國雷諾推出全新LagunaⅡ車系，由於運銷香港嘅數量有限，一直有供不應求嘅情況出現；當中至出位又見有號召力嘅SportTourer型號，新近有現貨抵埗，不僅有更高實用性及容量，而加大碼嘅原廠電天窗配搭，重教人眼前一亮呢！	&#13;<br>記者、攝影：陳偉林</p><p><b> <spanclass><fontstyle>設備齊全一絲不苟  </fontstyle></spanclass></b> &#13;<br> 雖然LagunaⅡ並非雷諾整個車系至Top嘅型號，惟座艙配備既有兩排貼身剪裁嘅高級皮椅，後排可作左右獨立收摺，令尾廂容量倍增外，前排亦附有全方位電控組合。而筆者至欣賞會係插卡式後按撻車鍵嘅鋪排，既High-tech又富動感之餘，設備配搭重有齊四門電窗、門邊電鏡及特大電天窗，另外重有原廠高級CD音響、恒溫冷氣、自動車燈及雨滴感應、泊車警示系統，以及定速巡航同前後八個安全氣袋連充氣簾幕㖭！</p><p><b> <spanclass><fontstyle>車架穩紮走彎了得  </fontstyle></spanclass></b> &#13;<br> 新車裝有一台2.0公升直4DOHC偈，馬力輸出不過不失，惟低轉時有高扭力演繹外，引擎運轉亦見暢順寧靜，匹配一套電子4前速半自動波，轉檔反應敏銳兼有操控手波車嘅快感㗎！穩紮嘅車架結構，以及一套傳統又講究嘅懸掛設計，加上多套電子系統，如ESP連TRC裝置，重有ABS及EBD等配搭，走彎柔韌富支持力，兼且重有高循迹性同收放自如感㗎！</p><p>&#13;<br> &#13;<br> &#13;<br> &#13;<br> &#13;<br> <b> <spanclass><fontstyle>賣相討好不失個性  </fontstyle></spanclass></b> &#13;<br> 呢部造型修長，Cd風阻系數不過0.33嘅雷諾LagunaⅡSportTourer，更教人意想不到，會係低斜而兩旁裝上扁長Xenon頭燈秀麗嘅輪廓下，竟曾奪得EuroNCAP撞擊測試至高五星評級；流暢線條一直伸延至車尾，既有銀白電鍍嘅原廠車頂行李架，又有富活力嘅四輪17吋跑車合金胎軨組合，而尾門更可作兩截式開合，存放較長物件至為適合不過，均會是呢部新車予人好感嘅外表包裝。</p><p><b> <spanclass><fontstyle>記者試後簡評  </fontstyle></spanclass></b> &#13;<br> 早前登場嘅雷諾LagunaⅡ四門房車版，經已教人有脫胎換骨嘅新體驗，而新加入嘅五門SportTourer型號，賣相獨到富號召力，而豪華舒適嘅座艙設計，同樣吸引之餘，重有多變嘅實用感；難得穩紮有出色隔音嘅底盤結構，重帶出有唔錯嘅操控演繹㖭！</p><p><b> <spanclass><fontstyle>雷諾LagunaⅡ2.0SportTourer規格  </fontstyle></spanclass></b> &#13;<br> 引擎：1998cc直4DOHC&#13;<br> 馬力：137ps/5750rpm&#13;<br> 扭力：19.5kgm/3750rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17MichelinPilotPrimagy&#13;<br> 尺碼：4576×1772×1429mm&#13;<br> 軸距：2748mm；車重：1360kg&#13;<br> 0-100公里：12.1秒&#13;<br> 極速：200km/h&#13;<br> 平均耗油：8.4L/100km&#13;<br> 新車售價：$227,000&#13;<br> 車輛提供：捷成汽車（29262296）</p></body></html>