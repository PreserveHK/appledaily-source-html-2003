<html><header><meta charset="utf-8"><title>　　吉佩定春茗教外交知識 - 李八方</title></header><body><h1>　　吉佩定春茗教外交知識 - 李八方</h1><p>香港友好協進會噚日喺君悅舉行新春午餐會，主席李東海同陳有慶、鄔維庸、廖長城等百幾人，齊齊聽外交部駐港特派員吉佩定演講，總結過去一年國際局勢。&#13;<br> 吉佩定三十幾年來派駐過尼日利亞、津巴布韋同納米比亞，重做過非洲司司長同外交部副部長，肯定係外交權威。&#13;<br> 吉生講到中國同鄰近國家關係時，講咗句「大力推動『10+1』、『10+3』機制」，在場人士面面相覷，連行政會議成員兼大律師廖長城事後都同八方講，唔明吉佩定講緊乜。&#13;<br> 好在有人舉手提問，廖長城先知道，「10」就係指東盟十國，「10+1」、「10+3」係指東盟聯同中、日、韓其中一國或三國一起協商嘅機制，真係上咗一堂寶貴外交課。&#13;<br> （圖）外交部駐港特派員吉佩定。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>