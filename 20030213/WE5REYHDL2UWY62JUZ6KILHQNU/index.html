<html><header><meta charset="utf-8"><title>史提芬史葛上庭</title></header><body><h1>史提芬史葛上庭</h1><p>過氣動作影星史提芬史葛（StevenSeagal），早前因喺拍片期間俾黑幫勒索，每拍一套片要交出百二萬港紙，史提芬因而告上法庭，前日佢現身紐約法院做證人。據史提芬話，勒索佢班黑幫唔係人咁品，如果佢講錯一句嘢或者唔畀錢就隨時冇命，所以佢被迫就範。不過據辯方一位證人話，史提芬曾經喺片場度自稱有黑幫背景，所以佢嘅證供唔多可信，睇嚟史提芬重有排煩。</p></body></html>