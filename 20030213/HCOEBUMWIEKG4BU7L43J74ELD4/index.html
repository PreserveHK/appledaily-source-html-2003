<html><header><meta charset="utf-8"><title>　　愛因斯坦曾到香港遊覽 - 李八方</title></header><body><h1>　　愛因斯坦曾到香港遊覽 - 李八方</h1><p>愛因斯坦嘅發明改變咗人類歷史，尤其係相對論，原來佢曾經嚟過香港！城市大學物理及材料科學系教授李富詩噚日喺科學館嘅「愛因斯坦──世紀風雲人物」展覽主持開幕演講，話根據愛因斯坦日記，佢喺一九二二年十一月去日本時，同埋二三年一月離開日本時，都經過香港，重逗留咗幾日，佢喺日記更不斷讚美香港山頂、海灣同埋小街嘅景色㖭！但佢話都好關心香港窮人嘅生活喎！&#13;<br> 展覽當中有封小朋友當年寄畀愛因斯坦嘅信，叫佢剪頭髮，話佢剪咗會好睇啲！哈，呢個髮型係佢個標記，點可以剪㗎！展覽由以色列總領事館、耶路撒冷希伯來大學、康文署合辦，直至四月二十日，免費參觀。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>