<html><header><meta charset="utf-8"><title>行動不便漢無錢買雪櫃</title></header><body><h1>行動不便漢無錢買雪櫃</h1><p>八十八歲的麥景雲老伯，最近因為家中的雪櫃壞了，甚為苦惱。「冇雪櫃用，好唔方便啊，雪唔到餸菜，搞到我飯都煮唔到，要家務助理送飯畀我。」麥伯苦着臉說。&#13;<br> 原籍中山的麥伯，於大陸解放時隻身來港謀生，年輕時擔任行船工作，晚年則從事熟食小販，一直工作至七十多歲，才因年老體弱被迫退休。&#13;<br> 「我一世人真係捱足幾十年，冇辦法啦，三個仔女、細佬同弟婦喺鄉下都等住我養，不過始終自己身體一年唔及一年，雙腳又唔聽話，想做都力不從心，迫住退休。」麥伯患有高血壓及氣喘，加上雙膝關節退化，導致行動不便，早年他右腳膝蓋已換上人工骱，現時出入也要依靠柺杖。<br> &#13;<br> <spanclass>舊雪櫃無法再維修 &#13;<br> 現靠綜援金生活的麥伯，獨居於房署轄下的長者單位，他坦言，平日克盡節儉勉強過活，可是遇有突如其來的開支便無法應付，就像上月家中的雪櫃突然失靈，他頓時手足無措。&#13;<br> 麥伯歎道︰「呢部雪櫃我足足用咗十一年，已經修理過好多次，最近無端端又唔妥，完全唔凍，燈膽都燒埋，我問過啲師傅，佢哋都話太舊，整嚟都唔化算，勸我買過部好過，但大拿拿要攞幾千蚊出嚟，講咁容易咩！」&#13;<br> 你願意慷慨捐助麥伯購買雪櫃，改善其生活嗎？&#13;<br> 捐款編號︰C0831&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>