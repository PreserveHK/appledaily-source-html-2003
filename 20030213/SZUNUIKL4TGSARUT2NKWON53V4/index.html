<html><header><meta charset="utf-8"><title>　　沈聯濤講動向好隱晦 - 李八方</title></header><body><h1>　　沈聯濤講動向好隱晦 - 李八方</h1><p>少女心事要人猜，香港中年男子心事亦一樣要人估，宣布九月約滿唔Do嘅地鐵主席兼行政總裁蘇澤光，被問及是否有意角逐合併後新公司主席職位時，拋出一句「對鐵路嘅工作永遠有興趣」作回應。&#13;<br> 同樣，十月約滿嘅證監會主席沈聯濤，喺羊年工作展望記者會上亦係咁神神秘秘，佢一開場就祝大家羊年心想事成，自己就想搞好整個證券市場。會上有人問到佢約滿動向，會否留低？沈主席答話：「喺呢度一日都會盡力做好啲，留任唔留任就唔係由我決定。」「咁你自己個人意願呢？」「我剛才咪講咗囉。」又係要估！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>