<html><header><meta charset="utf-8"><title>二手袋LV最搶手　追擊八大熱爆款式</title></header><body><h1>二手袋LV最搶手　追擊八大熱爆款式</h1><p>二手市場蓬勃，當然不是因為經濟差。尤其講到一些DreamItem，如名牌手袋、靚車、靚表，在經濟起飛年代生意一樣咁好。大家有錢就換車換袋換表了，有Taste有二手知識的，更會在二手市場中尋到寶。&#13;<br>講二手市場中，若果局限衫褲鞋襪呢個類別，肯定名牌手袋佔至大比例，一來手袋較易襯易選擇，唔似衣衫咁睇啱款又未必啱尺碼，二來名牌手袋通常質料手工都上乘，用上十年八載都唔難，平一大截用二手價買入都係上算。本版以後逢星期四刊出，這星期就同大家專攻最受歡迎嘅LV先。&#13;<br>&#13;<br>記者：吳小明　攝影：黃子偉　模特兒：AlanaWong</p><p><spanclass><fontstyle>LV一月內加價二次！  &#13;<br> 香港LV價格要比歐洲稍高，很多人都知。事實上全世界LV價錢都要看着法國總部來調節，近期歐元強勁（由從前與美元相若，每歐元約兌7.8港元，升至現在的8.38！）亦馬上在香港LV店內反映，一個月內加了價兩次（據知上月22日及上周各加一次），所以話奢侈品不受經濟差影響。窮人無飯開，你有錢大可繼續月月換LV！</fontstyle></spanclass></p><p><spanclass><fontstyle>二手LV袋回收價點計  &#13;<br> 其實並無一套既定標準去定回收價，店子通常視乎款式的出產年份、貨量、熱門程度以及折舊程度來定回收價，所以各位想放貨時不妨走多幾間格吓價先。而二手手袋店名氣有別，要買，聲譽好的自然穩陣啲。但無論點穩陣，自己識Check，錢都會使得放心啲！&#13;<br> &#13;<br> <spanclass><fontstyle>真假LV四大CheckPoint！  &#13;<br> <b> 一．質料</b> &#13;<br> 真貨用特製帆布製，比較挺身及有皮味；假貨多用塑膠做。&#13;<br> <b> 二．嘜頭</b> &#13;<br> 真貨字樣清晰，假貨會比較模糊及字體偏大。&#13;<br> <b> 三．車工</b> &#13;<br> 真貨車工齊整及講究，假貨相反，並往往車線走晒位，用普通棉線亦極易斷。&#13;<br> <b> 四．觸感</b> &#13;<br> 真貨的帆布摸上手較有凹凸感，印花較明顯，相反假貨用料多為塑膠，表面比較平滑及反光。</fontstyle></spanclass></fontstyle></spanclass></p><p><br> &#13;<br> <center> <spanclass><fontstyle>店主話……  </fontstyle></spanclass></center> </p><p><spanclass><fontstyle>最熱始終係MonogramCanvas  &#13;<br> 無計，雖則LV推出過唔少其他皮革系列，但二手市場中最搶手的依然是最經典的Monogram帆布，當中又以細細個Size的BodyBag、ToteBag款最受歡迎，無他，二千零蚊就可以入一個DreamBag喎，唔搶手就假。</fontstyle></spanclass></p><p><spanclass><fontstyle>第一位　的骰GangeBodyBag  &#13;<br> 綜合兩間二手店米蘭站及二手店銷情所得，呢個的的骰骰嘅BodyBag最為搶手，Sporty外形最啱平時出街。&#13;<br> &#13;<br> 九成新$2,290（米蘭站）&#13;<br> 九成新$2,799（二手店）</fontstyle></spanclass></p><p><spanclass><fontstyle>第二位　Speedy手挽袋  &#13;<br> 呢款全年長斷的Speedy手挽袋咁啱俾模特兒影相過後，經已名袋有主，話咁快又賣咗嘞。&#13;<br> 若果問我心水，我自己就鍾意MonogramSpeedy手挽袋，因為容量特大，開工用好方便。&#13;<br> &#13;<br> 九成新$2,590（米蘭站）</fontstyle></spanclass></p><p><spanclass><fontstyle>第三位　牛角袋Boulogne  &#13;<br> 俗稱牛角袋的Boulogne一樣是熱門搶手貨，兩店均日日有交收咁滯。</fontstyle></spanclass></p><p><spanclass><fontstyle>第四位　Trotteur包  &#13;<br> 依然是小巧的袋款進佔前列，當然這款外號「小龍船」或「斜孭船」的Trotteur包買嘅人多，二手貨量亦自然多，貨如輪轉好合理。</fontstyle></spanclass></p><p><spanclass><fontstyle>第五位　MusetteSalsa斜孭袋  &#13;<br> 因為王菲孭過而深入民心，這款斜孭袋又夠晒實用，到今時今日依然是唔少OL首選。&#13;<br> &#13;<br> 九成新$3,290（米蘭站）</fontstyle></spanclass></p><p><spanclass><fontstyle>第六位　奶粉袋CabasMezzo  &#13;<br> 俗稱奶粉袋的CabasMezzo是其中一款經典款式，容量特大，長賣長有。</fontstyle></spanclass></p><p><spanclass><fontstyle>第七位　MonogramGlaceBobby  &#13;<br> 輪都輪到其他皮革類別，呢款Monogram光面皮革Bobby斜孭是帆布以外非常搶手系列，外形咁英令佢輕易成為一眾型男必孭之袋。&#13;<br> &#13;<br> 九成新$3,990（米蘭站）</fontstyle></spanclass></p><p><spanclass><fontstyle>第八位　限量MonogramVernisFluoLexington  &#13;<br> 請來舞台設計師RobertWilson設計的限量系列，以紐約街道命名，推出無耐經已有二手市場，唔搶就假。</fontstyle></spanclass></p><p><br> &#13;<br> <center> <spanclass><fontstyle>其他搶手貨色：  </fontstyle></spanclass></center> &#13;<br> &#13;<br> <spanclass><fontstyle>MonogramVernis  &#13;<br> 漆皮Monogram系列是MarcJacobs其一得意傑作，特別明豔活潑，出道以來一直有價有市。</fontstyle></spanclass></p><p><spanclass><fontstyle>罕見！LVCup運動袋  &#13;<br> 95年推出的LVCup運動袋，現在已經屬稀有品種。</fontstyle></spanclass></p></body></html>