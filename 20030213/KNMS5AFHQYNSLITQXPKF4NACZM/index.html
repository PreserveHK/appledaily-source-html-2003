<html><header><meta charset="utf-8"><title>勁加拍攝功能Clie機王三月港日同步現身</title></header><body><h1>勁加拍攝功能Clie機王三月港日同步現身</h1><p>新年過後好多公司都積極部署新一輪產品攻勢，而SONY喺前日就舉行咗一個頗大型嘅產品發布會，全線IT產品都有新機示範及試用，差不多一口氣介紹20部新機，全部預定三月中推出，相當之有氣勢。不過要數最引人注意嘅算係新世代ClieNZ90/H，呢部Palm機王同樣喺三月中跟日本同步推出，今日就率先為大家逐一介紹。&#13;<br>&#13;<br>記者、攝影：徐影龍</p><p><b> NZ90/HProfile：</b> &#13;<br> 處理器：IntelPXA250200MHz&#13;<br> 記憶體：16MBRAM＋16MBROM&#13;<br> 鏡頭：二百萬像素CCD&#13;<br> 拍攝解像度：1,600ｘ1,200&#13;<br> 屏幕：320ｘ480（65,536色）&#13;<br> 體積：75ｘ141ｘ22.2mm&#13;<br> 重量：293g&#13;<br> &#13;<br> 潮流興玩Cam仔，四年前SONY已率先設計出內置鏡頭嘅Notebook（VAIOC1），而掌上機種亦已喺ClieNR70V上登場，市場反應頗為理想。新機NZ90/H為Clie第二款採用PalmOS5嘅機種，最大特色係將鏡頭用途進一步發揚光大，感光元件質素提升至二百萬像素CCD，相片解像度達1,600×1,200（UXGA），拍住大部份入門級數碼相機。另外亦首度加入閃光燈設計，就算室內或較暗環境都可拍到滿意相片，配合多格式支援軟件《ClieViewer》可輕鬆管理心愛相片，令NZ90/H大有挑戰二百萬像素數碼相機之能力。&#13;<br> 其他配備則未有太大驚喜，採用IntelPXA250200MHz處理器、16MBRAM加16MBROM，屏幕沿用一貫之320×480解像度，支援16bitColor。</p><p><spanclass><fontstyle>支援兩大無線制式  &#13;<br> 支援無線傳輸制式可謂新機指定動作，NZ90/H本身已內置藍芽功能，除接駁藍芽手機上網外，喺十米範圍內重可傳送相片至其他電腦或PDA內，甚至遙控新款CyberShot作遠距離拍攝㖭。至於Wi-Fi（802.11b）支援方面，則跟舊型號NX90/H一樣未有內置喺機入面，需以外加方式作擴充。&#13;<br> 播放MP3方面未有新加功能，不過就加入錄音功能，一張1258MBMemoryStick約可儲存520分鐘現場聲音。</fontstyle></spanclass></p><p><b> 同場加映</b> &#13;<br> <spanclass><fontstyle>SONY03新機大晒冷  &#13;<br> SONY今次個MiniExpo規模頗大，差不多展出達二十部新機，今日就精選其中幾款較有賣點嘅機種畀大家先睹為快。&#13;<br> &#13;<br> <spanclass><fontstyle>CyberShot都玩藍芽  &#13;<br> 自DigitalHandycam首創配備藍芽無線傳輸功能後，SONY食過翻尋味，連數碼相機都加入藍芽功能。呢部DSC-FX77除配備四百萬像素CCD及蔡司鏡外，重可接駁具備藍芽嘅手機作無線傳相，透過BIP技術（BasicImagingProfile）可即時將相片傳至十米內嘅接收裝置，如VAIO、Clie等。</fontstyle></spanclass></fontstyle></spanclass></p><p><spanclass><fontstyle>新裝U20色誘你  &#13;<br> CyberShot另一U系列壽司機以細取勝，新款U20並無提升機能，照舊為二百萬像素機，不過就加入三種新顏色機殼，包括粉紫、淺藍同橙色，令全系列增至六種唔同顏色機身，夠晒Colorful。</fontstyle></spanclass></p><p><spanclass><fontstyle>新VAIO一Click即燒DVD  &#13;<br> PCG-GRV7P最大特色就係全力支援燒錄DVD功能，除咗配備DVD+/-RW燒碟機外，重首度加入《ClickToDVD》軟件，透過i.LINK（FireWire）接駁DV後，一Click就可自動作MPEG2編碼，兼且燒埋落碟，大大簡化製作DVD嘅難度。其他配備有P42.6GHz處理器、512MB記憶體、60GB硬碟及RADEON9000顯示晶片。</fontstyle></spanclass></p><p><spanclass><fontstyle>小型DV打平價市場  &#13;<br> 自SONY開發採用MicroMV錄影帶後，令到旗下MiniDV機身體積得以大幅縮細，新機TRV33/E以百萬像素CCD及TouchScreen做賣點。水平解像度為520線，而定格相片則為1,152×864，由於屏幕尺寸只有2.5"，故此機身更為小巧，而售價亦算突破，唔使七千蚊相信令更多人投身機主行列。&#13;<br> &#13;<br> SONY網上訂購：<ahref http:> http://www.sonystyle.com.hk  </ahref></fontstyle></spanclass></p><p><spanclass><fontstyle>1GBMS記憶棒三月見街  &#13;<br> MemoryStick（以下簡稱MS）推出多年，記憶容量及體積一直未有大突破，到今天終於正式發布三款改良型MS，當中包括舊架構改良嘅MS，容量為256MB，不過就間開為A、B兩區，各有128MB，可在MS背部轉換，好處係可分類儲存資料，如數碼相、文件、MP3等，抄或寫都方便啲。第二款就係縮細差不多一半嘅MSDuo，長度僅為31mm，已極為接近富士開發嘅xD卡，舊VAIO或CyberShot用家可透過專用Adaptor使用MSDuo。而最有突破性嘅要算MSPro，不但容量上達到1GB，可一口氣儲存16隻CD或6小時MPEG4影片，而且I/OPIN位由一腳增至四腳，令傳輸速度達到160Mbps，至於寫入則可達15Mbps，規格上相當之厲害，不過索價$6,500就頗為驚人。三款新MS暫定三月中在港推出。&#13;<br> &#13;<br> MS（Select）：256MB約$1,100&#13;<br> MSDuo：64MB$500&#13;<br> MSPro：1GB約$6,500（其他容量未定）</fontstyle></spanclass></p></body></html>