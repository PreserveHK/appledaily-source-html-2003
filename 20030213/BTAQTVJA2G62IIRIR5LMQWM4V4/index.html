<html><header><meta charset="utf-8"><title>　　李智康變咗李至威 - 李八方</title></header><body><h1>　　李智康變咗李至威 - 李八方</h1><p>電訊盈科喺數碼港嘅貝沙灣超豪樓盤日內推出，班行家噚日本來只係同電盈基建主席李智康Robert春茗聚聚，點知愈講愈高興，Robert馬上Call車載八方哋去睇樓（小小超李澤楷都係今日先去睇）；負責市務嘅Wendy顏金施同辭咗職嘅Rebecca胡雪姬都笑李智康厲害，食飯飲酒歎世界以至賣樓，乜都威過人，不如改名叫「李至威」。&#13;<br> 聽落呢個外號又幾襯Robert，因為佢個貝沙灣乜都要威過人，細細一盞燈都由法國運過嚟，重大曹仁超話肯定全港冇咁靚嘅燈；至於貝沙兩字，「至威」話係取其背山面海，高貴又近大自然嘅意思；英文名Bel-Air就係美國比華利山最貴嘅一區。&#13;<br> （圖）李智康背後三部名車，住客可以得閒Book嚟揸吓。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>