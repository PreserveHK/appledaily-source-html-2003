<html><header><meta charset="utf-8"><title>老婆台灣湊女　趁機在港𠝹女<br>劉錫明殺手Look帶北妹唱K</title></header><body><h1>老婆台灣湊女　趁機在港𠝹女<br>劉錫明殺手Look帶北妹唱K</h1><p>劉錫明前年與在台灣任職秘書的張齊玲結婚後，去年榮升父親。昨日凌晨，劉錫明一身殺手造型，與數名貌似北方姑娘、操不純正廣東話的女伴到銅鑼灣唱K盡興，獨留太太在台灣湊女。</p><p>近年在內地發展出版事業的劉錫明，經常來往中港台三地，他前年與台灣任職秘書的張齊玲結婚，去年更榮升父親。昨日凌晨十二時許，劉錫明與一男三女友人駕車到達銅鑼灣V-mix卡拉OK。<br> &#13;<br> <spanclass>稱與友人慶生日 &#13;<br> 只見劉錫明身穿黑衫黑褲配黑皮褸，還戴着一副黑色太陽眼鏡，有如殺手一樣，他先行到櫃枱登記取房，與他同行的三位女性友人均操不純正的廣東話，貌似北方姑娘，她們坐在沙發等候，其間四處張望，似是首次到卡拉OK。劉錫明取房間後，便走到幾位友人面前用國語說：「上去啦，上去啦！」一行人便跟在劉錫明身後走，表現雀躍，眾人凌晨一時許便盡興離去。&#13;<br> 劉錫明昨日接受電話訪問時表示，當晚為朋友慶祝生日，所以與一班友人唱卡拉OK，他說：「我三個月前做咗老竇，生咗個女，BB太細唔方便坐飛機，我太太就留喺台灣照顧BB。我喺台灣過完年，噚晚先返嚟咋，咁啱有朋友生日，咪去玩吓囉，我哋十幾人有男有女㗎！」<br> &#13;<br> <spanclass>帶板藍根防肺炎 &#13;<br> 劉錫明表示昨日要到廣州公幹，問他可擔心當地肺炎病毒肆虐？劉錫明說：「我老婆擔心囉，我有帶定啲板藍根去，要做嘢冇辦法啦，有乜事咪打畀老婆囉。」&#13;<br> 採訪、攝影：娛樂突發組</spanclass></spanclass></p></body></html>