<html><header><meta charset="utf-8"><title>父失蹤母失業女童稀粥果腹</title></header><body><h1>父失蹤母失業女童稀粥果腹</h1><p>自丈夫失蹤後，阿惠先後從事酒樓侍應及美容院雜工，勉強維持家計。因市道欠佳，阿惠早前遭老闆解僱，自此無法覓得工作，經濟陷困，近日已達窮途末路，與三歲半女兒面對被催交欠租及水電雜費困境，三餐也成問題。蘋果日報慈善基金即時撥款助她應急。</p><p>記者到訪時，阿惠母女剛以稀粥當午餐果腹。因經濟拮据，兩口連日來甚少外出，完全感受不到家家戶戶慶新歲的熱鬧氣氛。面色蒼白的阿惠歎道﹕「𠵱家我手頭上只得幾十蚊，萬一唔舒服連睇急症都唔夠錢。呢幾日我同囡囡一日三餐只可以食麵包或者用炸菜送粥填肚，除咗去『仁愛之家』攞免費米同買麵包外，我哋好少出街，免得好快用晒啲錢就唔知點算！」<br> &#13;<br> <spanclass>好想自食其力 &#13;<br> 兩年前，阿惠的丈夫張先生離家不知所終後，帶着嗷嗷待哺的女兒孤苦無助。&#13;<br> 三十歲的阿惠憶述﹕「我先生做開酒樓侍應，收入唔多，之前嘅生活都係繃繃緊。」&#13;<br> 阿惠說，沒有丈夫照顧的日子，她先後任職酒樓侍應及美容院雜工，努力為口奔馳。豈料任職的美容院早前以生意欠佳為理由，將阿惠辭退，令孤苦兩口生活陷困。「失業後我即刻周圍搵工，希望可以做番侍應又好，做收銀又好，點知全部見工後一直無回音。我見好多人成幾十歲都去打工，唔靠政府綜援，所以我亦好想自食其力，點知𠵱家搵工真係好艱難。」</spanclass></p><p><spanclass>基金撥款解困 &#13;<br> 刻下，阿惠除面臨三餐不繼外，更欠下兩個月租金，以及電費、水費及電話費合共八千多元，面對被追數困境。&#13;<br> 「包租公經常嚟催我交租，叫我諗辦法還債，但我老公以前問親戚朋友借落唔少錢都未還，我重點敢去問人再借錢，真係好閉翳！」阿惠稱，其一兄一姊均各有家庭負擔，且收入低微，難以助她解決經濟困難。&#13;<br> 蘋果日報慈善基金了解阿惠母女苦況後，即時撥款一萬元，助她清還拖欠的兩個月租金、電費、水費及電話費，以及應付短暫生活急需。&#13;<br> 捐款編號：C0828&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>