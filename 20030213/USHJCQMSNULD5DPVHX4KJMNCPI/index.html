<html><header><meta charset="utf-8"><title>　　「十大女鑽石王老五」選舉<br>　　張曼玉、張天愛豔傾神州 - 李八方</title></header><body><h1>　　「十大女鑽石王老五」選舉<br>　　張曼玉、張天愛豔傾神州 - 李八方</h1><p>「美女是公共財富，而聰明的美女更是人們心儀的對象。」睇完呢兩句，係咪好有興趣睇埋下文？不過，如果話畀你知，保安局局長葉劉淑儀今次喺「女鑽石王老五」頭十名又榜上有名，你係唔係覺得比噚日個網上情人調查更離奇，同八方一樣開始懷疑有人造馬？<br> &#13;<br> <spanclass>經理級人馬選出 &#13;<br> 話說內地《大洋網訊》噚日引述《商務周刊》一個分別喺上海、北京、廣州、深圳做嘅調查，佢哋搵咗三百名公司有三百人以上嘅規模、年薪四十萬以上嘅機構高層經理人員為訪問對象，然後又有一張「美女」名單，呢啲「美女」，唔係淨講樣貌，而係個個都因為智慧、自信、事業成功、個性鮮明，成為眾人焦點。三百名經理就咁選出佢哋心目中最欣賞嘅「十大女鑽石王老五」。&#13;<br> 八方先揀一啲大家都識嘅入圍女性：張曼玉，排第一，呢個幾乎可以係公認；張天愛排第八；葉劉淑儀排第十。至於其餘嘅，都係內地著名女性，包括節目主持人王小丫、新聞主播陳魯豫、「最佳總裁」鍾彬嫻、名模陳娟紅、女強人王一莉、作家陳染同IT名人吳士宏。<br> &#13;<br> <spanclass>葉太個性夠鮮明 &#13;<br> 據《大洋網訊》話，呢份經理調查係想要知道中國男性高層經理人，對職業女性嘅審美眼光。&#13;<br> 諗深一層，其實八方都覺得葉太絕對有資格入圍──如果係用「自信」、「個性鮮明」嚟做評審標準嘅話。淨係睇葉太喺推銷二十三條，點樣應付反對聲音，就知啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></spanclass></p></body></html>