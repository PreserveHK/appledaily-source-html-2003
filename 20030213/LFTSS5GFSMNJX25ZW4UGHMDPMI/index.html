<html><header><meta charset="utf-8"><title>　　賭王成日打雀咁眼 - 李八方</title></header><body><h1>　　賭王成日打雀咁眼 - 李八方</h1><p>寶Baby前晚講二十三條講到眼有淚光咁激動，八方噚日喺香港女童軍總會新春團拜碰到賭王何鴻燊，佢話睇完電視都忍唔住笑，重話：「冇乜好拗，廿三條實會通過嘅，佢同啲立法局議員搭吓膊頭咪得囉！呢啲問題飲杯茶就掂。」&#13;<br> 賭王又否認去拉斯維加斯度歲，皆因怕美國打仗，所以臨時縮沙，轉咗去中山打獵，打沙鵻、鵪鶉。賭王透露自己三十歲開始打獵，平均十日一次，打足成五十年，最威水就試過一次打咗五十二隻西伯利亞候鳥Woodcock，八方問佢點解咁叻，賭王不改風流本色，笑住話因為自己成日「打雀咁眼」喎！&#13;<br> （圖）賭王（中）成日「打雀咁眼」，咁所以打獵成績特別好。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>