<html><header><meta charset="utf-8"><title>率先試玩Palm打機王Zodiac超爽片車Feel</title></header><body><h1>率先試玩Palm打機王Zodiac超爽片車Feel</h1><p>潮流興踩過界，唔單止手機變遊戲機，就連Palm都踩過界做專業遊戲機，講緊嘅係呢部由美國Tapwave獨家到港嘅Zodiac，睇樣擺明成個遊戲機格，重要係首部Palm內置圖像加速器，打機就真係爽死。加埋用上最新嘅PalmOS5.2.6，更有雙SD插槽、藍芽、320×480大芒及128MB記憶體等，夠晒資格做03Palm壓軸機王！&#13;<br>&#13;<br>記者：劉耀祥　攝影：黃子偉　ImageGirl：Echo&#13;<br>嗚謝：BrandoWorkShop（<ahref>www.brando.com.hk）</ahref></p><p>徹頭徹尾屬遊戲機格局嘅Zodiac，由設計至開賣都係力Sell其打機功能，尤其3D畫面顯示更加冇得頂。講得咁強，就梗係要用隻賽車Game嚟試試佢，3D掂唔掂同埋有冇「窒頭窒勢」就可以一清二楚。所以開機第一件事就安裝跟機嘅《SCStuntcar》，一款有雪地又有城市景嘅越野賽車Game，背景全部睇得清清楚楚，速度表現更加冇得彈，入彎、畀油全部清脆利落，由顯示卡大廠ATI特別為Zodiac設計嘅8MBW4200圖像加速器功力的確唔簡單。最正係AnalogController全方位控制，操控絕對得心應手，想捽軚劈彎話咁易。</p><p><br> &#13;<br> <spanclass><fontstyle>新機多面睇  </fontstyle></spanclass></p><p><br> &#13;<br> <spanclass><fontstyle>PROFILE  &#13;<br> 作業系統：PalmOS5.2.6&#13;<br> 處理器：MotorolaARM9200MHz&#13;<br> 圖像處理：ATIW4200圖像加速（8MBSDRAM）&#13;<br> 記憶體：32MB（Zodiac1）?128MB（Zodiac2）&#13;<br> 顯示器：65,536色?320×480像素&#13;<br> 重量：6.3oz&#13;<br> 擴充槽：2個SD?MMC槽（一個支援SDIO）&#13;<br> 電池：1540mAh內置鋰電&#13;<br> 體積：143×79×14mm&#13;<br> 網址：<ahref http:>www.tapwave.com </ahref></fontstyle></spanclass></p><p><spanclass><fontstyle>最強規格逐個捉  &#13;<br> Zodiac好多配備乃全球首創，如BANDAI手提機WonderSwan咁橫、直度互換，連Clie及PalmOne都望塵莫及，誠意度真係爆晒燈！&#13;<br> &#13;<br> <b> 1首創雙SD插槽</b> &#13;<br> Zodiac首創雙SD卡槽設計，支援SD及MMC，其中一個更支援SDIO。&#13;<br> &#13;<br> <b> 2128MB超大容量</b> &#13;<br> Zodiac分為內置32MB及128MB記憶體兩個版本。當開啟Info時，睇見可用容量為128MB時，真係好感動！&#13;<br> &#13;<br> <b> 3左右喇叭聽得爽</b> &#13;<br> Zodiac機身左右都設有喇叭，唔使插耳筒都有立體聲，用上Yamaha聲效模組，音質夠清夠響，直頭拎嚟當枱頭Hi-Fi都得，令人「耳」前一亮！</fontstyle></spanclass></p><p><br> &#13;<br> <spanclass><fontstyle>未有中文系統支援  &#13;<br> 唔好忘記Zodiac係一部PalmOS嘅PDA，不過就只有「原裝」程式如《Datebook》、《Address》等先可以轉番直度畫面，用AnalogController就可以迅速開啟程式，相當好玩。而即時通訊程式《InkStorm》就為藍芽而設，好似玩ICQ，但係就屬手寫版本，唔使等認字就即時Send，好鬼爽。Zodiac睇嚟好似一切完美，不過死穴就係暫時未有中文系統支援，嘗試安裝《掌龍》及《CJKOS》都失敗，雖然《CHOS》都裝到，不過就一樣Show唔到中文！</fontstyle></spanclass></p></body></html>