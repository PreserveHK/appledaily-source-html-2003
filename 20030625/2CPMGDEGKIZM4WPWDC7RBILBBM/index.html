<html><header><meta charset="utf-8"><title>　　廉署經典廣告重溫 - 李八方</title></header><body><h1>　　廉署經典廣告重溫 - 李八方</h1><p>廉署最近自行製作一套《經典廉政廣告篇》，準備喺巴士嘅「路訊通」播放，透過重溫呢啲廣告片段，回顧香港過往二十九年嘅反貪工作。廉署社區關係處署理總教育及宣傳主任葉巧兒同八方講，明年係廉署成立三十周年，希望藉着呢套片喚起市民對貪污問題嘅警惕，珍惜香港呢方面嘅優勢。&#13;<br> 唔經唔覺，原來廉署咁多年嚟已製作咗五十七個電視廣告，初期嘅廣告好似「小販」等，主要係鼓勵市民挺身舉報貪污。八十年代中期香港經濟起飛，私營機構貪污舉報增加，當時廉署又推出一系列以商界貪污為主題嘅廣告，如「大鱷」等。&#13;<br> 《經典廉政廣告篇》共分六集，逢星期三喺「路訊通」播放，至下個月二十三號。市民亦可到廉署網站<ahref http:>www.icac.org.hk 瀏覽。&#13;<br> （圖）廉署七五年推出首個廣告「小販」，鼓勵市民親身舉報貪污。&#13;<br> 廉署圖片&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>