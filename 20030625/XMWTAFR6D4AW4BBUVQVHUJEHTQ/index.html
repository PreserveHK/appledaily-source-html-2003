<html><header><meta charset="utf-8"><title>中學操行麻麻　選港姐預咗挖瘡疤<br>16號紀巧琴𠝹手社工跟進</title></header><body><h1>中學操行麻麻　選港姐預咗挖瘡疤<br>16號紀巧琴𠝹手社工跟進</h1><p>今屆候選港姐16號紀巧琴，前日被發現左臂滿布𠝹刀傷痕，昨日又發現她因成績問題，未能在原校升讀中四，其操行成績更只屬一般，紀巧琴𠝹手後需由社工跟進其個案，可算是一名問題少女。</p><p>今屆候選港姐16號紀巧琴前日首次會見傳媒，被發現左臂滿布𠝹刀傷痕，她自言讀中二時因讀書遇壓力，所以自殘身體。<br> &#13;<br> <spanclass>不懂控制情緒 &#13;<br> 本報昨日到紀巧琴當年在大埔就讀的佛教慧遠中學，其訓導主任黎老師及黃副校長翻查資料後，表示紀巧琴確實於九三至九六年就讀該校，讀至中三便離開學校。&#13;<br> 訓導主任說：「佢嘅操行只屬一般，當時學生𠝹手嘅情況係好普遍，我覺得有啲學生可能為咗少少事唔高興，唔識控制自己嘅情緒，但學校一定會安排輔導老師同社工，跟進呢啲𠝹手自殘嘅學生。」&#13;<br> 紀巧琴昨日在將軍澳電視廣播城說：「都預咗，自己有啲唔開心，其實啲記者唔提，我已經唔記得呢件事，所以噚日被問到都唔識答。我喺嗰間學校係讀到中三，因為成績唔好，所以喺私校讀中四，之後再去澳洲讀書。」<br> &#13;<br> <spanclass>向海嵐表同情 &#13;<br> 其他候選佳麗提起紀巧琴時，則各持己見，8號劉春慧即與紀巧琴劃清界線，她說：「大家唔係好熟！」至於曾穿上噴血比堅尼泳衣，參選去年由雜誌舉辦的「BeachGal」、王偉愛女7號王從希則表示與紀巧琴感情要好，她說：「我唔會𠝹手去渲洩情緒，我同佢都幾熟，唔係咁方便講佢嘅嘢。」&#13;<br> 此外，港姐冠軍向海嵐昨日在銅鑼灣出席宣傳活動時表示，𠝹手不會影響參選佳麗在評判心目中的印象，又表示很同情對方，指對方當時𠝹手可能心情十分低落。&#13;<br> 採訪、攝影：王崇穎、卓美娟、卓寶花</spanclass></spanclass></p></body></html>