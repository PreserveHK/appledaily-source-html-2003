<html><header><meta charset="utf-8"><title>潮流Express：<br>噱頭Sneaker炒價驚人DunkLowPro</title></header><body><h1>潮流Express：<br>噱頭Sneaker炒價驚人DunkLowPro</h1><p>早已說過六月份開始波鞋界會熱鬧到暈（暑假檔期搵錢大行動也）！繼Stash「喼神」版「科時」後，Nike花招一浪接一浪，今個禮拜又有No.1至尊噱頭作──喜力「燈」壓場！齋講聲勢，連美國塗鴉大王嗰對Haze「燈」都要讓路！&#13;<br>&#13;<br>記者：陳嘉文攝影：黃子偉</p><p><spanclass><fontstyle>喜力×NikeDunkLowPro.SB$3,499（a）  &#13;<br> Nike花招真多！繼搵嚟一班GraffitiArtists作號召的Crossover波鞋後，連啤酒品牌都唔放過！不過，唔知遲下會唔會出嘉士伯、生力又或青島啤合作版波鞋呢？</fontstyle></spanclass></p><p><spanclass><fontstyle>喜力Dunk價格浮動！  &#13;<br> 波鞋界老字號「芝加哥」Size最齊，Mark價$3,499。「TheBest」僅只有7號以下細Size，故造價為$2,999。「HeadCoach」則月尾返貨，開盤價約$2,500至$2,600左右。</fontstyle></spanclass></p><p><spanclass><fontstyle>潮流街坊點睇喜力「燈」？  </fontstyle></spanclass></p><p><spanclass><fontstyle>漸變噴墨王&#13;<br> EricHaze×NikeDunkPremium&#13;<br> （全球限量3,000對）$2,200（b）  &#13;<br> 喜力「燈」太有噱頭，搞到美國塗鴉大師EricHaze都要做阿二！繼Futura與Stash一對活寶貝後，Nike又有滾熱辣街頭藝術波鞋推出。EricHaze80年代出道，除有自家品牌外，佢老哥曾替HipHop唱片LabelTommyBoy設計Logo；亦曾為BeastieBoys及PublicEnemy設計唱片Cover。EricHaze×NikeDunkPremium共有兩個版本，圖為普及版，鞋身勁玩Graffiti的漸變色噴墨元素。</fontstyle></spanclass></p><p><spanclass><fontstyle>7月發售超限定版（未定價）  &#13;<br> 僅得250對超限量版同樣玩漸變色噴墨元素，不過賣相就更加富貴；鞋舌部份唔係Nike而係繡上Haze招牌Logo。此外，對勁鞋鐵定7月中於東京的HAZEITD.STORE發售。</fontstyle></spanclass></p><p><spanclass><fontstyle>PumaSuede靚色登場  &#13;<br> 東洋潮舖長期力撐PumaSuedeMid-cut，不過班大帝着親都係香港冇得賣嘅靚色，搞到班香港潮友口水流！GoodNews一則，今個禮拜各潮流弟兄終於唔使捱水貨！因為三隻靚色PumaSuedeMid-cut一炮過返晒行貨！</fontstyle></spanclass></p><p><spanclass><fontstyle>吹脹！&#13;<br> 喜力啤都係潮流  &#13;<br> 冇錯！係來自荷蘭嘅喜力啤！Heineken突然成潮流是廣告作祟還是創作人創作力乾塘？話說原宿街牌王SOPH.設計師清永浩文都以喜力Logo作圖案Tee。其後Supreme跟隊，推出喜力Logo的Cap帽。最後Nike食住條水推出喜力「燈」！&#13;<br> &#13;<br> <b> 售賣點：</b> &#13;<br> （a）ChicagoSports（23981267）旺角奶路臣街17號B地下&#13;<br> （b）TheBest（27707444）旺角瓊華中心2樓203A舖&#13;<br> （c）HeadCoach（27710163）旺角瓊華中心2樓209舖&#13;<br> （d）PUMA專門店（28343821）銅鑼灣時代廣場603號舖</fontstyle></spanclass></p></body></html>