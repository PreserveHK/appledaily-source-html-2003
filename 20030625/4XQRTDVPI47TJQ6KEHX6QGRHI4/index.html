<html><header><meta charset="utf-8"><title>自己煮：<br>打救肥妹自創西柚菜</title></header><body><h1>自己煮：<br>打救肥妹自創西柚菜</h1><p>女孩子天生愛美，而模特兒在扮靚方面，更要落多幾錢肉緊，全力Keep住至好狀態。做兼職模特兒的Blanche自小愛入廚，長大後修讀餐飲，其間所吸收的知識，正好活用在自己身上，讓自己食得健美，營得均衡，今日就讓她跟大家分享至Fit的入廚好餸。&#13;<br>&#13;<br>記者：楊一凡　攝影：伍慶泉&#13;<br>示範：Blanche（青衣讀者)&#13;<br>逢星期一至三、五出版</p><p>因為父母忙於工作，Blanche一出世就交由保母照顧。她的保母是越南華僑，來港前曾在越南教烹飪班，Blanche憶述：「細個無嘢做，成日走入廚房睇保母煮嘢，睇吓學吓，我五歲嗰年，已識煮兩餸一湯，菜心炒牛肉、腸仔蛋，再滾個湯。」中小學階段的Blanche並沒看過一本漫畫書，她的課外讀物是各式食譜，課外活動是跟保母學煮幾味，一同改良食譜。&#13;<br> &#13;<br> <spanclass><fontstyle>自訂食譜減廿磅  &#13;<br> 中學時Blanche選修酒店餐飲，藉以增加對飲食和營養方面的知識，幾年前她自訂減肥食譜，在三個月激瘦20磅，Blanche說：「早餐吃烚菜、番茄和蛋白，若想滑腸就食麥片加兩大匙炒香的黑芝麻，午餐是蕎麥麵或清湯米粉伴時菜及肉片，晚餐雜菜湯、時菜配鮮魚和兩個生果。」瘦身過程令她發現西柚的好處，「含豐富維他命A和C，糖份少過橙但高纖維，所以隔日食一個，食食吓還構思了幾款西柚菜。」Blanche笑笑說。</fontstyle></spanclass></p><p><spanclass><fontstyle>西柚大蝦沙律　拌日式沙律汁  &#13;<br> 當Blanche做到生果切粒的步驟，記者好奇問：「不如教讀者如何起西柚肉的技巧咯？」Blanche搖頭說：「西柚皮才是至有營養和至高纖部份，丟掉太浪費，我提議讀者盡量把白色的外皮連肉一起吃。」</fontstyle></spanclass></p><p><spanclass><fontstyle>用咩料：  &#13;<br> 西柚2個&#13;<br> 蘋果2個&#13;<br> 粟米1罐&#13;<br> 溫室青瓜2條&#13;<br> 鮮蝦半斤&#13;<br> &#13;<br> <spanclass><fontstyle>日式沙律汁：  &#13;<br> 鎮江醋	3茶匙&#13;<br> 蠔油	11/2茶匙&#13;<br> 水	4茶匙&#13;<br> 麻油	少許&#13;<br> 豉油	少許</fontstyle></spanclass></fontstyle></spanclass></p><p><spanclass><fontstyle>好易煮：  &#13;<br> 1　在鍋中加五碗水，扭中火，待滾；另一邊，用鹽醃鮮蝦，以去掉腥味。&#13;<br> 2　水滾後，把蝦倒入沸水中，烚4分鐘左右，熟後，隔水，剝殼。&#13;<br> 3　粟米隔水後，放入雪櫃一個小時，作用是抽取多餘水份，減少沙律出水；把西柚、蘋果和青瓜切粒。先用生菜墊底，混合好後，鋪面。&#13;<br> 4　把撈勻的沙律放入雪櫃約半小時，吃前才撈沙律汁，先拌勻蠔油、豉油和麻油，最後加醋加水。</fontstyle></spanclass></p><p><spanclass><fontstyle>西柚蛋花大菜糕  &#13;<br> 西柚大菜糕，清甜可口，又低卡路里，Blanche提議：「若用Size較細的杯仔冷凍，倒出來，三四個並排而立，賣相極似高貴的和菓子，其實吃時加淡奶，一定會好味啲，若你正處於瘦身階段，當然係乜都唔加，忍唔住口，就加乳酪伴着吃。」</fontstyle></spanclass></p><p><spanclass><fontstyle>用咩料：  &#13;<br> 大菜1/3細包裝&#13;<br> 雞蛋1隻&#13;<br> 西柚半個&#13;<br> 黃糖4茶匙</fontstyle></spanclass></p><p><spanclass><fontstyle>好易煮︰  &#13;<br> 1　在鍋內加4碗水，煮滾後加入大菜和黃糖，不時攪拌。另一邊把西柚切粒。</fontstyle></spanclass></p><p><br> &#13;<br> <center> <spanclass><fontstyle>試食心聲：  </fontstyle></spanclass></center> </p></body></html>