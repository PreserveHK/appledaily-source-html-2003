<html><header><meta charset="utf-8"><title>數碼影音：<br>DirectPrint捲土重來EPSONL-300連拍600張</title></header><body><h1>數碼影音：<br>DirectPrint捲土重來EPSONL-300連拍600張</h1><p>當年EPSON首創全球免電腦印相嘅DirectPrint功能，旗下打印機同數碼相機齊齊拍住上，兩邊銷量都唔錯，可惜2001年尾後，並冇推出新型號數碼相機，DirectPrint優勢無以為繼。踏入2003年中，終於打破悶局，推出新型號PhotoPCL-300，全新外形設計外重加入新嘅DirectPrint特色㖭。&#13;<br>&#13;<br>記者、攝影：徐影龍&#13;<br>逢星期一至五出版</p><p><spanclass><fontstyle>L-300Profile  &#13;<br> CCD：320萬像素&#13;<br> 變焦：三倍光學&#13;<br> 儲存媒體：SD/MMC&#13;<br> 體積：105×60×31.5mm&#13;<br> 重量：185g</fontstyle></spanclass></p><p>昨日EPSON喺港麗酒店舉行發布會，最重點產品係L-300及830U呢對「影、印」組合。數碼相機L-300，極為強調跟同廠打印機嘅配合，透過內置之PhotoPCEngine打印引擎，大幅提升DirectPrint打印質素，就算唔駁電腦執相，都可打印到高質素效果。重提供超過三十款唔同式樣嘅卡通數碼相框，包括十款迪士尼人物，用米奇、小熊維尼嚟𠱁小朋友或女友就至啱。</p><p><spanclass><fontstyle>連拍600張  &#13;<br> 擺脫過往3100Z般嘅中級機種設計，主打目前最受歡迎嘅細機市場，面積約比一張卡片稍大，不過厚度就有成31.5mm，放喺衫袋尚算OK，掛頸就略嫌大部。採用全金屬外殼，穩重感一流，經過兩小時連續測試，亦未有過熱情況，相信跟電壓較低有關，更可增長拍攝時間。若使用四粒2A充電池，足足可連續拍攝超過600張相，相當之長氣。未計DirectPrint優點，二千零蚊有部全金屬三百萬像素機，已經算幾抵玩。</fontstyle></spanclass></p><p><spanclass><fontstyle>DirectPrint絕配打印機  &#13;<br> 打印機PHOTO830U跟L-300最為合襯，USB插頭由機後改為機前，接駁數碼相機更方便。透過相框軟件《PRINTImageFramer》，除可配合L-300印製各式相框效果外，更可定時到官方網站下載更多得意相框。六色墨盒比平價嘅四色機更高質素，加上四微微升墨點、支援PIM及Exif標準色彩制式，令相片色域更為廣闊，尤其人像膚色表現更為優異。速度方面亦不俗，黑白文件每分鐘達到14張，A4特大全彩相片，亦只需191秒。</fontstyle></spanclass></p><p><spanclass><fontstyle>PHOTO935獨立宣言  &#13;<br> PHOTO935則屬新型號插卡式機種，插入記憶卡就可列印相片，更可於控制面版揀選相片及數量，跟DirectPrint有異曲同工之妙。機前設有六大主流記憶卡插槽，包括CF、MS、SM、SD?MMC及MicroDrive等，只欠富士嘅xD卡未支援。擴充性亦好豐富，除接駁外置式燒碟機、ZIPDrive及MO儲存相片外，亦可裝配藍芽組件，又或選購相片預覽屏幕，睇清張相先印，唔使靠記靠估印邊張好。</fontstyle></spanclass></p><p><br> &#13;<br> 最後一部為低檔型號C43UX，賣價只係$488，有齊唔少中價機機能，如2,880dpi優化解像度、六微微升墨點等，相片質素比同級機更高。速度亦唔算弱，一分鐘打印12張黑白文件，彩色文件則約5.4張。機身小巧，狹窄環境都易於安放。&#13;<br> &#13;<br> <spanclass><fontstyle>EPSONHK  &#13;<br> 查詢熱線：25854398</fontstyle></spanclass></p></body></html>