<html><header><meta charset="utf-8"><title>一味窩輪：華創輪9270數據吸引</title></header><body><h1>一味窩輪：華創輪9270數據吸引</h1><p>美股唔妥，港股跟埋下跌，恒指最低9571，距離大位9500唔係好多，最後彈番上9629收市。由上周10067跌落嚟，大市跌得差不多，唔再係超買，博反彈係時候，跌得急嘅藍籌股，最有機會反彈，吼吓佢哋啲Call輪，搵銀之道。&#13;<br> 華創（291）收6.80元，跌15仙，低位之時，護盤活動出現。華創Call輪9270有得諗，成百球易手，易買賣，隻輪9月到期，現價6仙，溢價3.8%，槓桿率11.3倍，數據吸引，正股彈番上三兩毫，揸隻輪有兩分幾錢利潤。&#13;<br> 中信泰富（267）再跌25仙，收14.30元，14元邊邊守得穩，係時候博Call輪9646，隻輪又係熱門貨色，明年3月到期，現價10仙，溢價13.8%，槓桿率14.3倍。隻輪有排至夠鐘，十幾個巴仙溢價好正常。<br> &#13;<br> <spanclass>芬佬追捧太A9660可買 &#13;<br> 太A（019）比較穩定，收34.10元，只微跌10仙，有成億銀成交，芬佬大力捧場，唔怕死火，吼隻Call輪9660，隻輪明年1月夠鐘，現價34仙，溢價9.3%，槓桿率10倍。太古同系嘅國泰（293）跌15仙，收10.20元，估計10元大關守得住，Call輪9810可以望多兩眼，隻輪明年4月到期，現價19.8仙，溢價6.5%，槓桿率5.2倍。&#13;<br> 和黃（013）呢兩日幾傷吓，昨日再跌1.10元，料有技術性反彈，小注吼Call輪9833，隻輪11月到期，現價41仙，溢價8.5%，槓桿率11.5倍。&#13;<br> 章盛</spanclass></p></body></html>