<html><header><meta charset="utf-8"><title>新車速報：<br>抵到極現代Getz1.1</title></header><body><h1>新車速報：<br>抵到極現代Getz1.1</h1><p>近年本港市況低迷，再加上財爺大幅增加汽車首次登記稅，令不少有興趣買車代步嘅用家紛紛打退堂鼓；但韓國現代汽車代理，最近卻以唔到7萬嘅價錢，推售最新抵埗嘅Getz1.1型號。雖然動力輸出較先前嘅1.3版本略低，但改配5前速手波後反應敏捷利落，加上極富活力感嘅賣相，實在值得大家考慮㗎！&#13;<br>&#13;<br>記者：鄭達基　攝影：陳偉林</p><p><spanclass><fontstyle>外形包裝富時代感  &#13;<br> 正當先前抵港嘅現代Getz1.3型號，其獨特吸引嘅造型仍在筆者腦海浮現之際，今回再遇上呢部1.1公升版本，卻有另一番感受；雖然車子沒有了霧燈及尾定翼等配備，但方匣子造型響一對炯炯有神嘅大燈襯托下，仍見醒目吸引，而且重畀到人有一份踏實嘅感覺，絕能媲美一眾日本同級對手㗎！</fontstyle></spanclass></p><p><spanclass><fontstyle>車廂闊落設備齊  &#13;<br> 雖然佢車仔細細，但車廂空間卻見寬敞闊落，再加上前後兩排承托力甚高，兼由高級絲絨鑲嵌而成嘅座椅，乘坐舒適度絕能媲美中型轎車；若遇有需要時，後排椅背更可以左右獨立收摺，以增加尾廂空間外，地台下更設有雜物匣，用作擺放雜物或簡單維修工具可謂適合不過。設備配搭又有齊原廠冷氣及高級音響組合，加上鋪排得簡潔有序，使用時亦見方便容易。</fontstyle></spanclass></p><p><spanclass><fontstyle>1.1偈配手波表現平均  &#13;<br> 雖然今回抵港嘅Getz，係以一台1.1公升直4SOHC偈作骨幹，動力輸出較先前抵港嘅1.3型號為弱；但由於改配一套5前速手動波箱，故此無論起步抑或加速時都見敏捷暢順。然而，歐式懸掛組合加上穩紮底盤結構，拐彎時亦能予人有十足信心呢！</fontstyle></spanclass></p><p><spanclass><fontstyle>街頭直擊&#13;<br> 車迷點睇現代Getz  &#13;<br> <b> Kitty</b> &#13;<br> 部Getz線條好簡潔，一對頭燈望落炯炯有神，帶出有歐洲車Feel；前後座艙亦見闊落，相信坐齊五個人都綽綽有餘。&#13;<br> &#13;<br> <b> Danny</b> &#13;<br> 坐落部車感覺好紮實，隔音表現出色；1.1公升直4偈輸出細，但有5前速手波編排，低、中轉反應唔錯，慳油好力之餘，最鍾意係部車拐彎時有不錯貼路性。</fontstyle></spanclass></p><p><b> 同級對手比較</b> &#13;<br> <spanclass><fontstyle>萬事得M21.3  &#13;<br> 引擎：1348cc直4DOHC&#13;<br> 馬力：91ps/6000rpm&#13;<br> 扭力：12.6kgm/3500rpm&#13;<br> 尺碼：3925×1680×1540mm&#13;<br> 軸距：2492mm；車重：1066kg&#13;<br> 新車售價：$89,900起&#13;<br> 查詢：萬事得汽車（28931112）&#13;<br> 簡評：跟舊款相比可謂脫胎換骨，外形既時尚又富活力感，車架結構穩紮，亦係代步車好選擇。</fontstyle></spanclass></p><p><spanclass><fontstyle>豐田Echo  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.4kgm/4400rpm&#13;<br> 尺碼：3640×1660×1500mm&#13;<br> 軸距：2500mm；車重：870-1000kg&#13;<br> 新車售價：$87,900起&#13;<br> 查詢：皇冠汽車（28661020）&#13;<br> 簡評：圓渾外形至今仍見不落俗套，加上可靠又耐用嘅特性，可會係時下一款不錯嘅代步小車。</fontstyle></spanclass></p><p><spanclass><fontstyle>現代Getz1.1規格  &#13;<br> 引擎：1086cc直4SOHC&#13;<br> 馬力：62ps/5500rpm&#13;<br> 扭力：9.6kgm/3250rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：155/80R13KumhoPowerStar&#13;<br> 尺碼：3810×1665×1495mm&#13;<br> 軸距：2455mm；車重：1045kg起&#13;<br> 新車售價：$69,900&#13;<br> 車輛提供：太古亞洲汽車（25272777）</fontstyle></spanclass></p></body></html>