<html><header><meta charset="utf-8"><title>　　唐媽媽暫時「收山」 - 李八方</title></header><body><h1>　　唐媽媽暫時「收山」 - 李八方</h1><p>財司唐英年自從上任以來，新聞不少，尤其係唐媽媽，更係日日見報，八方當然唔執輸，想去排吓隊做訪問，點知唐媽媽方面話，只接受已經答應咗嘅訪問，其他容後再算。&#13;<br> 據熟悉唐媽媽嘅人形容，唐爸爸同唐媽媽都係見過世面嘅人，為人好nice，所以從來對記者嘅要求都來者不拒，唔識sayno，不過，近日愈講愈多，已經冇乜新意，加上唐媽媽唔想影響個仔，所以謝絕專訪。但係如果喺公眾場合遇上唐媽媽，或者佢都會講吓嘢。&#13;<br> 唐媽媽咁聰明，點會唔知人哋以為佢「垂簾聽政」，喺唐公子後面指點江山？&#13;<br> 另外，有消息指林國強留低做唐公子嘅預算案寫手，但知情人士話呢個位一般冇咁早開；至於阿松兩個舊部，譚志源去咗跟林瑞麟做政制檢討，李達志就跟葉澍堃專責機場私有化。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>