<html><header><meta charset="utf-8"><title>爆機狂迷：中文版挑戰《RO》<br>《天翼之鍊》首創100Hit連技</title></header><body><h1>爆機狂迷：中文版挑戰《RO》<br>《天翼之鍊》首創100Hit連技</h1><p>講到𠵱家MMORPG電腦遊戲霸者，相信都非《RO》莫屬，不過佢始終都推出咗年多時間，筆者原本都係其中擁躉，𠵱家都要開始搵其他新Game搵新刺激。今日正式在香港推出CloseBeta測試嘅《天翼之鍊》（TalesWeaver），代理方面話好有信心挑戰《RO》嘅皇者地位！聽講今年初韓國嗰邊率先推出《TW》，馬上即告大熱，絕對值得所有Gamers留意！&#13;<br>&#13;<br>記者：朱崇德&#13;<br>逢星期一至三、五出版</p><p><br> &#13;<br> 香港代理：ERA&#13;<br> 遊戲開發：SOFTMAX、NEXON&#13;<br> 遊戲類型：MMORPG&#13;<br> 系統要求：PIII450/128MBRAM&#13;<br> 發售日期：20/8（CloseBeta測試中）&#13;<br> &#13;<br> 開發《天翼之鍊》的，正是由韓國單機遊戲之王SOFTMAX與NEXON，共同創製的第一款MMORPG；憑藉兩大廠多年的製Game經驗，在今年1月韓國本土推出首個CloseBeta測試版本，在遊戲系統開放5天內，同時上線人數就突破45,000人，創下韓國最短時間內最高人數紀錄！&#13;<br> 至於香港方面，今日亦正式推出中文版《TW》，由於遊戲故事內容非常龐大，所以總共會分為6個章回推出，今次推出的CloseBeta版為第1章節－－「發現」。</p><p><br> &#13;<br> <spanclass><fontstyle>每個角色背後一故事  &#13;<br> 初玩《TW》時，真係覺得佢同《RO》有幾分親切感，一樣嘅大怪升Level執道具，一樣可愛親切嘅遊戲介面，男女玩家睇見都非常討好，全部都係現時MMORPG遊戲最熱門玩法；至於不同處係開發商卻加入了非常濃厚故事性在其中，現知《TW》遊戲內共有14個主角人物，今次第一章「發現」只推出了8個，餘下的6個將於以後的章節中推出；由於每個角色都有一段屬於自己嘅故事及遊戲劇情，所以遊戲國度變得無限大，而且玩法亦變得變幻無窮。</fontstyle></spanclass></p><p><br> &#13;<br> <spanclass><fontstyle>MMORPG首創連技  &#13;<br> 至於戰鬥方法，基本攻擊技能可以分為實體攻擊（如刀、劍等）及魔法攻擊（如風、火、水、黑魔法等）兩大類，所以依角色的技能不同，便會呈現出完全不同嘅戰鬥方式；不過試玩時最過癮之處，竟然發現遊戲嘅攻擊系統，竟然有「連續技」、「個人必殺技」、同其他玩家合作使用嘅「協力必殺技」，使用上都唔係太困難，大概都係考驗你㩒Mouse嘅時間配合技巧，另外筆者重發現，如果連招最後一下使用上「必殺技」收式，重會有CriticalAttack效果，攻擊力還會以倍數遞增，呢個連技系統都可算係MMORPG遊戲中，史上之創舉！</fontstyle></spanclass></p></body></html>