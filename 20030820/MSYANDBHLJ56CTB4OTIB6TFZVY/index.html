<html><header><meta charset="utf-8"><title>好玩全香港：老旺Hunter孖寶<br>$30晚晚通頂爆機</title></header><body><h1>好玩全香港：老旺Hunter孖寶<br>$30晚晚通頂爆機</h1><p>日打夜打Photo-Hunt，手指左篤右篤，老實說，好無聊，但他們卻自得其樂。&#13;<br>先有自封「老旺Hunter孖寶」的傑記與蔡仔，同一部機可以玩天光，賴着不走只為破紀錄；再有專攻鹹濕版Photo-Hunt的靚女Jodi，由舊版玩到新版，玩極不厭，只為消磨時間。&#13;<br>這找錯處的遊戲絕非新玩意，問因何着迷？答：「有乜平過打機，三幾十蚊夠磨幾粒鐘啦！」&#13;<br>&#13;<br>記者：陳彩記&#13;<br>攝影：梁細權、朱德、陳彩記</p><p>孖寶之一的傑記笑說：「多得部Photo-Hunt，我先識得蔡仔。」話說兩人長駐同一機舖，本來各有各玩，互不相識，但朝見口晚見面，彼此搭訕得多了，開始稔熟，談起機舖內為數6部Photo-Hunt的紀錄俱為同一人，深深不忿，蔡仔說：「唔知條友係男定係女，個簽名叫『SadBelief』喎，佢勁呀，Photo-Hunt頭10名紀錄者全部都係佢，6部機60個『SadBelief』，最高分4百萬多啲，我咪同傑仔聯手砌低佢囉。」</p><p><spanclass><fontstyle>半年砌低無形對手  &#13;<br> 他們玩得認真，日操夜操，幾乎風雨不改，畫面一出，他們已知那5個位置是錯處，花了近半年，總算破盡「SadBelief」的舊有紀錄，問有何秘技？傑記說：「無！玩得多就熟，最緊要記性！」蔡仔補充：「手要定，篤錯一次又扣分又扣時間，唔使旨意爆機咯。」二人聯手，刷新最高紀錄──5,054,400，「起碼要連過40幾版，你估易呀！」</fontstyle></spanclass></p><p><spanclass><fontstyle>安密碼鎖　熟客凌晨照爆機  &#13;<br> 二人長駐的電子遊戲機中心，格局與一般機舖無異，有二樓，特別之處是幾乎晚晚營業至凌晨三四時，傑仔說：「初頭都唔知㗎，有晚玩到12點幾，明明拉晒閘，都唔趕我哋走喎，咪繼續玩囉。」延時營業畢竟犯法，故12時過後，機舖大閘外有專人看風兼站崗：「好搞笑㗎，二樓有側門通去隔籬大廈，睇水嗰個咪喺隔籬樓下放人入嚟玩囉。」&#13;<br> 三個月前，機舖大閘安裝了密碼鎖，明顯為方便熟客而設，蔡仔大笑：「機舖都有密碼鎖，咁都諗得出，真係佩服，碼密係『37××』，係老闆主動話畀熟客知嘅。」</fontstyle></spanclass></p><p><spanclass><fontstyle>孖寶玩天光實錄  &#13;<br> <b> 1.12:00mn　茶餐廳聚頭</b> &#13;<br> (左)姓名：蔡仔（21歲）&#13;<br> 職業：廚師&#13;<br> 打機費：日花$30&#13;<br> 口頭禪：邊個篤錯就斬手指！（只按錯1次，爆機不成！）&#13;<br> (右)姓名：傑記（30歲）&#13;<br> 職業：手機店店主&#13;<br> 打機費：日花$30&#13;<br> 口頭禪：我最鍾意打霸王機㗎嘞！（每破紀錄1次，獎1局！）</fontstyle></spanclass></p><p><b> 2.12:30am　買定糧餉</b> &#13;<br> 蔡仔：「每人$10煎釀三寶，加1罐凍檸Coke，邊食邊打機。」傑記：「我買多包純薄荷萬，費事吊煙癮。」</p><p><b> 3.12:35am　入密碼開鎖</b> &#13;<br> 傑記：「『37××』，好記到痹！」蔡仔：「今晚唔爆機唔走！」</p><p><b> 4.3.15am　唔捨得走</b> &#13;<br> 蔡仔：「家陣幾點？」傑記：「專心啲啦，點爆機呀？」</p><p><spanclass><fontstyle>女Hunter一樣瘋狂  &#13;<br> Jodi愛打鹹版Photo-Hunt，原因不外乎易玩：「我打機只為磨時間，鹹濕版Photo-Hunt最易玩，嚟嚟去去都係嗰幾個樣，兩幅圖邊忽唔同一睇就知喇！」玩了大半年，Jodi有的是經驗：「新版淫賤啲，難記但好快玩完，鬥時間破紀錄；舊版含蓄啲，少變化所以襟磨時間啲，鬥高分破紀錄。」女仔人家可不怕尷尬？Jodi說得理直氣壯：「𠵱家乜嘢年代呀？打機之嘛，有乜咁大不了啫！」&#13;<br> &#13;<br> 姓名：Jodi（17歲）&#13;<br> 職業：暫無業&#13;<br> 打機費：日花$40&#13;<br> 長駐：砵蘭街「樂趣城電子遊戲機中心」、花園街「超群遊戲機」、女人街「松記遊戲機」</fontstyle></spanclass></p><p><b> 新版Vs舊版</b> &#13;<br> 舊版Megamasters：Photo-Hunt&#13;<br> 新版EZTouch：超級比一比&#13;<br> &#13;<br> <b> 襟玩度</b> </p><p><B> 淫賤度</B> </p></body></html>