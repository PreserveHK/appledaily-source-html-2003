<html><header><meta charset="utf-8"><title>　　尹佬公司零業績 - 李八方</title></header><body><h1>　　尹佬公司零業績 - 李八方</h1><p>八方每日睇唔少財經資訊，但噚日睇到一份上市公司業績時，仍然大吃一驚，事關呢間喺創業板上市嘅公司，四月至六月季度，生意額竟然係零；計及四百萬元行政開支，全季蝕四百萬元。當年交易所好大喜功搞創業板，結果有零生意公司掛牌，真不愧係金融中心咯。&#13;<br> 印象中，以往好似未試過有上市公司咁「厲害」，因為呢類冇活動嘅公司，通常停咗牌，根本出唔到業績報告。&#13;<br> 呢間公司係邊間？答案係球星尹佬尹志強做主席嘅威倫堡；八方幾星期前曾問過尹佬，間公司點樣搞，據佢講，𠵱家正籌備緊搞新生意，公司仍有現金，可以頂住一排。希望佢能夠搞出一番新天地。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>