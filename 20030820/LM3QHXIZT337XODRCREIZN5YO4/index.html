<html><header><meta charset="utf-8"><title>《少林足球》美上映爛尾唔益《功夫》<br>星爺遭荷李活片商賣甩　谷氣！</title></header><body><h1>《少林足球》美上映爛尾唔益《功夫》<br>星爺遭荷李活片商賣甩　谷氣！</h1><p>由周星馳自導自演的電影《少林足球》，在多個國家上映均大賣。當星爺雄心勃勃期待憑該片打開美國市場之際，買下電影版權的Miramax卻將上映日期一改再改，日前更有消息指影片會被抽起，改為發行DVD和錄影帶，令星爺進軍荷李活出師不利。</p><p>由周星馳導演及主演的電影《少林足球》，前年在港上映叫好叫座，大收約六千萬票房，該片在法國、韓國及日本等地的票房亦十分理想。<br> &#13;<br> <spanclass>慎重其事 &#13;<br> <spanclass>親赴美配英文對白 &#13;<br> 美國Miramax亦購下此片版權，打算安排作全國盛大放映，但上映日期卻一拖再拖，日前更有消息指Miramax有意將《少》片抽起，改為發行DVD和錄影帶，但亦有消息指Miramax為安撫星爺，或會在少數戲院上映《少》片。&#13;<br> 星爺一直希望可開拓荷李活市場，而《少》片則被他視為重要的頭炮。為慎重其事，星爺早前專程飛到美國為影片配上英語對白及宣傳，可惜映期卻不斷更改，早前曾表示鐵定上周五公映，結果有關方面又說內容需作修改，映期要再度押後。</spanclass></spanclass></p><p><spanclass>仍抱希望！ &#13;<br> <spanclass>「因為唔信都冇用」 &#13;<br> 記者昨日聯絡身在上海的星爺，他在電話中回應說：「部戲賣咗畀Miramax，咁我哋之間係要互相信任，到今日為止我重相信佢哋會安排部戲喺美國上映嘅，不過有樣嘢我都唔係好明白，部戲喺每個地方上映都咁受歡迎，令發行商搵大錢，但美國嘅映期就要改五次，呢啲可能係佢公司策略，某程度上我要信佢哋同尊重佢哋，因為唔信都冇用，呢啲事已超出我可以控制嘅範圍。」&#13;<br> 最近星爺所拍的新片《功夫》乃由哥倫比亞投資，該片明年在美國上映。若Miramax在《功夫》上映前，要為在美國仍是新人的星爺打開當地市場，宣傳《少林足球》的費用動輒數以千萬美金計，故在商言商，Miramax沒理由花大錢為其他競爭對手打江山。未知是否這個原因，令Miramax冷對《少》片。&#13;<br> 不過，《少》片除在香港大賣外，在日本的票房亦收約二億港元、韓國收約四千萬港元、法國收約三千九百萬港元、意大利則收約一千二百萬港元，台灣收約一千五百萬港元及星馬收約一千一百萬港元。《少》片在各地均有不俗票房，但偏偏在美國卻受此冷待，難怪星爺<spanclass>心裏有氣。<br> &#13;<br> <spanclass>擔心三毛！ &#13;<br> 「佢試過開工暈低」 &#13;<br> 此外，日前有報道指為星爺新片《功夫》擔任動作導演的洪金寶提出請辭，空缺由袁和平頂上，並指星爺與洪金寶在合作上出現很多意見分歧。昨日星爺就此回應說：「洪金寶其實係以身體唔舒服為理由同哥倫比亞請辭，而事實上喺上海拍戲嘅日子真係好辛苦，佢試過喺片場開工嗰陣嘔吐同暈低，血壓升到好高，我哋話送佢去睇醫生，佢都堅持要開工，當時我都幾感動。我同佢真係冇意見分歧，佢係一個我好欣賞嘅導演，佢辭職我覺得好可惜，不過我期望同袁和平嘅合作可以有火花。」&#13;<br> 採訪：陳月媚</spanclass></spanclass></spanclass></spanclass></p></body></html>