<html><header><meta charset="utf-8"><title>華碩極速Centrino1.5GHz《蘋果》價唔使一萬</title></header><body><h1>華碩極速Centrino1.5GHz《蘋果》價唔使一萬</h1><p>有冇諗過銀彈不足，都可以買部Notebook？唔好以為又介紹嗰啲又厚又大部，用Desktop料扮Notebook嗰種！華碩今個星期新推一部行極速1.5GHz嘅Centrino機M2N，有齊慳電同無線上網優勢，相對現時一般腦場同級機，起碼都要萬三蚊以上，而代理漢科就獨家優惠《蘋果》讀者$9,999無敵價，兼送七合一CardReader，令到M2N更為抵買。&#13;<br>&#13;<br>記者：朱崇德　攝影：Manny&#13;<br>ImageGirl：Frances（Space2）&#13;<br>鳴謝：HomePlace</p><p><b> Profile</b> &#13;<br> 處理器：Centrino1.5GHz&#13;<br> 顯示器：14.1"TFT&#13;<br> 記憶體：256MBDDR&#13;<br> 硬碟機：20GB&#13;<br> 光碟機：8×DVDROM&#13;<br> 體積：306×246×22-37mm&#13;<br> 重量：約2.2kg</p><p>華碩今個星期最新推出嘅M2N，使用了現時最炙手可熱嘅CentrinoP-M1.5GHz處理器，好處係佢使用低電壓，所以極盡慳電又唔會過份「熱氣」，好適合Notebook使用環境，而且1.5GHz是現時Centrino同系列處理器中，時脈速度最高一級，所以現時叫價仍然非常高，一般只有旗艦級機種先會用到佢，而且閒閒哋要萬三、四蚊一部。今次華碩推出M2N，為慶祝香港代理漢科成立16周年，所以特別以$12,980低價登場，不過《蘋果》讀者就再着數啲，只要8月內出機，賣價減至$9,999，跟機再送一個7in1記憶卡閱讀器一個，玩數碼影音人士就至啱使，不過只係限量頭50部，而且賣完即止，有興趣入機嘅用家就要快手。</p><p><spanclass><fontstyle>7.4小時特長使用時間  &#13;<br> 影音多媒體功能，都係M2N嘅強項，跟機已配置有一部8×DVDROM，再加埋一個14.1〞嘅TFT大屏幕，喺CoffeeShop內大模施樣睇DVD影碟，都唔知引嚟幾多豔羨目光！而且光碟機採用「熱拔式」拆換設計，如果因工作需要做大量資料備份，可以另買一個CD-R/RW碟機，簡單步驟自行換上，照顧到用家不同情況需要。&#13;<br> 由於有「靚機」相伴，又身處雅致嘅CoffeeShop，小記最後在店內「蛇」咗近3個多小時，用部Notebook睇咗兩套DVD電影，發覺機身內置嘅4400mAh電池，使用時間基本有成7.4小時，不過唯一要取捨嘅，係要配搭內置《Power4Gear》軟件，將電腦設定為最省電模式，此狀態CPU功能未能用盡，顯示屏亦會變得較暗，不過在出外工作慳電的前提下，有四級調校的《Power4Gear》（極速、高速、一般、省電）速度和慳電模式互換性選擇，的確係彈性好多。</fontstyle></spanclass></p><p><spanclass><fontstyle>無線上網打機勁爽  &#13;<br> 一攞上手第一個觀感，係鎂鋁合金外殼好好質感，而且機身只有22mm厚，好輕薄耐用，就算拎出街周圍走，都好輕巧！而開機反應都算迅速，登入《WindowsXP》中文版，大概都係十多二十秒嘅事！冇計，話晒都係行CentrinoP-M1.5GHz，而為咗再試盡M2N嘅表現，雖然係測試機，不過小記都同佢裝隻系統需求極大嘅《RainbowSix3》，同現時最流行嘅《StateofEmergency》，然後再用佢內置嘅WirelessLAN，在CoffeeShop內即席連線上網打機，考驗吓部機的運算能力。打《R63》時表現尚算中規中舉，不過玩全3D立體格鬥遊戲《SOE》時，表現就非常快捷穩定，如果用嚟做文書或上網工作，更加應付自如。</fontstyle></spanclass></p><p><B> Cafe實地街訪</B> </p></body></html>