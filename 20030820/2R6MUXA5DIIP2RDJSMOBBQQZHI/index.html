<html><header><meta charset="utf-8"><title>暑假尾腦場買賣轉趨淡靜</title></header><body><h1>暑假尾腦場買賣轉趨淡靜</h1><p>暑假尾，再加《COMPUTEREXPO》一輪殺價式散貨，全港九各大腦場只可以用「靜到烏蠅飛過都聽到」嚟形容！好在呢個禮拜有唔少板板卡卡新貨壓場，老機迷點都要落場昅昅。&#13;<br>&#13;<br>記者、攝影：朱崇德</p><p><spanclass><fontstyle>MSI最新FX5900落場  &#13;<br> MSI最新FX5900，今個星期有小量到咗深水埗黃金商場，佢使用了nVIDIA最新嘅第5代GeForceFX5900GPU，再配合內建CineFX2.0劇院級繪圖引擎同128MBDDR，絕對係近期頂級DisplayCard之一，對於專業繪圖工作者如《AutoCad》等用家都非常適合，不過身價亦非常矜貴，要成$3,080，真係唔係咁多人買得起！</fontstyle></spanclass></p><p><spanclass><fontstyle>台灣新板殺到  &#13;<br> 今個星期新返嘅煇煌MP-K7V600，係近期推出首塊台灣主機板中，用番自己ChipSet技術而行到865P同865PE嘅主機板（即係CPU行800MHz外頻），賣價重平Intel近$200。其實早半年前開始，台灣板好依賴Intel嘅ChipSet技術，所以對應底板往往比Intel為遲。今次MP-K7V600意味台板追近Intel一大步。不過場中好多砌機佬就話塊板穩定性一般，嚟緊重有大把牌子嘅865P同865PE「台板」推出，用家宜靜觀其變。</fontstyle></spanclass></p><p><spanclass><fontstyle>腦場爆料王現身hkgolden.com  &#13;<br> 一直最多腦場內幕爆嘅hkgolden.com（香港高登）討論區，嚟緊8月25號又會重開，千祈唔好睇輕呢個討論區，基本所有電腦從業員以至大公司老闆，得閒無事都會昅實個網，一來為收吓同行嘅風，二來當然係順便爆吓料啦！不過勝在裏面專業人士夠多又熱心，用家買機前不妨上去問吓意見，會有唔少實用嘅意見提供。&#13;<br> &#13;<br> 網址<ahref http:> http://www.hkgolden.com/  </ahref></fontstyle></spanclass></p></body></html>