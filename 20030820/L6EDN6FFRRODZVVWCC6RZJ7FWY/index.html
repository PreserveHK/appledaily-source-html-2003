<html><header><meta charset="utf-8"><title>　　電盈大公關突然離職 - 李八方</title></header><body><h1>　　電盈大公關突然離職 - 李八方</h1><p>新人事新作風，蘇澤光積蘇入咗電盈唔夠一個月，就有人事變動。舊年年底入去做首席傳訊事務經理（ChiefCommunicationOfficer）嘅歐廣能（MartinO'connor）今個星期初突然離職，佢透過e-mail同同事講，係因為「個人及家庭」原因離開，實情大家心照。&#13;<br> 好多人都知積蘇極重視企業傳訊功能，𠵱家陣前換將，係大家唔合拍呢，抑或早前收購大東出錯通告講錯嘢？&#13;<br> 歐廣能以前係英國電訊公關，主要處理亞太區事務，有相當背景。老友話，佢啱啱放完大假，返老家英國探親，話唔定當時已諗住返英國發展。&#13;<br> 不過，電盈呢個位，並不容易做，早前梁胡雪姬走後，佢嘅位置仍未有人填補；你估梁太肯唔肯回巢呢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>