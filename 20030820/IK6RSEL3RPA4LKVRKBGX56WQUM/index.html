<html><header><meta charset="utf-8"><title>飲食人誌：日本師傳中東打工<br>搵到錢無碇使為靚女留港發展</title></header><body><h1>飲食人誌：日本師傳中東打工<br>搵到錢無碇使為靚女留港發展</h1><p><b>冷麵系列之日本冷麵</b>&#13;<br>「男人，青衣（事業）最緊要。」加藤師傅用半鹹淡的廣東話說。&#13;<br>十五歲離鄉別井，去過美國，去過中東，試過在槍林彈雨下工作，也曾回日本發展，走遍北海道、九州、四國，唯獨香港是他留得最久的地方。因為這裏有他的事業，而附送的還有他的愛情。&#13;<br>&#13;<br>記者：李敏怡　攝影：伍慶泉&#13;<br>逢星期一至三、五出版</p><p>「一個唔鍾意讀書嘅人可以做咩？搵錢。我成日唔返學，考試照樣及格。當年後生，有點自負，覺得讀書無用，見媽咪開小旅館咁厲害，我就唔讀書去學做廚師。」&#13;<br> 於是這位京都人，喺當地跟了一個日本很出名的師傅，十五歲那年，Hilton酒店來舖頭揀蟀過美國，加藤被揀中。&#13;<br> 「阿媽聽到好開心，搵多啲錢，好好好……」就這樣一個十五歲還未成年的後生仔，展開了出外闖蕩的生涯。</p><p><spanclass><fontstyle>槍林下照煮菜  &#13;<br> 喺美國留了兩年半後，加藤被派到中東工作。由於酒店要保障佢嘅人身安全，就算放假都唔准出外玩。&#13;<br> 「出去飲酒又唔得，去玩要搭飛機去隔籬個國家，放假就喺酒店瞓覺。錢係搵得多，但好悶，無自由。我哋原本有五個人一齊去，半年後，三個留低，我同另一個選擇回美國。留低嗰三個，之後見番佢哋，嘩，成身都係金！」</fontstyle></spanclass></p><p><center> ■1983年加藤與人合夥在海港城開了藤井日本料理，當時屬於非常高級的料理店。</center> &#13;<br> &#13;<br> &#13;<br> <spanclass><fontstyle>「滯留」香港之因  &#13;<br> 回美國又留了兩年多，之後返過日本工作，1979年被邀請來香港，做水車屋嘅「開國功臣」。「原本Contract簽兩年，我同老闆講，兩年後一定要走，但點知無走到。點解？因為人生有快樂，有位靚女出現。」&#13;<br> 當時嘅香港識日本話嘅人唔多，一個人不免孤單寂寞，遇上呢位靚女識講日文又啱傾，於是師傅就唔捨得走。&#13;<br> 其後，愛情故事完了，加藤在香港有他的事業，認為「男人，事業最緊要」的他，就更加不想回日本，再加上現在他身邊有四位徒弟。「𠵱家我五十多歲，有想過退休時返日本，但係點都要等佢哋成材我先至走。」</fontstyle></spanclass></p><p><spanclass><fontstyle>流水豆腐冷麵$75&#13;<br> 預訂至有得食  &#13;<br> 流水素麵屬頂級麵條，麵身較幼，是江戶時代著名茶道人利休，在茶懷石料理所用的麵。吃的方法是以竹筒連接山澗水，素麵隨山澗水流過，客人用筷子夾起便往口裏送。由於店舖並非在山澗之旁，所以師傅便將之改良為「靜態」的冷麵。豆腐是自家製的，用了牛奶、忌廉、豆漿製成，味道特別，口感軟滑。亦由於豆腐是自家製，不能久放，要嘗這款冷麵，必須預訂。</fontstyle></spanclass></p><p><spanclass><fontstyle>蘋果清澄冷麵$65  &#13;<br> 「清澄」是日本漢字，意思是好靚、高貴，果然麵條如玻璃般透明，如水晶般清澈。蘋果切碎，並與清酒和砂糖一起煮，吃落口有淡淡的酒味。醬汁則用了白麵豉、豉油、甜酒、黑芝麻、醋、辣椒粉，味道較濃並帶點辣，與味淡的清澄都是絕佳的配搭。</fontstyle></spanclass></p><p><center> <spanclass><fontstyle>食客兩句  </fontstyle></spanclass></center> </p><p><br> &#13;<br> <spanclass><fontstyle>傳統款式  </fontstyle></spanclass></p><p><spanclass><fontstyle>山薯冷麵$75  &#13;<br> 無論是用料和配搭，都是非常傳統的日式食法。不要以為麵的頂部放了一隻荷包蛋，其實白色如蛋白的物體是山薯，是一種日本特有的植物，將之刨成如糊狀，而中間打了一隻鵪鶉蛋。麵條用了赤麵，亦即蕎麥麵。將山薯和鵪鶉蛋與冷麵醬汁攪勻，再把麵條逐箸逐箸蘸點，只覺麵條奇滑無窮，味道清新。</fontstyle></spanclass></p><p><spanclass><fontstyle>冷烏冬$40  &#13;<br> 用上四國頂級乾烏冬，麵身較扁，與麵身圓潤的水烏冬相比，口感更滑較彈牙。師傅說要令乾烏冬更爽口，飛水後需要加少許鹽。由於烏冬的味道較淡，所以醬汁特別用了味較甜和濃的溜溜豉油，再把薑茸與醬汁攪勻，那烏冬便充滿清新的薑味，特別開胃。</fontstyle></spanclass></p><p><spanclass><fontstyle>蟹子沙律冷麵$65  &#13;<br> 來自九州的拉麵，通常是熱食，估唔到冷食一樣咁好味。把醬汁直接淋在麵上，使酸甜的冷麵汁慢慢地滲入麵條每一部份，然後夾起細束麵條、蟹子、蟹柳，一併放入口，拉麵煙韌，蟹子爽口，蟹肉鮮甜，三種不同口感夾雜在一起，美味指數比熱食的更高。</fontstyle></spanclass></p><p><spanclass><fontstyle>綠茶冷麵$35  &#13;<br> 各種冷麵中，綠茶冷麵可算是最清淡的一種。吃這道冷麵，除了要慢慢淺嘗綠茶的味道，也要懂得欣賞師傅所做的醬汁。雖然醬汁主要用料同是豉油、甜酒，但每種醬料的比例卻是考功夫之處，只要稍有不對整個醬汁就搞垮。看似簡單的冷麵，卻是最考師傅手勢。</fontstyle></spanclass></p><p><spanclass><fontstyle>第一食事處  &#13;<br> 地址：觀塘道474號地下觀塘工業中心第一期D舖&#13;<br> 電話：24988905&#13;<br> 營業時間：11:30am-3:30pm；6:00pm-11:30pm</fontstyle></spanclass></p></body></html>