<html><header><meta charset="utf-8"><title>Young出街：<br>阿樂型格Look打波Fans話要執</title></header><body><h1>Young出街：<br>阿樂型格Look打波Fans話要執</h1><p><b>余文樂</b>&#13;<br>記得幾年前阿樂（余文樂）還是Model的時候，每逢拍攝型男，我都偏好選用他，皆因他靚仔之餘，人又隨和，自動波擺Pose，快夾正。這天再遇上已是明星的他，男人味濃了，多了兩撇老鼠鬚，有點像他的籃球偶像AllenIverson，不過更勁的是那股明星「風範」。說起籃球，大家距離終於拉近了點，原來他的夢想是親身去睇NBA睇Iverson。要是可以和偶像打番場波，我諗阿樂一定會開心到癲，好，就成全他，不過請先執執個打波Look！&#13;<br>&#13;<br>記者：陸伊琳　攝影：伍慶泉&#13;<br>插圖：Pan　鳴謝：崇光百貨</p><p><spanclass><fontstyle>個Look好唔妥  &#13;<br> 看來阿樂一心要做性格演員，堅持着佢身上呢套衫打番兩球，有性格！不過咁嘅Look，型爆，打波？輸硬！好唔妥。&#13;<br> <b> 熱死</b> &#13;<br> 棉質Tee，唔夠通風，走多兩步吸晒汗，貼晒身。&#13;<br> <b> 走唔郁</b> &#13;<br> 着牛仔褲打籃球，夠街坊，又重又厚點會靈活。&#13;<br> <b> 易拗柴</b> &#13;<br> 便服鞋又點適合做運動，唔搞到拗柴都腳痛。&#13;<br> &#13;<br> <spanclass><fontstyle>我梗有靚鞋  </fontstyle></spanclass></fontstyle></spanclass></p><p><spanclass><fontstyle>靚女幫手執  &#13;<br> 講真阿樂Fans肯定一大籮，話要幫佢執個打波Look，個個都落力推介，要點當然係件衫。</fontstyle></spanclass></p><p><spanclass><fontstyle>至愛球隊：SacramentoKings  &#13;<br> 「鍾意帝王是因為球隊組織能力強，整體表現出色，每個隊員都充份發揮出團隊精神。」阿樂表示無論打波及工作，整體合作很重要，我都係咁話。&#13;<br> &#13;<br> <spanclass><fontstyle>至愛球星：Iverson  &#13;<br> 「喜歡Iverson，因為他只得183cm的身高都能擊敗很多高佬！」雖然好多人批評他只懂鏟籃，遠射奇差，又獨食，但阿樂替他辯護：「Iverson控球能力好，偷波又勁，既能攻亦可守。」雖然是忠實Fans，但籃球波衫實在太貴！所以阿樂的珍藏不多只有一件Iverson的波衫，阿樂Fans識做啦！</fontstyle></spanclass></fontstyle></spanclass></p><p><b> 店舖資料</b> &#13;<br> adidas（27306685）&#13;<br> 尖沙嘴海港城2202店&#13;<br> &#13;<br> Champion（23106521）&#13;<br> 銅鑼灣軒尼詩道555號崇光百貨4樓&#13;<br> &#13;<br> SHOOTINGFIVE（23951633）&#13;<br> 旺角亞皆老街109號皆旺商業大廈12樓1203室</p><p><b> 樂遊遊</b> &#13;<br> 換個話題，同阿樂講講另一個熱門內容－旅遊，不過……&#13;<br> 「我呢啲鄉下仔，邊度都未去過。」阿樂咁講。&#13;<br> 但查實係，自稱鄉下仔的他都去過不少地方，至少就有中國和泰國，有相為證㗎，不過年代久遠，差啲唔認得。</p><p>阿樂又講：「我最想去美國睇NBA，如果係旅行，就會揀夏威夷同拉斯維加斯。」&#13;<br> 夏威夷有的是美女、陽光，不少男士心目中的天堂；拉斯維加斯夜夜笙歌，堂皇華麗，不好賭的阿樂都說是人生必去的地方。不過對於已經變成大忙人的阿樂而言，去旅行暫時只可以是夢想吧。</p></body></html>