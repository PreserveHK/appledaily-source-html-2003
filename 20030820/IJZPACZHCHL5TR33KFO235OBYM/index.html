<html><header><meta charset="utf-8"><title>新車速報：<br>雷諾MeganeII1.6另類法式風情</title></header><body><h1>新車速報：<br>雷諾MeganeII1.6另類法式風情</h1><p>法國雷諾MeganeII車系，跟舊有型號可謂截然兩樣，除加入有唔少汽車新元素之外，還予人一份年輕活力感。繼早前一款豪華版嘅MeganeII2.0率先抵港後，最近代理又引入埋另一部走普及化路線嘅MeganeII1.6型號；大個子造型加上五門掀背小房車嘅方便，較一眾同級歐、日車款表現更突出，加上響EuroNCAP撞擊測試中獲得最高五星評級，以及榮獲多國選為2003年度嘅CarofTheYear，又真係好有瞄頭噃！&#13;<br>&#13;<br>記者、攝影：陳偉林　&#13;<br>ImageGirl：Cherry&#13;<br>逢星期一至日出版</p><p><br> &#13;<br> <spanclass><fontstyle>新車帶出Avantime影子  &#13;<br> 雖然新車沿用番Megane呢個名字，惟呢款全新MeganeII五門掀背轎車，跟上一代可謂截然兩樣，反之外貌輪廓，卻帶出同廠一款豪華MPV嘅Avantime的影子呢！突出嘅車尾教人留有深刻印象之餘，車頭一對多幅面大燈設計，匹配上原廠聚焦霧燈，亦見有號召力呢！</fontstyle></spanclass></p><p><CENTER> ■後排空間寬敞，遇有需要時尾排重可以個別收摺起，令容量倍增。</CENTER> </p><p><br> &#13;<br> <spanclass><fontstyle>VVT偈表現平均有力  &#13;<br> 新車改配一台1.6公升直4DOHC偈，內附VVT設計，每段輸出平均有力之餘，低轉扭力反應亦見突出，匹配上全新4前速半自動波，轉檔利落又順滑，就算改用手動式轉檔亦見敏捷。而底盤結構穩紮，走彎循迹性高，加上四輪高效能碟煞、ABS連EBD裝置，可靠安全性絕對係毋庸置疑呢！</fontstyle></spanclass></p><p><spanclass><fontstyle>設備講究愜意舒適  &#13;<br> 新車走普及化路線，車廂前後兩排改換上軟滑嘅絲絨料，置身其中妥貼舒適，又見車廂空間闊落，加上四門電窗、門邊電鏡，又有自動開關頭燈同雨滴感應水撥，還有原廠冷氣、高級CD音響連三對揚聲器，響寧靜空間裏享受至愜意，當然唔少得重有前後六個安全氣袋連充氣簾幕㗎！</fontstyle></spanclass></p><p><spanclass><fontstyle>記者試後簡評  &#13;<br> 帶出同廠Avantime影子嘅全新MeganeII，造型設計獨特富時尚感，而一台全新1.6公升VVT偈，輸出平均低轉扭力充沛，加上一套4前速附有SequentialShift半自動波，轉檔反應順暢利落，而車子本身重有唔錯嘅隔音效果呢！&#13;<br> &#13;<br> <spanclass><fontstyle>Cherry又點睇部車？  &#13;<br> 部車賣相好特別兼有個性，車廂鋪排細致吸引，又見空間闊落，比較起同級日本車自然更具瞄頭。</fontstyle></spanclass></fontstyle></spanclass></p><p><spanclass><fontstyle>雷諾MeganeII1.6規格  &#13;<br> 引擎：1598cc直4DOHC&#13;<br> 馬力：115ps/6000rpm&#13;<br> 扭力：15.5kgm/4200rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）碟式（後）碟式（ABS）&#13;<br> 輪胎：205/55R16ContinentalPremiumContact&#13;<br> 尺碼：4209×1777×1458mm&#13;<br> 軸距：2625mm；車重：1225kg&#13;<br> 0-100公里：12.8秒；極速：182km/h&#13;<br> 新車售價：$154,008&#13;<br> 車輛提供：捷成汽車（29262296）</fontstyle></spanclass></p></body></html>