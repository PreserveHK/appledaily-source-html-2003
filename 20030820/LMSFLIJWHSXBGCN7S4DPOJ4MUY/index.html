<html><header><meta charset="utf-8"><title>畫冊長出長有　靚過真人<br>妹妹Morning娘夢遊仙境搵細路錢</title></header><body><h1>畫冊長出長有　靚過真人<br>妹妹Morning娘夢遊仙境搵細路錢</h1><p>喺香港最受細路歡迎嘅Twins最近先識出兒歌VCD賺多筆，但係日本嘅Morning娘專攻兒童市場的支線組合MiniMoni，一早就已經出晒體操歌、沖涼歌、糖果包等等，最近佢哋重做埋兒童服裝品牌代言人，我羅拉都要讚佢哋嘅市場策略做得幾好！為咗繼續搵錢，佢哋最近更加出咗本畫冊寫真集《MiniMoniIllustCollectionVol.1》，搵咗幾個插畫師用唔同繪畫方法畫佢哋個嘜頭出嚟，雖然畫到美輪美奐咁，不過就覺得搵笨咗啲囉！<br> &#13;<br> <spanclass>四個妹妹都似 &#13;<br> 咁我羅拉唔係話本書入面畫得MiniMoni四個妹妹成員唔靚，相反木顏色輪廓素描嗰部份，簡直畫到佢哋靚過真人好多倍，尤其係加護亞依真係幾神似。另外講明改編自小飛俠同愛麗斯夢遊仙境嘅短篇古仔，就將四個成員融入童話世界裏面嘅經典場面，小朋友睇到都應該幾有親切感㗎。&#13;<br> 不過本畫冊其餘嘅部份就好鬼求其，如果諗住長出嘅，睇嚟要改善吓啲內容，先可以吸引小朋友fans繼續買！</spanclass></p></body></html>