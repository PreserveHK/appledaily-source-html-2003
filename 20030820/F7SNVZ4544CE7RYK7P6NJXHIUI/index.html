<html><header><meta charset="utf-8"><title>7號王從希有冇整容　城城昅實<br>Eason轟港姐騷質素愈來愈差</title></header><body><h1>7號王從希有冇整容　城城昅實<br>Eason轟港姐騷質素愈來愈差</h1><p>無綫昨日安排十二位準港姐見評判，表演嘉賓陳奕迅亦有到場。他表示不知當晚的表演細節，更批評港姐質素一年比一年差。</p><p>無綫《二○○三年度香港小姐競選》將於本周六晚假紅館舉行，昨日大會在尖沙嘴香格里拉舉行記者會，邀請當晚演出嘉賓陳小春和陳奕迅（Eason）出席宣傳，同時安排十二位候選佳麗再次會見評判。當晚將由陳百祥、鄭中基和曾志偉擔任司儀，屆時他們還會跟佳麗一起穿上泳裝亮相。<br> &#13;<br> <spanclass>陳奕迅發牢騷 &#13;<br> 節目其中一環節由Eason、小春和謝霆鋒合作表演歌舞，表演在即，Eason昨日竟表示不知道自己表演的細節，還滿腔怨言地說：「大家覺唔覺得啲質素愈嚟愈差，連自己都控制唔到，到時係唱現場、咪嘴、定係跳舞都唔知㗎，惟有隨波逐流啦。有時間就綵排，冇時間咪執生囉，呢個問題一直都存在！」&#13;<br> Eason言語間似乎相當不滿工作上的安排，但節目監製衞世輝解釋說：「冇時間綵排佢應該問番唱片公司，無綫嘅大門係隨時打開，冇時間限制，藝人冇時間綵排我哋當然都會擔心演出水準。」&#13;<br> 相反，小春和霆鋒已於前晚排練舞步，小春認為舞蹈有一定難度，現時最擔心綵排時間不足，往後會盡量抽空練習。<br> &#13;<br> <spanclass>「要睇清楚啲」 &#13;<br> 決賽在即，7號王從希被傳曾割雙眼皮及鼻子整型，雖然王從希極力否認，但負面新聞對她始終有影響。評判之一的郭富城昨日坦言如感到佳麗真的曾經整容，對評分難免會打折扣，城城說：「我唔相信有佳麗整容，但評判角度當然係自然美好啲，所以我都會睇清楚啲，相信唔單止我，其他評判都會。」而另一位評判鄭裕玲則認為傳聞不會影響她的評分。&#13;<br> 儘管評判對王從希整容的傳聞各有意見，但未有打擊其自信心，她說：「我唔怕會對我嘅分數有影響，因為我冇做過，但我咁大個女覺得最委屈係今次，所以喊咗好耐。」&#13;<br> 採訪、卓寶花&#13;<br> 攝影：林德雄</spanclass></spanclass></p></body></html>