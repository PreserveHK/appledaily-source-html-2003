<html><header><meta charset="utf-8"><title>單親婦配公屋缺錢交上期</title></header><body><h1>單親婦配公屋缺錢交上期</h1><p>「之前房屋署都派過一間屋畀我兩仔乸，不過，因為我哋冇錢交上期、按金，所以自動放棄咗；如果今次再唔要，恐怕我兩仔乸要瞓街。」單親的李女士面有難色對記者說。&#13;<br> 五十五歲的李女士，身世坎坷，十八歲與任職海員的丈夫結婚，可惜未幾雙方失去聯絡，她含辛茹苦才將兒子撫養成人。由於年輕時過份操勞，李女士晚年換來一身病痛，她分別患有糖尿病及高血壓，需長期服用藥物，遂被迫提早退休；現生活依賴三十五歲從事售貨員的兒子維持。&#13;<br> 可惜近年本港銷售市道欠佳，李女士的兒子亦受到影響，收入大幅減少，現時每月薪金約有六千五百元，兩母子生活拮据。「𠵱家租人樓住，淨係交租都要四千蚊，剩低二千幾蚊，阿仔自己返工都要搭車、食飯啦，根本就畀唔到幾多我，我連睇醫生都冇錢，幾乎個個月都要問親戚朋友借。」<br> &#13;<br> <spanclass>基金撥款助搬遷 &#13;<br> 日前，李女士喜收到房屋署的通知，兩母子獲編配一間位於屯門的公屋，每月租金九百七十二元，大大減輕他們的經濟壓力。奈何家無積蓄的李女士，因為無力預繳一筆上期、按金的費用，為此惆悵不已。&#13;<br> 「有咗間公屋，以後就唔使再捱貴租，到時生活應該會好些少；不過，霎時間要我交咁大筆錢，都唔知去邊度搵，老實講，𠵱家所有親朋戚友見到我都驚，冇人肯再借錢畀我。我真係好擔心，唔知點算。」說着說着，李女士的眼淚已奪眶而出。&#13;<br> 蘋果日報慈善基金了解過李女士的處境後，即時撥款二千八百五十一元，助她繳付新屋上期及按金。	捐款編號：C1068&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>