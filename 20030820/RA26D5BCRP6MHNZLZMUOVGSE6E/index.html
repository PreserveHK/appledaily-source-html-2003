<html><header><meta charset="utf-8"><title>　　煲呔曾點解打煲呔？ - 李八方</title></header><body><h1>　　煲呔曾點解打煲呔？ - 李八方</h1><p>英國駐港總領事易角，駐北京大使館公使柏聖文（StephenEdwardBradley），將會接替行將退休嘅何進爵士，年底到任。八方聽到柏聖文個名，馬上諗起呢位打煲呔嘅靚仔外交官，當年佢老哥借調到港英政府做副政治顧問，剛好撞正八九民運同中英爭拗，認真唔得閒。&#13;<br> 柏仔今次重返香江，聽講煲呔曾最高興。佢打第一個煲呔，都係同柏仔有關。&#13;<br> 話說煲呔曾當年做緊官仔，佢同由英國嚟嘅柏聖文打賭，如果佢夠膽帶柏仔個煲呔出鏡，柏仔就要送咗個煲呔畀佢。結果，曾蔭權梗係贏咗，自此之後，佢就愛上結煲呔，覺得好好睇。<br> &#13;<br> <spanclass>柏聖文威水史 &#13;<br> 柏仔由八八年起做港府嘅副政治顧問，服侍過衞奕信同肥彭，做到九三年，前後五年。之後英國佬重特許佢停薪休假，留喺香港嘅LloydGeorgeInvestmentManagement公司做副總裁，對香港情況可謂非常熟悉。喺香港民怨四起，大罵英國人唔夠義氣之際，柏仔應該可以有多啲作為。&#13;<br> 講起柏仔做過嗰間LloydGeorge公司，好有來頭，呢間基金公司老闆叫羅祖儒（LloydGeorge），佢阿爺叫做DavidLloydGeorge（勞合．喬治），一九一六至二二年間做過英國首相，當年不但反對大英帝國擴張，重推行養老金及國民保險制度，係改革先鋒，有支歌仔《LloydGeorgeKnewMyFather》，家傳戶曉。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>