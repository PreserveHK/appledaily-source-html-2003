<html><header><meta charset="utf-8"><title>一味窩輪：中信重有得上買9646</title></header><body><h1>一味窩輪：中信重有得上買9646</h1><p>個市非常反覆，由升變跌，但恒指跌幅總算溫和，只係唔見15點。&#13;<br> 國泰（293）、太A（019）與中信泰富（267），同一系列，都有飛機生意，全部跑贏大市。國泰收12.60元，升20仙；太A收39元，升70仙；中信收15.95元，升30仙。&#13;<br> 3隻藍籌嘅相關Call輪，都有表現。國泰Call輪9810收37.5仙，升1仙，明年4月到期，溢價0.2%，槓桿率3.4倍。本來，溢價算好吸引，但正股再升恐怕冇乜水位，而槓桿率又唔得勁，冇乜吸引力。&#13;<br> 太ACall輪9660先一排曾多次推介，𠵱家61仙，單日升幅7%，明年1月到期，溢價2.5%，槓桿率6.4倍，數據算唔錯，但正股近期升得太急，要買貨，等平啲至考慮。&#13;<br> 中信Call輪主角，始終係9646，是日升幅11%，明年3月到期，現價13.9仙，溢價4.5%，槓桿率11.5倍，正股個勢仍然向上，可留意若有平貨，執些少，賺一兩成落車。<br> &#13;<br> <spanclass>長實Call輪不宜高追 &#13;<br> 長實（001）升50仙，收54.25元。龍虎榜上，有長實Call輪9388同9739，前者溢價20.5%，後者得3個星期壽命，溢價2.1%。正股似乎需要透透氣，呢兩隻勁爆嘅長實Call輪，最好避一避。&#13;<br> 和黃Call輪亦係一樣，不妨先計賺錢數。長和明日派成績表，股價近期升唔少，話唔定喺業績公布前會有回吐。&#13;<br> 章盛</spanclass></p></body></html>