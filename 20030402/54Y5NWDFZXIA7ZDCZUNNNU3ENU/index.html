<html><header><meta charset="utf-8"><title>腦場記憶媒體大平賣</title></header><body><h1>腦場記憶媒體大平賣</h1><p>雖然隨住電腦多媒體不繼發展，令到儲存聲畫嘅記憶媒體需求大增，不過由於製造技術日漸穩定，各類記憶媒體賣價都得以降溫，尤其係面臨農曆新年之後嘅淡季，絕對屬入貨好時機。&#13;<br>&#13;<br>記者、攝影：徐影龍</p><p><spanclass><fontstyle>8MBBuffer硬碟歷史新低價  &#13;<br> IBM早排曾推出一款內置8MBBuffer嘅硬碟型號，80GB索價二千幾蚊，比同樣容量不過得2MBBuffer嘅型號貴三、四倍！令到砌機一族只好望門輕歎。雖然IBM已降回$1,020合理水平，不過MAXTOR重厲害，80GB加8MBBuffer只需$860，只係貴2MB型號百零蚊，好多人都寧願花多少少，換嚟更穩定嘅表現。</fontstyle></spanclass></p><p><spanclass><fontstyle>富士xD卡同對手睇齊  &#13;<br> 號稱全球最細最高容量嘅xD卡，初推出時售價驚人，不過近排售價已有回軟迹象。目前富士出品嘅128MBxD卡跟128MBMemoryStick及SD卡相差不大，約賣$440，原廠製造之餘重額外送一個擺放六張xD卡嘅盒仔，點計都算抵。雖然三款記憶卡都唔及CompactFlash咁平、靚、正，不過以專屬媒體嚟計，售價已令人滿意。</fontstyle></spanclass></p><p><spanclass><fontstyle>DDR400冷清333熱賣  &#13;<br> 由於未有底板真正支援DDR400（PC3200）以上速度嘅記憶體（除非靠超頻），加上賣價貴上一截，所以腦場交投極為淡靜，相反次一級嘅DDR333（PC2700）就熱賣非常。KingstonDDR333512MB最新報價$500，同牌子同容量嘅DDR400則要成$655，點揀唔使教喇。據灣仔電腦城嘅Summy講，價錢同再次一級嘅DDR266（PC2100）相差只係十幾蚊，所以幫客砌機時都會跟條DDR333記憶體畀佢哋。</fontstyle></spanclass></p><p>售賣點：ANAComputerTechnology&#13;<br> 地址：灣仔電腦城二樓249室&#13;<br> 報價熱線：28938819</p></body></html>