<html><header><meta charset="utf-8"><title>新車速報：<br>狠勁辣跑平治SL55AMG</title></header><body><h1>新車速報：<br>狠勁辣跑平治SL55AMG</h1><p>由AMG負責改裝嘅平治汽車，向來都會成為車迷追捧對象，當中又以響大家眼前嘅呢部SL55AMG開篷跑車為甚；呢部SL55AMG除造型極富吸引力外，500匹強勁馬力輸出更叫人印象難忘，當中一套偵測車距系統，亦能增添一份行車安全性呢！有興趣嘅車迷，記住唔好錯過今日嘅介紹喇！&#13;<br>&#13;<br>記者、攝影：黃凱穎　ImageGirl：王穎</p><p><spanclass><fontstyle>跑化車廂布局好豪呀！  &#13;<br> 呢部新近抵港嘅SL55AMG，車廂布局可謂豪華至極；當中除一雙以高級真皮鑲嵌，並輔有按摩功能嘅桶形跑車座椅最惹人注目外，中控台上更備有恒溫冷氣及高級音響組合，使用時極為方便。而車上乘客更可透過設於中控台上嘅電視屏幕，觀看香港嘅電視節目，當駕駛者將波檔轉至D檔後，電視會自動關掉，以確保駕駛者唔會因看電視而分心。&#13;<br> 另外，此車更裝有一套原廠車距探測儀，當雷達探測到車子與前車距離過於接近時，便會自行將車速減慢及發出警號提醒駕駛者將兩者距離拉遠，而雷達則被置於車頭鬼面罩嘅平治廠徽後方，從而無損其狠辣跑車嘅造型呢！</fontstyle></spanclass></p><p><spanclass><fontstyle>賣相狠辣好型呀！  &#13;<br> 原有平治SL開篷跑車嘅造型，經已極具吸引力，但響大家眼前呢部經由AMG精心調校嘅SL55AMG，卻顯得更富跑車意識；除流線造型富有一份吸引性外，車身兩旁更加有裙腳，響四輪18吋AMG跑車合金胎軨襯托下，一份高性能開篷跑車形象可謂表露無遺。</fontstyle></spanclass></p><p><spanclass><fontstyle>500匹馬力輸出好勁呀！  &#13;<br> 新車以一台經AMG精心改良嘅5.5公升V8SOHC引擎作核心，500匹強勁馬力輸出教人印象難忘之外，高達71.4kgm嘅扭力輸出，響一套5前速半自動波輔助下，不但能有狠勁起步及加速表現，而且重可以畀到你有操控手波車嘅快感㖭！然而，一套可調校高低嘅氣壓懸掛系統，可讓你能因應不同路面情況而調節離地距之餘，加上四輪18吋高性能輪胎輔助下，亦能增強操控表現及路面循迹性，當然唔少得重有高性能透氣煞車碟，所畀到你收放自如嘅效果呢！</fontstyle></spanclass></p><p><spanclass><fontstyle>記者試後簡評  &#13;<br> 平治SL55AMG造型狠辣之餘，500匹馬力輸出亦教人對其留有深刻印象；而一套車距探測儀，亦能有助增強行車安全性呢！</fontstyle></spanclass></p><p><spanclass><fontstyle>平治SL55AMG規格  &#13;<br> 引擎：5439ccV8SOHC&#13;<br> 馬力：500ps/6000rpm&#13;<br> 扭力：71.4kgm/2750-4000rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟&#13;<br> 輪胎：（前）255/40R18（後）285/35R18&#13;<br> 尺碼：4535×1827×1295mm&#13;<br> 軸距：2560mm；車重：1955kg&#13;<br> 0-100公里：4.7秒；極速：250km/h&#13;<br> 平均耗油：13.5L/100km&#13;<br> 新車售價：$2,170,000&#13;<br> 車輛提供：金富汽車（24821119）</fontstyle></spanclass></p></body></html>