<html><header><meta charset="utf-8"><title>失業漢配公屋無錢買床</title></header><body><h1>失業漢配公屋無錢買床</h1><p>「社工淨係幫我搵到個舊電飯煲同兩張氈，我惟有餐餐用電飯煲煮個麵或者蒸隻鹹蛋送飯，另外執塊蓆加床褥番嚟晚晚打地鋪，半夜覺得凍就起身着多件衫。」面容憔悴的阿根向記者訴說。<br> &#13;<br> <spanclass>盼獲贈舊家電 &#13;<br> 四十四歲的阿根，近日獲房屋署恩恤分配公屋單位，得以減輕屋租負擔及改善居住環境，但他失業後倚靠綜援金維持生計，勉強應付新居的屋租及水電按金後，再無餘錢購買家具電器。&#13;<br> 「我做開搬運工人，幾年前因為經濟環境唔好，俾公司裁咗出嚟，之後不斷搵朋友介紹都無辦法搵番份工。我唔識字，其實乜嘢工都肯做，做清潔好、做打雜又好，可惜𠵱家真係好難搵工！」獨身的阿根黯然說，他雙親早年逝世，胞兄姊甚少與他聯絡，遺下他孤苦伶仃，缺乏家庭溫暖。&#13;<br> 刻下，阿根只盼有一張單人床、石油氣煮食爐及雪櫃解決生活所需。「希望大家幫忙，捐啲舊家具電器畀我。」阿根由衷地呼籲。	捐款編號：C0885&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>