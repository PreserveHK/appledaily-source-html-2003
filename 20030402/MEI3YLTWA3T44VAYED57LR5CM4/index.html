<html><header><meta charset="utf-8"><title>OL時裝今日開倉2折買衫送舊迎新</title></header><body><h1>OL時裝今日開倉2折買衫送舊迎新</h1><p>一星期返足六日工，點樣Mix&amp;Match都好似覺得衣櫃裏的衣服不敷應用，心思思想入新貨。幸好每個月總會搵到開倉執到筍貨，慳慳埋埋都夠買口罩。今次介紹的筍倉由二折至三折發售，全部是OL熟悉的品牌如AnneKlein、Melani、Moiselle、bv.blu.、Tite等，由頭襯到落腳，連雨傘都有，畀足充份理由讓你貪新忘舊。&#13;<br>&#13;<br>記者：邵超　攝影：伍慶泉</p><p><spanclass><fontstyle>Mosielle喱士花邊牛仔長裙  &#13;<br> 原價$1,299　開倉價$390&#13;<br> Moiselle的服飾常綴以喱士花邊，款式較為女性化及華麗，偶爾花俏一點才覺得自己尚活在人間。</fontstyle></spanclass></p><p><spanclass><fontstyle>AnneKlein條子西裝褸  &#13;<br> 原價$2,280　開倉價$450&#13;<br> 多隻牌子中以A.K.的款式最齊全，衫褲鞋表飾物均有開倉筍貨，這件條子西裝顏色悅目，帶點跳脫的感覺。</fontstyle></spanclass></p><p><spanclass><fontstyle>TITE壓花皮袋  &#13;<br> 原價$438　開倉價$168&#13;<br> 一個皮手袋是開工必備物件，這個壓花皮袋手工精緻，用來襯便服同樣出色。</fontstyle></spanclass></p><p><spanclass><fontstyle>AnneKlein鑲石三針手表  &#13;<br> 原價$1,150&#13;<br> 開倉價$450&#13;<br> 出門見客，戴住呢款閃亮的鑲石三針手表，襯托你大方得體的形象，唔怕失禮街坊。&#13;<br> &#13;<br> <b> 開倉資料</b> &#13;<br> 日期及時間：4月2日至6日朝11晚8&#13;<br> 地址：尖沙嘴海港城廣東道11號世界商業中心3/F(海港城展銷集)&#13;<br> 查詢電話：21188008&#13;<br> 付款方式：現金、信用卡及EPS適用</fontstyle></spanclass></p></body></html>