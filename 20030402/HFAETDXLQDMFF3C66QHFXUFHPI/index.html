<html><header><meta charset="utf-8"><title>　　田氏兄弟「不仁」「不義」 - 李八方</title></header><body><h1>　　田氏兄弟「不仁」「不義」 - 李八方</h1><p>梁錦松零智地買車，令好多人都刮目相看老董旁邊嘅新貴，好似馮國經兄弟、田北俊兄弟、鄭維志以至羅康瑞等，睇吓邊位四年後更上層樓。&#13;<br> 一位老前輩分析，班新貴有財有勢有野心，但佢哋最大嘅問題就係冇政府行政經驗，又冇公務員傳統，更大問題係當班公務員死嘅，有功自己領，有鑊公僕揹，所以得唔到公僕支持，有官冇吏，政令怎行？&#13;<br> 咁樣形容班新星，又可能激咗啲；不過八方最近的確聽過有公僕中人為田家兩兄弟起咗個花名，大哥叫「田不仁」，細佬叫「田不義」，話大佬講嘢尖酸刻薄，二少就唔夠義氣；花名剛流傳，馬上有人抗議，話應該係大少叫做「不義」，因為佢成日「出賣」特首同行會，全無義氣可言；而二少就當眾話同楊啟彥唔熟，實在不仁喎，班AO睇見楊官咁，自然由頭一直涼到背脊，點合作呢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>