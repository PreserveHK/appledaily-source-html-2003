<html><header><meta charset="utf-8"><title>電腦新產品：HS系列LCD內外視覺享受<br>SONY送你三靚芒</title></header><body><h1>電腦新產品：HS系列LCD內外視覺享受<br>SONY送你三靚芒</h1><p>SONY出名做芒靚，當中主要原因除咗顯示屏技術一流，比同級機更Sharp更靚外，另一成功關鍵就係外形設計。未試真SONY最新嘅HS系列LCD，已經被佢搶眼外形所吸引，而SONY更特地送出三部靚靚LCD，作為獎品送畀《蘋果日報》嘅讀者㖭，想免費攞靚芒就要昅實喇。&#13;<br>&#13;<br>記者、攝影：徐影龍　ImageGirl：Clara</p><p><b> 三款型號售價</b> &#13;<br> SDM-HS93（19"）&#13;<br> $6,590（五月推出）&#13;<br> SDM-HS73（17"）&#13;<br> $3,990&#13;<br> SDM-HS53（15"）&#13;<br> $2,490</p><p>一直以來SONY芒出名夠靚，不過舊型號一向較着重顯示質素，相反機身少有特別搶眼嘅設計。全新嘅HS系列LCD，就大大打破舊有設計框框，設計意念以「Floating」作出發點，腳架部份採用中空設計，造成一種懸浮效果，相當之Cyber兼有型，鉸位則設於腳架底部，轉換角度都好輕鬆方便。機殼顏色備有灰黑及白兩色機身供選購，顏色唔算鮮豔不過一樣咁搶眼，最適合追求品味之人，作配襯家具之用。</p><p><spanclass><fontstyle>體貼設計內外俱備  &#13;<br> HS系列除整體設計夠搶外，曲背式設計亦好流線型，可作收藏火牛、插頭之用，令到機背接線得以大幅簡潔，打破電腦芒「向牆靠」嘅宿命，360度都咁靚。其他機能設計亦算體貼細心，如三種預設屏幕亮度調校，可因應使用環境快速轉換，如長期文書工作之人，便可用最低亮度，保護眼睛之餘亦可減省電子及增加屏幕壽命。15"型號之對比度為400:1，17"則為500:1，最正係19"型號具有高達700:1之對比度，不過香港要五月先有貨返。</fontstyle></spanclass></p><p><spanclass><fontstyle>考你邏輯送你三部SONYLCD  &#13;<br> 又到玩遊戲送獎品時間，想唔使錢又想捧部SONY靚芒返屋企？咁就要考吓你嘅智慧喇！讀者只需動動腦筋玩呢個日本大熱嘅《數字邏輯方塊》，推算出左方參加表格內的遊戲答案，再填妥參加表格Fax，就有機會免費攞走其中一部LCD，除頭、二及三獎送LCD外，重有一套四色嘅原子筆，作為二十份安慰獎送畀讀者。</fontstyle></spanclass></p><p><spanclass><fontstyle>參加辦法：  &#13;<br> 1.參加者須將參加表格內的遊戲完成，並聯同個人資料*，傳真至23075869?27420542，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者只以第一張作準。&#13;<br> 3.答中問題而又最早傳真**的1位參加者，可得大獎，第2位可得二獎，第3位可得三獎，第4至23位可得安慰獎。如沒有參加者答中問題，則以答案最接近及傳真時間**最早者可獲獎。&#13;<br> 4.得獎者將有專人以電話通知。&#13;<br> 5.《蘋果日報》及SONY員工、家屬均不得參加是次遊戲。&#13;<br> 6.《蘋果日報》對賽果保留最終決定權，參加者不得異議。&#13;<br> *參加者必須填上身份證上的姓名，否則將被取消資格。&#13;<br> **以本報傳真機內所顯示的時間作準。&#13;<br> &#13;<br> <b> 遊戲玩法：</b> &#13;<br> 方格之橫、直數字提示，代表該列填上顏色的方格排列次序，不過着色方格之間相差幾多空格，則由讀者推斷，完成後就會顯示一幅圖案。</fontstyle></spanclass></p><p><B> 遊戲</B> </p></body></html>