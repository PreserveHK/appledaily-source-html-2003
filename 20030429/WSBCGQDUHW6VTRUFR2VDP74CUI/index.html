<html><header><meta charset="utf-8"><title>新車速報：暴走天王<br>豐田AlphardLeonL.Eidition</title></header><body><h1>新車速報：暴走天王<br>豐田AlphardLeonL.Eidition</h1><p>豐田Alphard大行其道，唔單止廣受日本及香港車迷追捧，就連歌影視天王巨星黎明，近期亦購入一部作座駕；而響大家眼前呢部Alphard3.0，除咗全車加有東瀛暴走族喜愛嘅大包圍之餘，兼且重有豪華至極嘅車廂配搭，呢部咁出位嘅LeonL.Edition特別版，自然就更有瞄頭啦！&#13;<br>特約記者、攝影：李勤</p><p><spanclass><fontstyle>設備講究乘坐愜意  &#13;<br> 車廂陳設亦好講究，三排八座位以高級真皮鑲嵌外，四周重有桃木裝飾；其次，三排座席各有頭枕、手枕配搭之餘，還有獨立送風口及照明裝置，加上原廠恒溫冷氣同高級音響組合，以及電動趟門配搭，置身其中自然倍感愜意呢！再者，新車以一台3.0公升V6偈作驅動，加上給調低嘅車高，令行車時亦見穩定暢順得多呢！</fontstyle></spanclass></p><p><spanclass><fontstyle>暴走族包裝有號召力  &#13;<br> 呢部AlphardLeonL.Edition之所以咁吸引，除咗車身色調特別出位之餘，佢重加有全車東瀛暴走族Feel嘅包圍、尾定翼、大口徑尾喉同四輪電鍍合金胎軨，還有給調低車身嘅四輪吸震筒，富壓迫感嘅外觀，自然有一定號召力啦！&#13;<br> &#13;<br> <spanclass><fontstyle>Alphard3.0LeonL.Edition有瞄頭  &#13;<br> 1.一對Xenon頭燈加有燈眉，看來格外有神氣。&#13;<br> &#13;<br> 2.全新鬼面罩加上東瀛暴走族嘅一體式泵把連氣霸，望落好有一份壓迫感。&#13;<br> &#13;<br> 3.車身兩旁加有LeonL.Edition圖案，別有一番獨特性。&#13;<br> &#13;<br> 4.四輪電鍍17吋合金胎軨配搭，好切合暴走族性格。&#13;<br> &#13;<br> 5.車身給調低之餘，兩旁重加有裙腳，予人有更靠貼路面感。&#13;<br> &#13;<br> 6.寬闊嘅尾定翼連High-mount煞車燈，動感非常。&#13;<br> &#13;<br> 7.大口徑尾喉配搭，車子本身嘅剛勁味盡現。</fontstyle></spanclass></fontstyle></spanclass></p><p><spanclass><fontstyle>豐田Alphard3.0LeonL.Edition小檔案  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4845×1830×1935mm&#13;<br> 軸距：2900mm&#13;<br> 車重：1840kg起&#13;<br> 新車售價：$439,000&#13;<br> 車輛提供：富利堡汽車（23330747）</fontstyle></spanclass></p></body></html>