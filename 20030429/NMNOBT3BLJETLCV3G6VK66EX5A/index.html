<html><header><meta charset="utf-8"><title>日本妖男十國談<br>Gackt最愛香港濕𣲷𣲷皮膚滑</title></header><body><h1>日本妖男十國談<br>Gackt最愛香港濕𣲷𣲷皮膚滑</h1><p>日本中性妖男歌手Gackt之所以咁紅，係因為佢識得扮型之餘，又不失搞笑，𠱁得啲fans好開心。我羅拉最近儲齊Gackt扮十國人士嘅造型，姑勿論啲look係咪得啖笑，但原來佢真係去過好多地方，頗有見識，重話覺得學國語好緊要，佢話：「識中文就可以同全世界五分一人溝通，最化算。」show其中四款我羅拉覺得最有feel嘅造型畀大家睇睇，大家一齊開心吓都好吖！</p><p><spanclass>香港人口水多過茶 &#13;<br> 好明顯Gackt對上海灘時代好有情意結，佢重話好鍾意香港濕𣲷𣲷嘅氣候，啱佢嘅乾燥皮膚喎！重話依佢嘅觀察，覺得香港人好鍾意講嘢，重係其中一個講晒，另一個只可以乖乖咁聽，係咩？<br> &#13;<br> <spanclass>德國人得個樣靚 &#13;<br> 高大嘅Gackt扮德軍的確好英，不過佢對高踭鞋就睇到我眼都凸埋。佢話德國人就同德國車一樣，外形靚，夠晒安全，但坐咗入去就好悶喎！<br> &#13;<br> <spanclass>北海道人夠熱情 &#13;<br> 身為日本人嘅Gackt，個日本look睇落去居然似中山裝多啲，真係睇到我笑晒口。Gackt話日本嚟講佢最鍾意北海道人，夠晒熱情同親切。<br> &#13;<br> <spanclass>法國旅行要識「斯」 &#13;<br> Gackt話大家去法國旅行時，唔識英文同法文都冇問題，只要識講個「斯」字（意思係「呢樣」），就一定唔會餓親自己。</spanclass></spanclass></spanclass></spanclass></p></body></html>