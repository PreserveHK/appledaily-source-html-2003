<html><header><meta charset="utf-8"><title>701收料站：中意派息留芬佬</title></header><body><h1>701收料站：中意派息留芬佬</h1><p>經紀陳月中品題過嘅中意控股（1198），終於如期在噚日公布業績，一如佢所料，業績非常靚，全年盈利上升37%，有成4451.4萬元，但最正係派末期息8仙。&#13;<br> 小初同經紀陳講，對中意唔係太有信心，自從佢品題之後，股價並無太大異動，大部份時間在1元水平附近徘徊。噚日公布盈利大升好消息後，股價亦只係升咗4.9%，收1.07元，成交唔夠200萬元，唔算太標青。&#13;<br> 經紀陳反駁，佢反問小初，家陣係乜嘢環境，作為二三線股，股價企住唔跌已經好叻，況且家陣股價同惠理基金入股價1.05元差唔多，派高息更係留住芬佬嘅招數。噚日幕後掛出買盤，搭好成個棚，表現亦算有誠意。公司方面，更搵埋大美人關芝琳做家具代言人，人地搞咁多嘢，佢問小初重想點？&#13;<br> 小初唔敢質疑人哋嘅誠意，只係家陣股仔炒賣氣氛薄弱，最怕中意又係好消息當壞消息炒，所以有啲戒心。&#13;<br> 慕容小初</p></body></html>