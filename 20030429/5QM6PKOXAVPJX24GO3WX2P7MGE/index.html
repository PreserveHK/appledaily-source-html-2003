<html><header><meta charset="utf-8"><title>自己煮：2大電影編劇遇腦閉塞<br>自製甜品通晒！</title></header><body><h1>自己煮：2大電影編劇遇腦閉塞<br>自製甜品通晒！</h1><p>編劇人度橋寫劇本，場景大概離不開通宵達旦，再加香煙或齋啡。陳淑賢（Susan）及容雅慧（Ivy）兩位女編劇，卻同時愛上弄甜品來增加創作靈感。尤其是Ivy，嗜甜如命，在腦便秘時整甜品紓緩一下，整完又可飽口福，更重要是她們都相信甜品能刺激體內HappyJuice的分泌，形成NaturalHigh，有利寫作。&#13;<br>&#13;<br>記者：吳佩璇　攝影：林栢鈞&#13;<br>化妝：CiliFan（NARS）鳴謝：孖沙院（25436767）</p><p>從事編劇凡十年的Susan，曾參與編劇的電影有《夏日的麼麼茶》、《我愛你》、《東京攻略》等。早前上畫的《失憶𠝹女王》，則與Ivy齊齊有份參與。從事創作的她們，除例牌的會呷口煙和齋啡外，對甜品亦情有獨鍾。Ivy話：「通頂嘅人成日都覺得個口好乾，對於平日嘅食物已經無乜味覺，所以鍾意食甜嘢，咁先刺激到個Sense㗎嘛！」&#13;<br> &#13;<br> <spanclass><fontstyle>學張曼玉整焗豬扒  &#13;<br> 事實上，Ivy確曾因為食而誘發創作。兩年前，Ivy剛搬新居，可能是大廈設計問題，新屋總常嗅到鄰居煮食的油煙味。Ivy不覺討厭，更因常嗅到人家的飯香，而出版了一本短編小說《勾引你的鼻》。裏頭的故事都與食有關，重有埋食譜㖭！原來Ivy好喜歡下廚，早排心情靚，想起《白玫瑰》中張曼玉曾做一客焗豬扒飯給張耀揚食，場面浪漫，竟就反覆學煮十次八次請客，重猛話娛人自娛好開心！</fontstyle></spanclass></p><p><spanclass><fontstyle>最怕返朝九晚五  &#13;<br> 創作人大概都有這種心血來潮的古怪細胞。雖異口同聲說每創作完一個劇本後就如老了十年，但她們仍醉心這行。Susan笑言：「我好鍾意呢種自由嘅生活方式。啲朋友下晝三點打嚟問我做緊乜？我話喺沙灘游水。唔使朝九晚五，我覺得好正！」說到從事編劇的難忘事，Susan就話最開心是睇景：「拍《麼麼茶》時去現場睇景，發現嗰度比想像中重靚！套戲上咗之後重好多朋友叫我教佢哋去哩！」</fontstyle></spanclass></p><p><spanclass><fontstyle>Rum酒提子芝士蛋糕寫作時必備  &#13;<br> Susan從小都不愛吃甜，然記不起甚麼時候，她初嘗芝士蛋糕，結果一試喜歡，並從此對甜品有所改觀，由甚麼甜品都不太喜歡，到現在連中式糖水也會吃。今日她還多加心思，為芝士蛋糕再加入Rum酒、提子，寫作時再加一杯黑齋啡，就是她的最愛。</fontstyle></spanclass></p><p><b> 有咩料</b> &#13;<br> CreamCheese750g、白砂糖120g、蛋2隻、呍呢拿油少許、麵粉4湯匙、WhippingCream150g、提子乾150g、Rum酒100ml&#13;<br> 餅底：麥維他消化餅8片、無鹽牛油50g、肉桂粉少許</p><p><spanclass><fontstyle>核桃朱古力批（Brownie）愛情「結晶品」  &#13;<br> 甜品當中，Ivy至愛核桃朱古力批。事關Brownie夠濃味又最襟飽，當年她在澳洲求學時，跟當時的男友都很窮，最常點的就是一件Brownie加一杯咖啡兩份吃。雖然此情已逝，但既曾為愛情甜點，Ivy至今仍認定此甜品為浪漫標記，能對她起催情和增強創作力的作用。每逢趕稿或趕劇本的時候，更是不可不吃。</fontstyle></spanclass></p><p><b> 有咩料</b> &#13;<br> 麵粉150g、無鹽牛油90g、黃砂糖80g、蛋3隻、黑朱古力150g、核桃碎100g、鹽4茶匙、呍呢拿油3/4茶匙、唂咕粉4湯匙</p></body></html>