<html><header><meta charset="utf-8"><title>「奪麵雙琪」首同場　一動一靜<br>GiGi邵美琪愛陶喆唔使爭</title></header><body><h1>「奪麵雙琪」首同場　一動一靜<br>GiGi邵美琪愛陶喆唔使爭</h1><p>梁詠琪（GiGi）與邵美琪這兩位鄭伊健的新歡舊愛，自當年「奪麵雙琪」事件後，一直未同場出現過，前晚二人同欣賞陶喆個唱，想不到她們除了選擇男友的口味相同外，連音樂的喜好也一樣！</p><p>前晚陶喆的尾場個唱續有不少圈中人捧場，包括梅艷芳、鄭中基、鄭欣宜、洪天明、徐克夫婦、鄭裕玲與呂方，還有鄭伊健前任及現任女友邵美琪和梁詠琪。GiGi和邵美琪自年前的「奪麵雙琪」事件後，首次同場出現，但因座位相隔甚遠，故無視對方的存在，各自欣賞演唱會。&#13;<br> <br> <spanclass>興奮時站立跳舞 &#13;<br> 穿着白背心、黑長褲的GiGi，與經理人同行，全晚文靜地欣賞個唱。而戴上墨鏡的邵美琪則一身長袖外套，與好友鄧萃雯到場，看得興奮時還站起來跳舞。&#13;<br> 陶喆前晚跟前兩場個唱一樣，當情緒高漲時，便興奮地熊抱歌迷，結果他在慶功宴上自爆摸到女歌迷的重要部位，還拉開上衣展示胸口上被歌迷抓傷的指痕，被記者笑他遭胸襲。&#13;<br> 陶喆說：「咁不如話非禮，我成個人跳去佢哋度，好好玩，不過如果俾人非禮，我會介意。我見到有個三十幾歲嘅中年男子，見到我個樣好似話『comeon嚟啦』，嚇死我，但我都照樣攬佢哋。」&#13;<br> <br> <spanclass>摸到女歌迷要害 &#13;<br> 問陶喆怕不怕被指同性戀者，他笑罵：「黐線，點會？不過頭先有女仔咬我條頸，我都有掂到啲唔應該掂嘅地方。」陶喆憶述當時欲與歌迷握手，突被保安推撞，便不慎摸到女歌迷的重要部位。問陶喆是哪部位？他尷尬地說：「唔知，我只知摸到唔應該摸嘅地方，當時我唱緊《愛很簡單》，都唔係好簡單。」&#13;<br> 陶喆被問到阿梅欣賞其個唱時顯得異常投入，他說：「佢好支持我，一直想我嚟香港開演唱會，佢話以我為榮。」&#13;<br> 採訪：汪正文　攝影：陳慧安</spanclass></spanclass></p></body></html>