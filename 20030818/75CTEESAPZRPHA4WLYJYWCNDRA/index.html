<html><header><meta charset="utf-8"><title>家福道：<br>自製有味牙仔餅專畀老公送酒</title></header><body><h1>家福道：<br>自製有味牙仔餅專畀老公送酒</h1><p>Fion的一歲零囡囡琦琦除了食奶外，還會進食固體嬰兒食品，因為擔心市面的嬰兒食品有防腐劑問題，Fion決定在家自製健康的嬰兒食品，參考了許多外國嬰兒食譜，就利用囡囡最愛吃的餅乾、西蘭花和紅蘿蔔分別炮製出牙仔餅、意粉及有味粥三款好味又有營養的嬰兒食品，其中牙仔餅更被老公視之為送酒小食。&#13;<br>&#13;<br>記者：伍旋卓　攝影：林栢鈞&#13;<br>逢星期一至三、五出版</p><p>嬰兒對食物的要求，往往比成年人還要高。Fion最清楚自己囡囡的口味，一款食品吃上了數星期，便要轉一轉口味。&#13;<br> &#13;<br> <spanclass><fontstyle>飲開奶粉做意粉  &#13;<br> Fion平日喜歡閱讀外國嬰兒湊仔書，無意中發現內裏有很多有趣的嬰兒食譜，味道更可以隨意變化。Fion話一周歲的嬰兒，口味會較為固執，所以材料配合都要有心思，例如可以在意粉中加入BB食開的奶粉，令他們有種熟悉的感覺。&#13;<br> &#13;<br> <spanclass><fontstyle>大人啱食牙仔餅  &#13;<br> Fion自製的嬰兒食品最大特點是BB鍾意食之外，甚至連大人都啱食，好似牙仔餅為例，Fion加入了芝士做，既有營又夠香口，老公話送酒一流。</fontstyle></spanclass></fontstyle></spanclass></p><p><spanclass><fontstyle>送酒小食牙仔餅$12/42條  &#13;<br> 一般人以為自己做牙仔餅難度甚高，其實只要依足份量，不難做出既香脆，又有硬度的牙仔餅。Fion在自製的牙仔餅內加入芝士，即時令牙仔餅更具香味，囡囡食得好滋味外，老公Micky更以之作為送酒小食。</fontstyle></spanclass></p><p><b> 用咩料：</b> &#13;<br> 麫粉	6安士&#13;<br> 植物牛油	3安士&#13;<br> 車打芝士	4安士&#13;<br> 雞蛋	1隻</p><p><b> 好易煮：</b> &#13;<br> 1.先將牛油和麫粉混合，再加入車打芝士碎及拂勻的蛋漿搓勻成餅皮。&#13;<br> &#13;<br> 2.用麫粉棍將餅皮壓成3mm厚的麫糰，將壓好的麫糰用刀切成細條，闊度約5mm、長度約60mm（可切約42條）。&#13;<br> &#13;<br> 3.最後將麫條放入攝氏約200度的焗爐內焗8至10分鐘，待凍後放在保鮮盒中，可存放一個星期。</p><p><spanclass><fontstyle>BB啱食車打芝士意粉$25  &#13;<br> 這個芝士意粉是用嬰兒食開的奶粉煮成，所以BB吃適量的話，也不會造成飽滯。完成後放入雪櫃內，可以存放一星期，食用時只需加少許水，放入微波爐翻熱就可以。</fontstyle></spanclass></p><p><b> 用咩料：</b> &#13;<br> 西蘭花	4安士&#13;<br> 火腿	2安士&#13;<br> 車打芝士	2安士&#13;<br> 奶粉開水	300毫升&#13;<br> 意大利蛋麫	2個</p><p><b> 好易煮：</b> &#13;<br> 1.西蘭花、火腿和車打芝士切成幼粒。&#13;<br> &#13;<br> 2.BB奶粉以水開稀後，加入意大利蛋麫同煮，當蛋麫變軟，倒入西蘭花、火腿和芝士碎粒，煮約5分鐘。&#13;<br> &#13;<br> 3.將BB食的一份倒入攪拌機打碎，如果味道較淡，可加入少許鹽調味。　</p><p><spanclass><fontstyle>雜菜冰粒有味粥$12  &#13;<br> Fion夫婦都是朝九晚五外出工作，有時晚了回家，趕不了煮飯仔給囡囡吃，便會由雪櫃中取出一種由雜菜打成茸的紅色冰粒，令白粥不消三分鐘，變成一碗有味又有營的粥。Fion話冰粒亦可隨意放入牛奶內食用。</fontstyle></spanclass></p><p><b> 用咩料：</b> &#13;<br> 紅蘿蔔	1個&#13;<br> 薯仔	1個&#13;<br> 粟米	1條&#13;<br> 奶粉開水	300毫升</p><p><b> 好易煮：</b> &#13;<br> 1.紅蘿蔔、薯仔、粟米切幼粒，用奶粉水煮熟，加少許糖調味。&#13;<br> &#13;<br> 2.將煮好的牛奶和蔬菜放攪拌機內打碎。&#13;<br> &#13;<br> 3.將攪好的蔬菜茸倒入製冰盒內蓋好，放在冰櫃內雪成冰粒，食用時只需取一粒冰粒放入白粥內加熱便可。</p></body></html>