<html><header><meta charset="utf-8"><title>放寵物入LGG5400手機狗聲登場</title></header><body><h1>放寵物入LGG5400手機狗聲登場</h1><p>LG近期攻勢凌厲，新機一部接一部，而且部部都各有主題，好似早前部G7030大玩星座CyberFeel，而今期新機G5400就大玩動物，連狗吠聲都搬上手機，唔通想連狗主市場都唔放過？而G5400亦配搭埋七色閃燈外螢幕、32和弦及65,000彩芒，加上開價$2,200，各位用家換機時又可以多一個選擇了！&#13;<br>&#13;<br>記者：劉耀祥　攝影：黃子偉&#13;<br>ImageGirl：Elaine&#13;<br>逢星期一至五出版</p><p><spanclass><fontstyle>LGG5400Profile  &#13;<br> 制式：雙頻GSM900/1800&#13;<br> 顯示器：（外屏幕）單色顯示（內屏幕）65,000色/128×160解像度&#13;<br> 通話時間：約270分鐘&#13;<br> 備用時間：約200小時&#13;<br> 體積：86×46×22mm&#13;<br> 重量：85g&#13;<br> 電池：760mAh鋰電池&#13;<br> 功能：GPRS、WAP1.2.1、MMS、聲控、Java&#13;<br> 聲效：32和弦		&#13;<br> 查詢：26361123(LG)</fontstyle></spanclass></p><p>現時新款手機必備彩芒與和弦，而LGG5400點會冇呢兩個指定項目，不過LG似乎愈玩愈上癮，就連鍵盤聲就唔放過，一於大玩特玩，將鍵盤按鍵聲加入狗吠聲，效果相當唔錯，就連試機時都引到隻狗仔眼望望，以為有乜親戚嚟咗。除咗狗吠聲之外，亦都有國語及英語數目字發聲，真人發聲都幾準，有如打電話學英文（或者國語）。而G5040除了玩鍵盤聲之外，亦都加入漸變動畫Wallpaper，機內亦設有兩款漸變動畫供用家選擇，更可以選擇時鐘作為Wallpaper！</p><p><br> &#13;<br> <spanclass><fontstyle>一按錄音夠方便  &#13;<br> LGG5400從型號上看來像G5300的延續，不過睇過實物更覺得是G7030的續篇，同樣採用摺機外形，鍵盤布局與G7030都同出一轍，大大個數字鍵搭十字掣，而機側當然係音量掣及錄音掣，其中長按錄音掣可以直接開啟或關閉震動功能，毋須開機相當方便。而外屏幕就採用直身顯示，可以顯示時間、日期、接收狀態及電池狀態，不過就要打橫嚟睇，雖然有點不便，不過LG就在外屏幕特別加入七色閃燈功能，可於待機或來電時都可設定不同顏色，想點閃都得！</fontstyle></spanclass></p><p><br> &#13;<br> <spanclass><fontstyle>大量鈴聲Wallpaper任你玩  &#13;<br> 同時推出三隻顏色的LGG5400，繼續大玩顏色Mix&amp;Match，有銀色、紅銀及銀藍色應市，不論男女都啱用。而G5400既然有個靚靚65,000彩芒及32和弦，LG亦都賣大包，隨機附有超過100鈴聲及280款Wallpaper的光碟，可以從電腦利用Cable或組外線傳送至手機中，不論JPG、BMP或GIP都冇問題，加上支援MMS，用家唔使愁冇圖片Send畀朋友。而G5400於上網功能都相當齊全，支援10級GPRS，瀏覽WAP或下載JavaGame時就更加快手。</fontstyle></spanclass></p></body></html>