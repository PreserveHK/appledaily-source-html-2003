<html><header><meta charset="utf-8"><title>飲食人誌：冷麵系列之中式冷麵<br>中日混種冷麵每日限30碗熟客都冇得食</title></header><body><h1>飲食人誌：冷麵系列之中式冷麵<br>中日混種冷麵每日限30碗熟客都冇得食</h1><p>傳聞以四川擔擔麵起家嘅詠藜園，有一款從來未喺餐牌出現過嘅冷麵，由老闆娘親自炮製，每日限量30碗。冷麵用嘅配料雖全取材自傳統川菜，但係繁複嘅工序，原來全憑一位日本熟客教路，由冰水嘅溫度，到切配料嘅刀法、時間都非常講究，迫使楊太不得不親自出手，保持呢款芙蓉冷麵嘅神髓及質素。&#13;<br>&#13;<br>記者：馬慶武　攝影：周旭文、陳盛臣&#13;<br>逢星期一至三、五出版&#13;<br>&#13;<br><center><spanclass><fontstyle>四川冷麵工序大公開</fontstyle></spanclass></center></p><p><br> &#13;<br> 詠藜園餐牌上一向有一款四川冷麵，直至芙蓉冷麵面世，加上每日麵底供應緊張，四川冷麵從此消失，取而代之嘅係呢款只有熟客先識叫嘅神秘冷麵。</p><p><spanclass><fontstyle>日本客教路  &#13;<br> 至於點解會有呢款芙蓉冷麵，說起原來有段古：話說老闆娘有一日同一位日本熟客張先生傾開偈，佢大讚詠藜園自製嘅麵條彈牙爽滑有麵香，但係變化就太小，覺得有啲嘥料，跟住就提議用詠藜園嘅麵底嚟做冷麵喇，重話要打破傳統，唔用麻醬，而用佢食過覺得勁正嘅雲白肉汁，更將佢食咗幾十年日本稻庭麵偷師番嚟嘅整冷麵技巧示範畀楊太睇。楊太一試之後覺得果然好掂，自此就開始整嚟畀啲熟客仔試，到愈來愈多人知愈來愈多人叫，一日限量30碗話咁快午市已經賣晒。想試嘅食客，最好預先一日打電話預訂。</fontstyle></spanclass></p><p><spanclass><fontstyle>芙蓉冷麵$32  &#13;<br> (每日限量供應30碗)&#13;<br> 冷麵加上雲白肉汁撈勻，香甜中又帶有少許辣味，而且散發中芹清香，入口感覺極清新涼快。不過主角仍然係爽得嚟滑又有蛋香、每條都勁冰涼嘅麵條。</fontstyle></spanclass></p><p><center> <spanclass><fontstyle>食客兩句  </fontstyle></spanclass></center> </p><p><br> &#13;<br> <spanclass><fontstyle>同場冷盤  </fontstyle></spanclass></p><p><spanclass><fontstyle>夫妻肺片$55  &#13;<br> 四川經典名菜，停咗30年，啱啱上年先重現詠藜園。楊太專誠派大廚去佛山搵詠藜園第一代老師傅取經。除咗用金錢肚、五香牛肉外，當中不可缺少嘅係牛頭肌，一片片半透明啫喱狀嘅牛頭肌，係牛額嘅肌肉，煙韌有咬口，愈𡁻愈香辣。</fontstyle></spanclass></p><p><spanclass><fontstyle>鎮江燒肉$55  &#13;<br> 中間係豬手瘦肉，頭尾啫喱狀嘅係豬皮凍（即將豬皮加調味煮熔再凝固），味道似鹹豬手，口感亦好得意，屬四川難得唔辣嘅冷盤。</fontstyle></spanclass></p><p><spanclass><fontstyle>詠藜園  &#13;<br> 地址：紅磡黃埔花園第8期1樓蔡瀾美食坊102,103及105號舖&#13;<br> 電話：23206430&#13;<br> 營業時間：上午11時至下午4時，下午6時至11時</fontstyle></spanclass></p></body></html>