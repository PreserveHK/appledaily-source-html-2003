<html><header><meta charset="utf-8"><title>日本人打大風都要搶《WE7》</title></header><body><h1>日本人打大風都要搶《WE7》</h1><p>呢個禮拜認真多勁作續集湧現，同時間竟然有《SUMMONNIGHT3》、《FFCC》同埋《機戰D》，一堆續篇爭崩頭。雖然計唔到呢幾隻嘢如果分開時間出會唔會好賣啲，但係無可否認呢度每一隻都對班㗎仔極之吸引。有幾吸引？你睇吓周末嗰兩日，打風打到暴雨警告，都有大把人去秋葉原排隊買就知啦。話時話，呢個禮拜出現咗個好特別嘅現象，企響遊戲機部門排隊嘅客人，唔再好似平時咁局限於小朋友同中朋友，連西裝友同埋着住波衫嘅阿叔都排埋一份，手揸當然係全球朝思暮想嘅《WINNINGELEVEN7》啦！舖頭入幾多貨都轉眼冇晒，賣到洪洪聲呀！足球無分國界呢句說話果然冇錯！&#13;<br>&#13;<br>文：貓仔Ryo</p><p><center> ■暴雨警告下，仍有唔少機迷排隊買Game。</center> &#13;<br> &#13;<br> &#13;<br> 作者介紹：曾任職香港遊戲雜誌編輯，現於日本讀書及工作。</p></body></html>