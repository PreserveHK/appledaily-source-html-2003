<html><header><meta charset="utf-8"><title>Young出街﹕<br>Sky自選沙灘LookBoardshorts無懼白雪雪</title></header><body><h1>Young出街﹕<br>Sky自選沙灘LookBoardshorts無懼白雪雪</h1><p>今日要和大家講講「Sky」。夏日的天空，有陽光、白雲，繼續發夢……在一片晴空下投入涼浸浸的大海，還有穿着沙灘裝的靚女……靚仔……&#13;<br>夠了！別發夢啦！我要說的「Sky」，是由五個男孩組成的樂壇新丁，不過，他們也愛穿着至型沙灘裝，在晴空下的海灘癲餐飽，而且，一樣夠靚仔……&#13;<br>&#13;<br>記者：陸伊琳　攝影：梁細權</p><p>睇真Sky嘅成員，個個白雪雪，有兩個手腳更可以同藤條比拼，不過佢哋就異口同聲：「最愛陽光海灘！」而且個個都毫不吝嗇，大晒光滑手臂大腿，理由好簡單：「夏天唔Show肉，辜負了燦爛陽光！」咁又真。所以呢日佢哋就悉心打扮，成身花碌碌自選沙灘Look，加埋佢哋嘅陽光笑容，搞到熱辣辣的沙灘都大大升溫，一時見佢哋一時玩摔角叫到拆天，轉頭又走去踢踢水扮萬人迷。咪以為佢哋新入行就冇Fans，誰不知突然閃出幾個小妹妹，大叫Sky又爭着要同當中的Kin合照，「因為佢最靚仔！」𠵱家嘅妹妹都好直接。</p><p><spanclass><fontstyle>夏日最InLookBoardshorts  &#13;<br> Sky隊員齊齊話，大熱天時，必穿短褲仔，理由好簡單，涼快通爽！首選是今年熱夏最受歡迎的Boardshorts（水上活動褲），Wakeboards熱潮帶起Boardshorts熱，款式多之餘，最重要是穿上了別有優越感，型嘛！所以有理冇理，玩水上活動與否，都肯定係後生仔必備的夏天裝。講到顏色選擇，各人七嘴八舌，各持己見，有些喜歡搶眼的花碌碌，有些喜歡沉實的淨色，但不論下身的Boardshorts是甚麼款式，他們心得一致：「上身一定要襯淨色背心或T恤，光脫脫一樣不錯！」</fontstyle></spanclass></p><p><spanclass><fontstyle>熱情派：我愛花碌碌  &#13;<br> 擁躉：Bon&#13;<br> Bon喜歡搶眼的圖案，有幾花得幾花，原因係感覺開心似夏日，在沙灘上一定搶晒鏡。</fontstyle></spanclass></p><p><spanclass><fontstyle>穩陣派：小花紋特別  &#13;<br> 擁躉：Gilbert、Bonald&#13;<br> 隊長Gilbert和Bonald都喜歡有少許花紋的款式，他們說最重要是特別得來易襯衫。</fontstyle></spanclass></p><p><spanclass><fontstyle>純情派：淨色最易襯  &#13;<br> 擁躉：Kin、Yani&#13;<br> Kin及Yani都喜歡淨色，尤其是淺色系列，貪不需用腦，隨便襯上淨色衫都沒有問題，不過就好易弄污！</fontstyle></spanclass></p><p><spanclass><fontstyle>店舖資料  &#13;<br> （a）Quiksilver&#13;<br> 地址：尖沙嘴海港城2308及2309號舖&#13;<br> 電話：29562998&#13;<br> &#13;<br> （b）XGame&#13;<br> 地址：銅鑼灣白沙道11號1樓&#13;<br> 電話：28818960</fontstyle></spanclass></p></body></html>