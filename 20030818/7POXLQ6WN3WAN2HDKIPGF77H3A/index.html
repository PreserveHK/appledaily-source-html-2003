<html><header><meta charset="utf-8"><title>福士GolfSpyder　迎擊萬事得MX-5</title></header><body><h1>福士GolfSpyder　迎擊萬事得MX-5</h1><p>雖然新一代福士Golf，要響嚟緊九月舉行嘅法蘭克福車展上，才正式跟車迷見面，但最近有外國傳媒報道，指廠方將會為新一代Golf推出Spyder開篷版，並預計於2005年推出市場，並以備受車迷追捧嘅萬事得MX-5為假想敵。&#13;<br>從預想圖中可以睇到，全新福士GolfSpyder造型甚具跑車風格，當中一對以雙圓燈組成嘅頭燈，襯以闊大鬼面罩、圓渾流暢嘅車身線條，以及闊大跑車合金胎軨組合，望落倍見有一份吸引力；車廂布局方面，則由原來四座位配搭改為雙座位組合，並用上跑車化嘅桶形坐椅，承托力明顯來得更佳，而設備配搭亦見齊全易用，但又於新車仍在設計階段，故仍有待廠方公布有關資料後方可作實。另外，該消息又指呢款全新福士GolfSpyder，將會以一台能輸出150匹馬力嘅2.0公升FSI偈作動力核心，輔以輕量化車體結構，0至100公里加速度約為6秒內，性能表現可謂毋庸置疑。有興趣嘅車迷，不妨留意日後關於此車更多嘅資料喇！</p></body></html>