<html><header><meta charset="utf-8"><title>　　徐四民最後的玫瑰 - 李八方</title></header><body><h1>　　徐四民最後的玫瑰 - 李八方</h1><p>前全國政協徐四民噚日送別結婚六十多年嘅愛妻郭素蘭，設靈北角殯儀館。以徐老嘅江湖地位，連特首董建華都喺百忙之中抽空致敬，晚上七點幾由特首辦趕到，慰問徐老兼坐咗五分鐘先走。另外到場鞠躬嘅高官有梁愛詩、孫明揚、王永平、林煥光以及羅范椒芬等，李嘉誠父子、何鴻燊、前高官葉劉等都有送花牌。&#13;<br> 最感人都要算徐老送畀愛妻嘅花牌，放於靈堂正中，花牌中間由粉紅玫瑰組成心形，外圍襯以潔白嘅百合花，牌上寫上「陪伴一生　相思無期」。&#13;<br> （圖）董建華（左）到靈堂送別郭素蘭時，向徐四民握手慰問。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>