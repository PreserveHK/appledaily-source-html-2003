<html><header><meta charset="utf-8"><title>新車速報：<br>光岡Zero-1RS全港只此一部</title></header><body><h1>新車速報：<br>光岡Zero-1RS全港只此一部</h1><p>日本光岡（Mitsuoka）汽車，每部均以人手精製及裝嵌聞名；惟每款產量有限，往往令向隅者望車興歎呢！其中，又以一款Zero-1ClassicTypeF最為車迷追捧。雖然廠方經已響去年停止產製，但響車迷再三要求下，終決定生產一款終極版嘅Zero-1RS型號，但數量僅此10部，而響香港代理強烈要求下，全港惟一一部新車早前亦已秘密抵港；我哋重搵嚟人氣急升嘅黃琛瑜（Eva），實行香車配美人呢！&#13;<br>記者、攝影：陳偉林&#13;<br>Model：黃琛瑜</p><p><spanclass><fontstyle>古典造型不減活力一面  &#13;<br> 呢部充滿懷舊色彩嘅Zero-1RS，保持有原來ClassicTypeF風格，但原色金屬車身，配襯響鮮豔嘅黃色調子下，既奪目又見活力盎然，完全沒有予人感受到半點古典車嘅老態。再者，修長嘅車身設計，配搭上突出嘅雙圓頭燈，四輪拋沙板組合，還加有特大防滾架嘅點綴，響路上疾馳下嘅收視率，跟頂尖兒嘅法拉利及林寶堅尼跑車，可謂不遑多讓㗎！</fontstyle></spanclass></p><p><spanclass><fontstyle>簡約座艙極具跑車氣息  &#13;<br> 個子小巧嘅Zero-1RS，用上傳統SpaceFrame嘅鋼管車架結構，既紮實又輕盈，車重不過700kg，要比市面上任何一部迷你車還要輕，惟駕駛艙卻變得較狹窄，上落車還要帶點技巧及難度來。而車廂陳設亦來得精簡，除卻三個獨立圓表設計，中控台另有燃油存量及油溫計，以及一排警示燈同冷氣裝置；然而，當你置身其中，感受就有如一部Formula1賽車一樣，幾乎靠貼地面嘅坐姿，還有從死氣喉不斷傳來嘅咆哮聲，都會令人有躍躍欲試嘅衝動呢！</fontstyle></spanclass></p><p><spanclass><fontstyle>發揮至極完全係力的演繹  &#13;<br> 對於平日揸開自動波車，又有風油軚同BrakeBooster嘅駕駛者來說，要駕駛呢部Zero-1RS絕對不是味兒，皆因上述裝置一概欠奉，既要講求駕駛技術，又會係男士一項力的表現，惟大比例嘅三幅式跑車軚環充滿路面感，加速感又強烈而充實；再者，極低重心結構，大可令人全無顧慮下肆意踏油門掟彎，令一台1.8公升直4偈發揮得淋漓盡致，同時，Roadster嘅開篷駕駛樂趣，亦可謂盡在不言中。</fontstyle></spanclass></p><p><spanclass><fontstyle>記者試完車後有何評價？  &#13;<br> 呢部仿60年代英國CaterhamSuper7嘅懷舊開篷小跑車，造型不減現代Roadster美感，同樣有奪目吸引嘅魅力外，全車淨重700kg、匹配一台1.8公升直4偈及手動波箱，加速感強而有勁，拐彎轉向更係每位男士力的表現，滿載駕駛樂趣之餘，重倍添有一份值得收藏嘅意味。&#13;<br> &#13;<br> <spanclass><fontstyle>Eva又覺得部車點？  &#13;<br> 呢部充滿古典氣息嘅懷舊Roadster，既輕巧又充滿醉人魅力，每個部份都可謂係汽車工藝嘅結晶，若然能夠擁有它，馳騁響公路上，定必惹來不少豔羨目光呢！</fontstyle></spanclass></fontstyle></spanclass></p></body></html>