<html><header><meta charset="utf-8"><title>生活似農民　最唔捱得夜<br>琦琦做公主夏萍上身</title></header><body><h1>生活似農民　最唔捱得夜<br>琦琦做公主夏萍上身</h1><p>名模琦琦最近拍攝化妝品廣告，並以成熟高貴的形象示人，琦琦覺得自己的一身造型甚有柯德利夏萍（AudreyHepburn）的影子。廣告商為遷就琦琦的休息時間，特別把通宵通告改為早上和下午，讓琦琦有充份時間休息，以最佳狀態上陣。</p><p>琦琦近日接拍了SK-II的SignTreatmentFoundation粉底廣告，她身穿高貴晚裝，頭戴后冠，化身美麗公主，成熟與高貴並重，琦琦還形容這個造型有點像其偶像柯德利夏萍。<br> &#13;<br> <spanclass>平日愛素臉示人 &#13;<br> 問琦琦拍廣告時有甚麼趣事，她日前在電話中說：「廣告商租咗間餐廳拍，原意係通宵拍攝，但因我係個唔捱得夜嘅人，好似啲『農民』咁，所以廣告商最後都改變初衷，配合我嘅生活習慣，改為日租餐廳拍攝。」&#13;<br> 身為模特兒的琦琦平日表演時均須化妝上陣，但不用開工時，則愛以素臉示人，以顯自然美，琦琦說：「就算化妝，我都盡量化淡妝，我對護膚品同化妝品挑選都好嚴格，因為我唔想傷到皮膚。」<br> &#13;<br> <spanclass>想拍廣告攞機票 &#13;<br> 琦琦曾拍過不同類型產品的廣告，問她還有甚麼廣告想接拍，琦琦說：「我好想拍航空公司同手提電話廣告，因為我好鍾意周圍去，如果拍航空公司廣告，最好可以贊助我免費機票，咁就好好啦。我平時又成日會用手提電話，每個月電話費都好多，拍廣告都可能有贊助。」&#13;<br> 問琦琦介不介意與任達華「夫妻檔」上陣拍廣告，她說：「只要個產品啱，廣告構思又靚，我哋都冇所謂嘅。」&#13;<br> 採訪：比華利</spanclass></spanclass></p></body></html>