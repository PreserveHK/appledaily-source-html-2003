<html><header><meta charset="utf-8"><title>數碼影音：<br>Canon300D低價搶灘單鏡機賣八千</title></header><body><h1>數碼影音：<br>Canon300D低價搶灘單鏡機賣八千</h1><p>數碼相機有乜缺點？有拎過DC上手嘅人都知道，對焦速度慢得有幾離譜，有番咁上下質素嘅數碼單鏡反光機（DSLR）閒閒哋都過萬，而且只係齋機身，未計鏡頭、閃燈等配件，所以一直以來只有專業攝影師先會投資喺DSLR身上，可能見到一班DC發燒友「怨氣」日深，Canon終於推出首部平民級DSLREOS300D，淨機身只要$7,980，讓一般用家都可享受「爽脆」嘅快門聲。&#13;<br>記者：許福合&#13;<br>攝影：伍慶泉&#13;<br>ImageGirl：Patsy</p><p>從網上見到300D嘅消息後，除咗功能之外，最多人討論嘅係售價同定位，DSLR與DC相比，優點多多都數唔晒，單單對焦快已經令發燒友流晒口水，高中級嘅1D、10D、D60，走專業路線，過萬售價非一般人可接受，而新300D一推出即主打消費級巿場，售價一萬樓下，自然成為拍友嘅話題。</p><p><spanclass><fontstyle>入門級別唔使一萬  &#13;<br> 300D推出後，亦可見到Canon三個級別DSLR已經成軍，與SLR一樣，單位數型號屬高階專業級，雙位則屬中檔機，三個位就照顧入門級用家為主。不要因為定價較低就睇小300D，由外形到功能可謂集各式優點於一身。機身笨重一直係DSLR一大缺點，300D機身由300V改進而成，採用鈦金屬機身，同樣手感良好，但又不失輕巧，只重560g，女性拍友都唔算辛苦。講到功能，更與中級10D有得揮，應有嘅功能300D都一一齊備，Canon這次要打響頭炮，300D絕對唔失禮，益晒攝影發燒友。</fontstyle></spanclass></p><p><spanclass><fontstyle>12種拍攝模式  &#13;<br> 雖然選擇DSLR嘅拍友都屬較有經驗，但主打入門級嘅300D都有照顧初哥需要，內置12種拍攝模式，當中包括全手動、快門先決、光圈先決、夜景人像等。要Pro一點，300D亦可應付自如，擁有7點大範圍自動對焦，拍攝時可隨意選擇對焦點，彈性較高，速度更係冇得彈，立即將一眾「DC仔」比下去。另外還要一提，使用嘅35區測光系統進行曝光分析比較，加上ISO100至1,600及8種自動及預設白平衡，讓用家更易取得正常的曝光。</fontstyle></spanclass></p><p><spanclass><fontstyle>同期推出專用鏡頭  &#13;<br> 大多數人都會以相機像素嚟來分高低，300D用上10D同級嘅630萬像素大面積CMOS，單睇相片解像度就已經唔會比中級機差，加上DIGIC處理器，整體影像處理速度唔錯，雜訊小，存相速度亦算滿意。雖然300D可使用EF鏡頭，選擇唔少，不過Canon仍然度身推出EF-S18-55mm鏡頭，全新的EF-S系列可透過縮短對焦距，提供更闊嘅拍攝角度，不過這支鏡只支援兼容EF-S鏡頭相機，暫時只有300D可使用。若要使用閃燈拍攝，除咗機頂燈外，要使用TTL仍舊需要EX系列閃燈。</fontstyle></spanclass></p><p><spanclass><fontstyle>實地測試  &#13;<br> 為咗測試300D嘅對焦及曝光能力，特別選用夜景模式進行測試，首先發覺喺較暗嘅環境，亦不影響對焦之準確性，用上機頂燈拍攝，相中人與背景燈飾曝光脗合，反之係同一環境，以D60夜景模式拍攝，相片就有「爆」嘅情況，可見300D亦有實力與中級機媲美。&#13;<br> &#13;<br> <b> DSLREOS300DPROFILE</b> &#13;<br> 感光元件：650萬像素CMOS&#13;<br> ISO：100至1,600&#13;<br> 快門：1/4,000至30秒&#13;<br> 影像格式：JPEG及RAW&#13;<br> 記憶卡：TypeI及IICF卡&#13;<br> 電源：鋰電池一枚&#13;<br> 體積：142×99×72.4mm&#13;<br> 重量：560g&#13;<br> &#13;<br> 抵讚：功能齊備都唔使多講，親身試用時，更留意到300D有個靚芒，喺太陽暴曬下，都可睇得清清楚楚，抵讚。&#13;<br> &#13;<br> 要彈：DSLR講求快夾準，雖然300D快門有1/4000，閃燈同步1/200，不過連拍只可以每秒2.5張速度拍攝4張，只達入門級水準。&#13;<br> &#13;<br> CanonHK&#13;<br> 查詢電話：21702888</fontstyle></spanclass></p></body></html>