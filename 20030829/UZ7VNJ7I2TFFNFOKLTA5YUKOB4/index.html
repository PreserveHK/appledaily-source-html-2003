<html><header><meta charset="utf-8"><title>同精神科醫生傾完偈盼有下文<br>張家輝入唔到青山　可惜！</title></header><body><h1>同精神科醫生傾完偈盼有下文<br>張家輝入唔到青山　可惜！</h1><p>張家輝最近在電影《心寒》飾演腦科醫生，為了可以成功演活角色，他特別找來真正的腦科醫生和精神科醫生作交流，不過最遺憾的是，早前因沙士關係，他沒機會到青山醫院實地了解。</p><p>張家輝早前到杭州為內地某牌子的休閒服拍硬照廣告，他表示接拍內地廣告酬勞高，工作時間短，所以特別樂意返內地拍廣告。<br> &#13;<br> <spanclass>替朱茵做手術 &#13;<br> 回港後，家輝又要開始為新片《心寒》做宣傳，在該片中他飾演腦科醫生，故事講述張家輝要為被流彈擊中昏迷入院的朱茵動手術，在手術後朱茵經常出現幻覺，令她膽戰心驚。&#13;<br> 為了可以演得逼真，家輝找朋友介紹他認識了一位腦科和一位精神科醫生，家輝昨日接受電話訪問時說：「我同兩位醫生傾過偈，最主要係了解佢哋醫生平時講嘢嘅言行舉止，同埋點樣同啲病人溝通，我覺得係一個幾好嘅經驗，原本套戲開拍前，我重會去青山醫院實地了解吓入面啲醫生同病人嘅情況，可惜因沙士問題，院方話唔係咁方便。」<br> &#13;<br> <spanclass>舊人回巢好事 &#13;<br> 今年無綫播映完他主演的劇集《十萬噸情緣》後，最近又接觸他演出新劇，家輝說：「早排梁家樹（無綫製作部助理總監）有搵過我返去拍新劇，但我檔期遷就唔到，不過我答應出年會再返去拍一套，最近咁多舊人回巢拍劇，我覺得係好事，觀眾又可以有更多選擇。」&#13;<br> 撰文：蔡丹</spanclass></spanclass></p></body></html>