<html><header><meta charset="utf-8"><title>家福道：<br>綠茶雙妹嘜齊創青必必燉蛋</title></header><body><h1>家福道：<br>綠茶雙妹嘜齊創青必必燉蛋</h1><p>將要升讀中七的孖公仔寧寧及盈盈，之所以成為死黨，竟是因為大家同時愛上了綠茶！話說中四那年二人剛相識，在銅鑼灣某麵包店吃過一個綠茶包後，不約而同地喜歡上那抹清幽茶香。從此，她們的話題不離綠茶。加上二人都愛下廚，便將好多食物都改用綠茶來煮，好似綠茶燉蛋、綠茶湯圓……這個暑假她們更每星期起碼煮一、兩次綠茶食物。&#13;<br>記者：吳佩璇&#13;<br>攝影：陳智良</p><p>原來寧寧和盈盈有個煮食私竇––就是同學屋企！整個暑假更每星期最少在同學家聚一、兩次，除一般的小食、意粉，重頭戲就是炮製綠茶食物與眾同樂。最搞笑是她們向記者說頻頻煮綠茶食物。&#13;<br> &#13;<br> <spanclass><fontstyle>唔飲綠茶唔安心  &#13;<br> 「好好味，好香！」是寧寧與盈盈解釋喜歡綠茶的理由。自從那個綠茶麵包後，她們每天最少也要飲過綠茶茶包才心安！味蕾好惡如此堅定不移，加上兩女生對入廚亦感興趣，造就了她們愛炮製綠茶食物這嗜好。寧寧說：「好似湯圓咁，我哋喺街度食過嘅綠茶味都唔夠濃，惟有自己整。我同盈盈無論食乜，都會諗吓可唔可以將嗰樣食物變作綠茶味呢？」盈盈亦補充說：「綠茶含豐富維他命C，具美白、消脂功能，食咗唔怕肥，重可以防癌……」將來要找綠茶代言人，不妨考慮兩小妮子！&#13;<br> </fontstyle></spanclass></p><p><spanclass><fontstyle>清香嫩滑綠茶燉蛋$20  &#13;<br> 愛綠茶愛得瘋狂的寧寧，原先想連蒸蛋也加入綠茶粉去煮，但想到一鹹一甜未必配合，便靈機一觸改做燉蛋。只是加點綠茶粉同糖水煮，結果試煮第一次已成功，而且綠茶燉蛋比普通燉蛋好味，入口不那麼甜，多了份清香，滑溜程度又大同小異。再伴士多啤梨和醬，酸甜味道出奇的夾，連賣相都升了級，凍熱食皆宜。&#13;<br> &#13;<br> <b> 用咩料：</b> &#13;<br> 蛋	2隻&#13;<br> 水	1/4杯&#13;<br> 奶	1/4杯&#13;<br> 冰糖	40克&#13;<br> 綠茶粉	10克&#13;<br> 士多啤梨醬	適量&#13;<br> 士多啤梨	3-5粒（切半裝飾）&#13;<br> </fontstyle></spanclass></p><p><spanclass><fontstyle>茶味濃郁綠茶糯米糍$10/6小個  &#13;<br> 寧寧和盈盈都曾在街上吃過綠茶味的糯米糍，但就嫌綠茶味不夠濃，惟有自己煮才可落重手，煮出最佳口味。而且街上的糯米糍有很多不同配搭，有些包不同的餡料，有些會在外皮加上芝麻和椰絲。而盈盈她們口味獨特，愛紅豆餡、綠茶皮、不要椰絲和芝麻。加上容易整，這便成了她們最常做的小食。&#13;<br> &#13;<br> <b> 用咩料：</b> &#13;<br> 糯米粉	1杯&#13;<br> 綠茶粉	20克&#13;<br> 紅豆茸	4両</fontstyle></spanclass></p></body></html>