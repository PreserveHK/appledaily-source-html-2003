<html><header><meta charset="utf-8"><title>辦年貨：<br>年廿八洗邋遢開運金魚泡泡浴球至冧女</title></header><body><h1>辦年貨：<br>年廿八洗邋遢開運金魚泡泡浴球至冧女</h1><p>「年廿八，洗邋遢」，大家除咗將屋企大掃除之外，自然亦要把自己洗得乾乾淨淨，迎接新年。迎新年自然要好兆頭，沐浴露亦要大紅大紫；小記搜羅多間沐浴用品專門店，發現日本一種叫「開運風水金魚玉」嘅泡泡浴球十分吸引，浴球內藏着一條開運小金魚，因不同嘅金魚顏色代表不同運程，估唔到有咁好玩嘅泡泡浴球。相信今個年頭，呢件浴室小玩意勢必成為各位女性嘅新寵兒！&#13;<br>記者：梁煒健&#13;<br>攝影：林栢鈞、陳穎&#13;<br>ImageGirl：IrisWong&#13;<br>鳴謝場地提供：富豪九龍酒店</p><p><spanclass><fontstyle>小金魚浴球替你開運  &#13;<br> 以為中國人迷信，原來日本人一樣要開運，就連沖涼都發明一條「開運風水金魚玉」嚟祈福。本身其實係一個泡泡浴球，拆開膠袋放入溫水嘅浴缸內，浴球就會釋放清新有海洋味嘅泡泡浴液，真係「炸炸聲」散出嚟好多泡㗎！呢個時候，用手去搞沐浴球，沐浴球就愈快溶解，之後就會彈出一條小金魚出嚟。開運金魚共有7種顏色，各有唔同嘅開運運程㗎！&#13;<br> </fontstyle></spanclass></p><p><spanclass><fontstyle>去Ball必用閃令令沐浴露  &#13;<br> 沐浴露都有金粉？究竟有乜用途？原來用呢種閃令令幻彩沐浴露嚟浸浴（少許便可），沖涼後全身仍沾上金粉；所以女士們去Ball前沖番個閃令令涼，到時必定耀眼全場。每款顏色有唔同香味，如紫色係薰衣草香味，粉紅係玫瑰花香，綠色係青檸，而藍色則為濃烈嘅薄荷香味，另有多種顏色選擇，每支有250ml。&#13;<br> 每支售$40（city'super）</fontstyle></spanclass></p><p><spanclass><fontstyle>花味濃郁六件皂  &#13;<br> Caswell-Massey出名係其香皂夠晒清香，未開盒已經芬芳撲鼻。由於係純天然花草做成，所以唔會刺激皮膚。佢哋有一盒名為「GalleryofSoap」嘅香皂，集合6種香皂；除咗有氣味幽香嘅英國薰衣草香味外，亦有玫瑰花、百合花、燕麥、檀香木等共6件，每件都香噴噴。&#13;<br> 售$198（一盒6件）（Caswell-Massey）</fontstyle></spanclass></p><p><spanclass><fontstyle>薰衣草紫色誘惑  &#13;<br> 過年必然要用大紅大紫嘅皂液沖涼，紅色必定係玫瑰花香，而紫色又點會唔係薰衣草香味呢！Caswell-Massey有齊薰衣草香味嘅沐浴產品，如皂液、沐浴露及香皂，真係由洗手至喜歡沖花灑或浸浴都照顧到，唔知你受唔受呢股紫色誘惑呢？&#13;<br> （左）250ml薰衣草皂液	$86&#13;<br> （右）250ml薰衣草沐浴露	$70&#13;<br> （後）薰衣草香皂（三件裝）	$150（Caswell-Massey）</fontstyle></spanclass></p><p><spanclass><fontstyle>香水味花灑浴夠晒索  &#13;<br> 新年流流梗係要買紅彤彤嘅產品，沐浴露亦要一樣。BENETTONSPORT呢套孖裝沐浴產品，既有一支150ml嘅花灑浴露，另有一支100ml嘅香水，家陣賣$188一套十分超值。兩件產品均以紅色為主，有晒農曆年嘅元素，而且兩件產品都有香水成份，味道清香，所以女性兩者兼用，你嘅男友肯定即時飛撲嚟「索」你。&#13;<br> 特價$188（卓悅）</fontstyle></spanclass></p><p><spanclass><fontstyle>AXIS玫瑰花沐浴三寶  &#13;<br> 法國品牌AXIS真係諗得到，推出一套沐浴三寶，包括一支150ml嘅洗頭水沐浴露，既可洗頭又可沖涼，另有潤膚露（150ml）及香水（90ml）。三件產品均有玫瑰花香味，真係嗅到都暈得一陣陣，不過至正都係佢嘅包裝，十足一個蜂巢，夠晒別致兼有創意。&#13;<br> 特價$336（卓悅）</fontstyle></spanclass></p><p><center> <spanclass><fontstyle>街頭直擊：金魚泡泡球2比1小勝！  </fontstyle></spanclass></center> </p><p>&#13;<br> &#13;<br> &#13;<br> &#13;<br> <b> 店舖資料</b> &#13;<br> 卓悅化粧品批發中心&#13;<br> 電話：23812855&#13;<br> 地址：旺角弼街69-71號地下&#13;<br> &#13;<br> Caswell-Massey&#13;<br> 電話：25498328&#13;<br> 地址：中環德輔道中太子大廈105號舖&#13;<br> &#13;<br> 全線city'super&#13;<br> 查詢電話：25062888</p></body></html>