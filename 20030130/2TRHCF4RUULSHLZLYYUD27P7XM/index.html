<html><header><meta charset="utf-8"><title>一味窩輪：匯豐連跌7日博Call輪</title></header><body><h1>一味窩輪：匯豐連跌7日博Call輪</h1><p>恒指冇跟美股向上走，回落84點。拖動恒指下跌嘅主要股份係滙豐（005），又再唔見1元，收82.25元。唔覺唔覺，滙豐已經連跌7日，由87.25元散落嚟，足足唔見咗5大元。&#13;<br> 滙豐嘅9日RSI，已經得番15.69，只有前年911之時，先至見過咁超賣嘅數據。揸咗Put輪嘅，應該收割，反手買番少少Call輪，博滙豐因超賣而反彈。正路對象係較為遠期嘅9677，隻輪7月到期，現價31仙，溢價9.5%，槓桿率26.5倍。想搏殺啲，揀9434，5月夠鐘，現價20.6仙，溢價6.5%，槓桿率39.9倍，想再搏殺啲，則揀9545，4月到期，現價14.8仙，溢價5.1%，槓桿率55.6倍。滙豐近排大跌後，滙豐Call輪大散，槓桿率幾乎件件講緊幾十倍，𠵱家上車，風險同回報都好勁，至緊要控制注碼，咪賭得太大。<br> &#13;<br> <spanclass>太A回落買9475 &#13;<br> 太A（019）呢排跑贏大市，原來同公司回購有少少關係，本月22日同27日，共回購百五萬股，最高價31.9元，最低價31.10元。&#13;<br> 太A昨收32.40元，如果再回到32元以下，不妨博公司又再回購，到時揸啲太ACall輪。&#13;<br> 太ACall輪冇得選擇，得隻9475，隻輪5月到期，現價16.3仙，溢價6.5%，槓桿率19.9倍。&#13;<br> 章盛</spanclass></p></body></html>