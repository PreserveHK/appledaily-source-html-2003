<html><header><meta charset="utf-8"><title>根本春美夜總會秘撈</title></header><body><h1>根本春美夜總會秘撈</h1><p>近期聲勢大有蓋過小池榮子之勢嘅根本春美，唔知係咪好等錢使，竟然俾人傳佢喺銀座一間超貴嘅E字頭夜總會做副業！講真雖然根本係性感女星，但始終係只可遠觀嘅性感女神，經營呢啲副業不嬲都係大忌，以前有人話小池未紅前都喺E做過，但一紅咗就收山喎！但係報章《NaitaiSports》話，連根本嘅事務所社長都知，真係令人摸不着頭腦啦！</p></body></html>