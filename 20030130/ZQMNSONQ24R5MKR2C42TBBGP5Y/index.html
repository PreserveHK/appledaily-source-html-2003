<html><header><meta charset="utf-8"><title>好玩花市：<br>行花市至Hit車大炮洋洋得意掛羊頭</title></header><body><h1>好玩花市：<br>行花市至Hit車大炮洋洋得意掛羊頭</h1><p>重有兩日就去馬迎羊，每年慣例都會去花市趁趁熱鬧，首選當然是龍頭大哥維園啦，貨品亦以與羊有關產品最多，不過也有不少本地創作玩意和裝飾，不像去年行十檔十檔都是近似貨品，難怪年廿五已見人頭湧湧。今日係年廿八，就等我哋重點推介幾個檔攤給你，等你不用亂打亂撞，白迫一餐啦！&#13;<br>記者：陸伊琳、劉耀祥&#13;<br>攝影：陳穎、陳智良&#13;<br>模特兒：Vicki、Ever&amp;Carman（SUNSPOT）&#13;<br>鳴謝：服裝提供滿清皇朝</p><p><spanclass><fontstyle>搞搞震  &#13;<br> <spanclass><fontstyle>日賣千支發財第一炮  &#13;<br> 旺舖：289&#13;<br> 發財價：每支$38&#13;<br> 要數今年年宵最受歡迎的玩意，非這支用發泡膠海綿製的火箭炮莫屬，不知跟美伊可能開戰有沒有關係呢！這支火箭用伸縮氣壓原理把長約40cm的子彈頭發射到三層樓以上，雖然有點危險，但仍有不少爸爸媽媽搶着要買給小朋友。不過注意要在空曠地方玩，且向天發射，減低危險性。</fontstyle></spanclass></fontstyle></spanclass></p><p><spanclass><fontstyle>整蠱專家叮噹空氣炮  &#13;<br> 旺舖：60&#13;<br> 發財價：每個$78&#13;<br> 這個「殺人於無形」的空氣炮，絕對是整蠱人的好幫手，它模仿卡通《叮噹》所用的空氣炮製成，用氣壓將一股空氣發射，射程可達四米，危險度不高，但起碼十歲以上小朋友才夠力發動。</fontstyle></spanclass></p><p><spanclass><fontstyle>𠝹女一流  &#13;<br> <spanclass><fontstyle>示愛留言板$13播足20次  &#13;<br> 旺舖：98&#13;<br> 發財價：錦繡雙魚$98、玉炮竹長$23短$13&#13;<br> 貨品是中國傳統的手工藝，有錦繡雙魚及玉炮竹，最特別之處就是購物可獲免費留言，在攤檔的電子告示板播足起碼20次，最平一串玉炮竹$13，便可留言。不妨就出奇不意，冧冧另一半！</fontstyle></spanclass></fontstyle></spanclass></p><p><spanclass><fontstyle>Cutie到暈  &#13;<br> <spanclass><fontstyle>小朋友至愛掛羊頭  &#13;<br> 旺舖：123&#13;<br> 發財價：每頂約$80&#13;<br> 這檔「羊之金路」並非賣糖水，他們戴着的羊頭套是其獨門撒手鐧，由讀理工時裝設計系的許小姐設計，羊仔造型可愛，是鎮店之寶。</fontstyle></spanclass></fontstyle></spanclass></p><p><spanclass><fontstyle>至尊牌九咕𠱸通贏  &#13;<br> 旺舖：168（咁好意頭嘅！）&#13;<br> 發財價：一隻$38　一對$70&#13;<br> 「168發財埋邊！」雖然不是太多人識玩牌九，這裏也買不到完整一副牌九，不過就有兩對宿敵：至尊及雙天，大部份人一買便會買一對，但一隻隻買都得。</fontstyle></spanclass></p><p><spanclass><fontstyle>行運磁力風水魚真嘅一樣  &#13;<br> 旺舖：296&#13;<br> 發財價：每個$48&#13;<br> 這個香港設計、利用電磁力令水裏金魚自由自在游動，生產商表示經半年時間測試才推出市面；上年聖誕已推出珊瑚魚，現在推出賀年版紅色「年年有餘」，反應很不錯。</fontstyle></spanclass></p><p><spanclass><fontstyle>16歲少年自創大小吉  &#13;<br> 旺舖：27&#13;<br> 發財價：大吉$228　小吉$48&#13;<br> 講都唔信，此檔鎮店之寶是由一名十六、七歲的男仔設計，一個個大、小吉豆袋咕𠱸，賣到快要斷市喇！</fontstyle></spanclass></p><p><spanclass><fontstyle>自家BB羊認真吹脹  &#13;<br> 旺舖：56　發財價：$20&#13;<br> 看似一個小錢包，原來羊仔口裏有一個氣球，讓你吹……脹。</fontstyle></spanclass></p><p><spanclass><fontstyle>濕貨至尊  &#13;<br> <spanclass><fontstyle>23菖水仙王萬中無一  &#13;<br> 旺舖：364&#13;<br> 發財價：$9,800&#13;<br> 今年濕貨檔好像被乾貨搶晒鏡，但論最稀有最獨家非這盆水仙王莫屬，一頭有23菖花，檔主梁小姐說更好的技術也很難有這樣的花菖數目，「今次只屬好彩，因為一般𠝹一萬個水仙頭都沒有一個這樣，最多只有10多個菖花，真是萬中無一無價寶。」她說難以開價，就以好意頭$9,800啦！</fontstyle></spanclass></fontstyle></spanclass></p><p><spanclass><fontstyle>發財仙人掌靈感來自女兒  &#13;<br> 旺舖：423&#13;<br> 發財價：每盆$88&#13;<br> 每盆「發財拼盤」仙人掌都用了彩帶結上不同造型及恭賀字句，能擺放三、五、七年。既得意又有意思，聽講是老闆馮先生參照六歲大女兒的勞作設計出來。</fontstyle></spanclass></p><p><spanclass><fontstyle>五代同堂小包山愈細愈熱賣  &#13;<br> 發財價：每盆$48&#13;<br> 今年一反常態愈細的盆栽愈好賣，馮先生手上那盆是最後一盆，也給我買下了，當中還經過與攝影師角力一番呢！我鍾意佢得意又慳位。</fontstyle></spanclass></p><p><spanclass><fontstyle>學生哥花墟  &#13;<br> 旺角花墟年宵市場今年年廿四就已經「開張大吉」，但年廿五暫時都只得8成攤檔開檔做生意，部份更只係整咗個招牌，可能留番最後幾日至衝刺。不過幾班學生哥就一於少理，眾志成城，年廿四就已準備就緒，齊齊發筆新年財！</fontstyle></spanclass></p><p><spanclass><fontstyle>全校認股集資賣公仔套餐  &#13;<br> 學校：香港中國婦女會馮敬堯紀念中學&#13;<br> 旺舖：20&#13;<br> 發財價：元寶、爆竹每個$18&#13;<br> 由歐陽Sir帶領的馮敬堯中學「經濟打氣特區」，以賣發聲兼會震的公仔為主。而所有「股東」都係經濟科的學生，所以非常有「市場經濟特色」，以「認股」方式經營年宵攤檔，以每股$20在校內發售集資，不過淨係投攤檔就已經用咗近九千蚊，最後都要靠其他老師幫手。</fontstyle></spanclass></p><p><spanclass><fontstyle>聯校笑臨寺黃雞嘴藐藐  &#13;<br> 學校：中大、港大、科大及理大&#13;<br> 旺舖：10&#13;<br> 發財價：希望靈籤$38　郁嘴唱歌雞$45&#13;<br> 由一班大學生所組成嘅「笑臨寺」，堪稱「Joint-U年宵檔」，而「股東」更多達20名，每人所佔股份都唔同，但大家都話最緊要開心，賺錢其次。而當小記表露身份後，馬上受到「熱烈歡迎」，多位檔主馬上推介至正貨品，重有獨家貨品㖭！</fontstyle></spanclass></p></body></html>