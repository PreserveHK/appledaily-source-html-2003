<html><header><meta charset="utf-8"><title>TwinsMobile新增服務上台客一樣照玩</title></header><body><h1>TwinsMobile新增服務上台客一樣照玩</h1><p>係就係講阿嬌，不過唔係緋聞，而係有佢拍住阿Sa由新世界傳動網推出嘅TwinsMobile。之前推出嘅TwinsMobile就只得張儲值卡，今次唔單止加咗幾個新功能，而且除咗用張TwinsMobile儲值卡玩到外，用緊月費計劃嘅用家就可以申請用TwinsMobile服務，畀$10月費就有得玩。另外，以往用儲值卡係以SIMToolkit嘅手機目錄功能玩，家陣就可以畀$10月費申請TwinsMobile特易功能用WAP玩。&#13;<br> &#13;<br> <spanclass><fontstyle>競投阿嬌同阿Sa珍藏品  &#13;<br> 至於今次新增嘅功能，包括下載彩色Wallpaper及MMS，將Twins預錄嘅祝福語夾埋你自己所講嘅說話以SMSSend畀朋友，亦可競投阿嬌同阿Sa嘅珍藏品，好似佢哋喺演唱會着過嘅暴走鞋，用嚟Bid珍藏品嘅彈藥，就係以申請TwinsMobile服務、增值儲值卡或玩TwinsMobile內容所累積嘅「Twins星星」。&#13;<br> 至於收費，無論係上台定用儲值卡，每次競投成功出價就收$0.3，Send或儲存Twins預錄加埋你嘅說話嘅口訊就每個收$2，下載Wallpaper或MMS就由$10-$20不等。若然以WAP瀏覽TwinsMobile內容，除了收每頁$1嘅下載內容費之外，上台客就另外再加數據傳輸費，而儲值卡用家因為畀咗$10嘅特易功能月費，就唔使再計數據傳輸費，睇落有啲複雜，玩之前Check清楚點收費就最好。&#13;<br> 記者、攝影：招佩珊&#13;<br> &#13;<br> TwinsMobile熱線：178688</fontstyle></spanclass></p></body></html>