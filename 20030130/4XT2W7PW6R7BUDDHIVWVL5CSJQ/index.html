<html><header><meta charset="utf-8"><title>開新舖發掘比利時品牌<br>羅可旋行花市唔敢講價</title></header><body><h1>開新舖發掘比利時品牌<br>羅可旋行花市唔敢講價</h1><p>本地時裝品牌Bossini太子女羅可旋日前相約好友施念慈及「新婚情報」老闆娘Noel，到銅鑼灣維園行年宵市場。三個人柴娃娃一邊吃魚蛋、一邊買花車，十分開心，但因市道欠佳，她們都不敢講價。</p><p>提起行年宵，很多人都會想起全港最大的銅鑼灣維園年宵市場。Bossini太子女、「Ztampz」時裝店老闆羅可旋原來已三年沒有行花市，所以日前相約好友施念慈與「新婚情報」婚紗店老闆娘Noel，一同行年宵。&#13;<br> Noel更為兩位好友特製三款面譜頭飾和襟針，增添節日氣氛之餘，在人多擠迫的年宵市場中特別搶眼。三人對傳統毛公仔攤檔反應一般，但有創意的工藝玩意如把羊公仔掛在樹枝上的「羊枝金露」及以聖誕燈飾噴上「大吉」和「福」字的吊飾，她們都大感興趣。<br> &#13;<br> <spanclass>栽培人材 &#13;<br> 羅可旋幫襯一個由年輕人設計的街名襟章攤檔，但她卻不敢講價，她說：「個市咁差，見到啲後生仔同我一樣咁勤力、咁搏命，重邊好意思講價呀。我同佢哋一樣，做生意都係試吓試吓咁開始。」&#13;<br> 談到時裝店生意，羅可旋透露將會在尖沙嘴開新舖，她說：「我準備租一個三百呎嘅細舖，試吓市場反應先。新一年希望發掘多啲比利時新品牌，同時亦都會栽培一批fashion人材，我已經請咗一個理工畢業生幫手做buyer。」<br> &#13;<br> <spanclass>滿載而歸 &#13;<br> 而施念慈則玩到忘形，連夫婿陳鴻業致電給她都聽不到，她說：「miss咗老公七個call㖭，前年同老公啱啱拍拖時，第一次一齊過農曆新年，我幫年宵檔做司儀，佢就一路行花市等我，後來重買咗件好得意嘅魔術玩具，即場變錢畀我睇。」&#13;<br> 當施念慈經過賣HelloKitty風車的攤檔時，被熱情檔主邀請拍合照，又獲贈價值三十八元的風車，滿載而歸。Noel看見年宵的熱鬧景況，寄望來年市況能有所改善，生意興隆。</spanclass></spanclass></p></body></html>