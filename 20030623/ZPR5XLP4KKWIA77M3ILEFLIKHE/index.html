<html><header><meta charset="utf-8"><title>　　冬冬最愛玩烏蠅 - 李八方</title></header><body><h1>　　冬冬最愛玩烏蠅 - 李八方</h1><p>廖秀冬局長原來有舖玩蛇蟲鼠蟻癮，佢同八方講，細個時好鍾意綁住烏蠅隻腳，睇吓佢點飛。八方懷疑佢點綁到咁細隻嘅烏蠅腳，問佢係咪記錯咗，點知冬冬話嗰隻係一隻大烏蠅！&#13;<br> 另外，佢以前又會捉啲螞蟻放入煙盒養，睇佢哋由卵長成螞蟻嘅過程。冬冬重話好鍾意反轉條壁虎，掃吓佢個肚，令條壁虎好似俾人催眠咁。所謂有其母必有其子，冬冬個仔亦都唔驚壁虎。&#13;<br> 話說有一次佢同個仔行山，見到兩條壁虎對峙，佢個仔立即捉住一隻，當時佢四歲咋！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>