<html><header><meta charset="utf-8"><title>香港有得Fun：<br>碧波飛躍　女人一樣型得起</title></header><body><h1>香港有得Fun：<br>碧波飛躍　女人一樣型得起</h1><p>22歲的Cherry，算是全港第三位滑水女教練，但兩位前輩已很少開班授徒，反而Cherry就不懼男教練雄霸滑水天下的現實，個多月前勇闖陣地。可是，男女有別的概念太過根深柢固，不少學生都質疑她是弱質女流，「你得唔得㗎？」擺明唔妥女仔教人！不過，自問有料的Cherry為證明自己非泛泛之輩，決定挑戰男人Roy，大玩花式！只想證明女教練也絕不遜色！	&#13;<br>&#13;<br>記者：梁佩芬　攝影：陳陶鈞</p><p><spanclass><fontstyle>女式&#13;<br> 女仔玩花式，最困難是體力問題，就算外國女滑浪高手，做到的花式都只是男人的四成左右，我們就先來看看Cherry露兩手。  &#13;<br> </fontstyle></spanclass></p><p><spanclass><fontstyle>男式&#13;<br> 再看看與Cherry一樣學了三年滑水的Roy，示範同一系列的動作，看看是否男女有別。  </fontstyle></spanclass></p><p><spanclass><fontstyle>女教練體能大挑戰  &#13;<br> Cherry覺得，教滑水最緊要有耐性：「每個人理解能力都不一樣，試過五個女仔一齊學，兩人試兩次就成功起水，另兩個試咗半個鐘先OK，還有個講極都唔明，玩咗成日，都做唔到！惟有由頭再教過，可能我係女仔，明白佢哋嘅需要，唔會鬧。」果然，在Cherry細心指點下，兩位學生綺雯及阿姜已初見成績。&#13;<br> 曾教過梁朝偉滑水的明星教練何偉洪，也是Cherry的老師，學生當教練，他的告誡是：「一定要操Fit體能！」因為一教人就一整日，又要講又要做示範，精神過度透支，比自己玩足一日還攰，正因如此，香港甚少滑水女教練，外國亦不太多。Cherry也同意偉洪的意見：「初頭做教練，直落三個鐘，又要留意學生姿勢，又要揸船，返到上岸，全身散晒！以前玩成日都無咁辛苦！」幸好，現在慢慢適應過來，不過這天剛教完兩名學生，還頻說：「好攰！」看來，這份工真不易為！&#13;<br> &#13;<br> 學費：$500/小時，最多五人，包所有裝備及快艇，泳衣除外。　&#13;<br> 電話：97092824</fontstyle></spanclass></p><p><spanclass><fontstyle>女學員女仔教冇尷尬  &#13;<br> 跟Cherry學了一個月的阿姜話：「我唔知男女教練有多大分別，總之教識我就係好教練，既然係咁，倒不如搵個女仔教，無咁尷尬啦！好似M到，話畀女仔知都得啦！而且，佢會明白女仔學Wakeboard的難處，教你都用心啲！更重要係，Cherry教人學費算平，同Friend夾份，非常抵！」&#13;<br> 阿姜學了兩堂，大約六個鐘，就完全掌握起水動作，三次得一次失手，重學會「行蛇仔」等簡單花式。Cherry明白，玩得滑水都係求刺激，所以學生起水做得好後，就會教花式，第一招先來個S形滑水，女仔學比較容易，因為唔使用力。</fontstyle></spanclass></p><p><spanclass><fontstyle>女人滑水裝備多  &#13;<br> 女仔做甚麼都會姿整過人，連滑水也不例外，所以裝備都多過人。滑浪板方面，女生用的比較短小及輕，要買板先問清楚是否適合自己用。至於防曬同靚靚，更加是必然考慮的問題。&#13;<br> &#13;<br> Skywake　電話：25180803&#13;<br> 地址：深灣布廠灣道18號</fontstyle></spanclass></p></body></html>