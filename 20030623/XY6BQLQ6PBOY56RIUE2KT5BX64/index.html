<html><header><meta charset="utf-8"><title>潮流Express：<br>atmos×Nike一煲即HitAirMax系列熱到飛起</title></header><body><h1>潮流Express：<br>atmos×Nike一煲即HitAirMax系列熱到飛起</h1><p>AirMax會Hit早有暗湧，全因東洋一級潮店atmos掀起的革命。早於今年3月1日atmos發售的第1代atmos×NikeAirMax1，當日定價12,500日圓（港幣$900有找），即日沽清！炒貨到港後掛牌高開$2,499，依然大把人流！atmos真識做生意，話咁快又出第2代，啡色搭粉紅加埋個繡金線的NikeTag，賣相夠晒豪華！還有更絕是該鞋的率先售賣點移師到倫敦波鞋店「SIZE！」，五間分店只有兩間有得賣，行動即刻MakeNoise！本地代理亦唔示弱，3月24日，正式以限量返「蛇仔」AirMax90，定價$900有找，OneDay掃清即時炒起！&#13;<br>3月起革命到家陣已經3個月，而市場亦已消化得七七八八，Max系列成Trend亦已塵埃落定，但Max系列款式眾多，究竟邊幾對至潮？不如由班波鞋專家過你兩招！&#13;<br>&#13;<br>記者：陳嘉文　攝影：周旭文&#13;<br>逢星期一至五出版</p><p><spanclass><fontstyle>士丹廖：全靠Escape谷起AirMax  &#13;<br> 「士丹廖」話第1代與2代的atmos×NikeAirMax1已成為極品級炒鞋，再講似乎有啲多餘。「我認為真正推AirMax成潮流，應歸功於一年前推出『逃走系』（Escape）的AirMax90，其後的atmos只是推波助瀾。要推介值得留意的AirMax系列，我唔會揀已Hit的AirMax1及AirMax90，要留意反而是黑馬AirBurst。其實Nike早已為AirBurst鋪路，早前更推出限量1,000對的Eminem版AirBurst。重有，香港賣緊的AirBurst，大部份都比日本平（日本定價一般過千）。」</fontstyle></spanclass></p><p><center> <spanclass><fontstyle>日版藍×灰　完全復刻版AirBurst  </fontstyle></spanclass></center> </p><p><spanclass><fontstyle>「龍五」：「逃走AirMax90值得追捧！」  &#13;<br> 波鞋街情報新人王「龍五」話，NikeShop將於今個月帶頭力谷AirMax系列，更於各店內以AirMax作主題，除擺放歷史及資料外，更大玩Air模型裝置展覽，似乎誓要將佢成為今夏至尊波鞋。「AirMax系列裏，我睇好Max90。不過，有心玩AirMax90，年前推出『逃走系』AirMax90比『蛇仔90』更值得追捧！前者選色勁重OutdoorFeel且價位合理，反之後者Gimmick大於一切，擺明係劈價！」</fontstyle></spanclass></p><p><spanclass><fontstyle>鞋迷阿威　專攻另類AirMax  &#13;<br> 阿威屬理智型波鞋迷，從來唔會盲目追炒款波鞋，是愛尋另類的有Taste一族。求學時期的他已愛Max90，可惜零用錢唔多，結果得個「恨」字！「學生時代已覺得AirMax90好犀利，透明的『空氣』裝置好有型好有未來感！揀Max90我唔會推介炒款，波鞋價位應該係Under$1,000；近日我發現極抵買的Max90，夠晒簡約的『冇菌白』版本才售$599，抵買！」</fontstyle></spanclass></p><p><spanclass><fontstyle>一周波鞋情報站  </fontstyle></spanclass></p><p>（c）<b> AirForceAlpha鞋辦曝光！（未定價）</b> &#13;<br> 行貨方面仍未有官方售賣日期，但Sample經已登陸！外形靚絕的AirForceAlpha，賣相勁似潮鞋「訓練者一號」，屬街霸籃球鞋設計；而選色方面則Sell勁Sharp姣婆藍，認真搶！</p><p><b> 東京限定ReebokPump跌至$699（a）</b> &#13;<br> 一向企硬不二價（$1,280）的東京限定ReebokPump，今個禮拜終於腳仔軟，大幅度下瀉，穿了$700報$699跳樓價，認真平到笑！</p><p><spanclass><fontstyle>售賣點  &#13;<br> （a）GeorgeTownSports（23323026）&#13;<br> 旺角瓊華中心3樓320舖&#13;<br> （b）ChicagoSports（23981267）&#13;<br> 旺角奶路臣街17號B地下&#13;<br> （c）Misa（23743899）&#13;<br> 旺角瓊華中心3樓303A舖</fontstyle></spanclass></p></body></html>