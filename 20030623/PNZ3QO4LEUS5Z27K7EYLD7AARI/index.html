<html><header><meta charset="utf-8"><title>消費Bestbuy：<br>夏日涼浸浸Cutie雪櫃扲出街</title></header><body><h1>消費Bestbuy：<br>夏日涼浸浸Cutie雪櫃扲出街</h1><p>炎炎夏日想消暑透心涼，就梗係要搵啲消暑產品幫吓手啦。喺今個夏天，米奇老鼠、小熊維尼等可愛卡通人物就經已準備好，化身成家居車廂兩用嘅雪櫃仔、炮製冰凍刨冰嘅刨冰機同埋放入冰箱製冰嘅冰格，令夏天變得清涼之外，重為大家帶嚟更多樂趣。&#13;<br>&#13;<br>記者：馬慶武　攝影：陳偉強、馬慶武（部份產品）&#13;<br>Model：Sue（Sunspot）&#13;<br>逢星期一至三出版</p><p><spanclass><fontstyle>得意雪櫃仔　凍飲帶上車  &#13;<br> 雖然呢類雪櫃仔唔算新產品，但今年推出嘅款式可算係歷來最靚最特別。另外，今年重隨雪櫃附送一條連接汽車電池嘅插頭，咁無論揸車去到邊都可以飲到冰凍飲品啦。</fontstyle></spanclass></p><p><spanclass><fontstyle>HelloKitty雪櫃仔  &#13;<br> 價錢：$1,380/A&#13;<br> 可放8罐340ml飲品&#13;<br> 粉紅色再加HelloKitty呢個配搭，無論係咩產品都必定不乏捧場客，而且呢個雪櫃仔嘅容量重特別大，足可放8罐飲品。</fontstyle></spanclass></p><p><spanclass><fontstyle>Toro貓雪櫃仔  &#13;<br> 價錢：$1,380/A&#13;<br> 可放8罐340ml飲品&#13;<br> 較大容量，可放8罐飲品。而雪櫃門上有立體嘅Toro貓公仔，簡單得嚟特別可愛。</fontstyle></spanclass></p><p><spanclass><fontstyle>橫間手提保溫袋  &#13;<br> 大：價錢：$98/C&#13;<br> 小：價錢：$78/C&#13;<br> 去郊外想有冰凍飲品又唔想用較重型嘅雪櫃仔？可以用手提保溫冰袋，出街前將凍飲放入去再拉埋拉鏈就得，若同時放入冷凍器，效果更佳。</fontstyle></spanclass></p><p><spanclass><fontstyle>米奇老鼠雪櫃仔  &#13;<br> 價錢：$1,480/A&#13;<br> 可放6罐340ml飲品&#13;<br> 嚟自日本嘅最新貨，雪櫃頂可以裝上一對米奇老鼠耳仔，可愛程度爆晒燈。除可冷凍飲品外，亦可把飲品變暖保溫，一年四季都咁啱用。</fontstyle></spanclass></p><p><spanclass><fontstyle>小飛俠雪櫃仔  &#13;<br> 價錢：$980/A&#13;<br> 可放6罐340ml飲品&#13;<br> 2003年係小飛俠喺漫畫中嘅誕生年份，所以今年大量小飛俠精品推出，好似呢個雪櫃仔就寫到明紀念佢嘅生日。</fontstyle></spanclass></p><p><br> &#13;<br> <spanclass><fontstyle>自己動手整刨冰  &#13;<br> 冰凍消暑嘅刨冰，喺甜品舖就食得多，但係有無諗過自己整呢？其實做法好簡單，只要將冰塊放入刨冰機再攪動手柄，再喺刨冰上面加上果汁就搞掂。</fontstyle></spanclass></p><p><br> &#13;<br> <spanclass><fontstyle>有「形」冰格  </fontstyle></spanclass></p><p><br> &#13;<br> <spanclass><fontstyle>店舖  &#13;<br> A：JCShop(銅鑼灣時代廣場8樓833號舖/31022783)&#13;<br> B：上品堂(旺角潮流特區2樓2號舖/23855884)&#13;<br> C：city'super(銅鑼灣時代廣場地庫/25062888)&#13;<br> D：Trendyland(尖沙嘴金馬倫道12號恆信商業大廈地下/27398182)</fontstyle></spanclass></p></body></html>