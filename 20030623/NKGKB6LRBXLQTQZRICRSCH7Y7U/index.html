<html><header><meta charset="utf-8"><title>新車速報：<br>305匹！紳寶9-5AeroHirsch特別版　火辣登場</title></header><body><h1>新車速報：<br>305匹！紳寶9-5AeroHirsch特別版　火辣登場</h1><p>瑞典紳寶9-5車系造型獨特見品味，加上豪邁不凡嘅車廂陳設，一直被視為係出眾嘅行政座駕選擇；最近代理喺引入至頂級，並擁有250匹輸出嘅9-5Aero版時，更引進屬原廠賽車部門HirschPerformanceAG，新近研製出擁有305匹馬力嘅9-5AeroHirsch特別版。令人刮目相看之餘，跟奧迪S系、寶馬M系及平治AMG版本都不遑多讓㗎！	&#13;<br>&#13;<br>記者、攝影：陳偉林　&#13;<br>ImageGirl：Fion</p><p><spanclass><fontstyle>度身訂做包裝獨特出眾  &#13;<br> 瑞典紳寶汽車一直有自家設計嘅獨特性，溫文爾雅中亦不乏跑車動感；而呢部可謂頂級之作嘅9-5AeroHirsch特別版，加有全車度身訂做嘅包圍，唔止樣靚見跑意，而且更進一步將風阻系數，下調至Cd0.28咋！其次，四輪改換上加大碼嘅18吋Hirsch專用合金軨，配襯LowProfile輪胎外，匹配埋一套Racing避震連彈弓，更將車高下調多10mm，令整部車看來予人望而生畏㖭！</fontstyle></spanclass></p><p><spanclass><fontstyle>享受至高設備出眾  &#13;<br> 紳寶汽車向來以穩紮安全見稱，座艙一套前後排高級歐化真皮椅，既貼服又見承托力，響寧靜嘅車廂空間中聆聽樂曲，格外悅耳動人。再者，四周鑲有碳纖同鋁合金面板裝飾，High-tech之餘重別具跑車氣息；還有，Hirsch製嘅半皮半碳纖軚環同鋁合金腳踏裝置，加埋電窗、電鏡、電天窗、原廠恒溫冷氣及高級音響組合，重有前後獨立房燈跟六個安全氣袋連充氣簾幕組合，設備可謂一應俱全。</fontstyle></spanclass></p><p><spanclass><fontstyle>制動反應佳  &#13;<br> 此車以頂級9-5Aero2.3Turbo（馬力250匹）為基礎，改換上0.95至1.15bar嘅高壓Turbo、中冷器等裝備後，令馬力急升至305匹，難怪新車0至100公里加速不過6.6秒。然而，此車除四輪改換上Hirsch製嘅Racing避震同彈弓外，就連一對前輪亦換上直徑331mm嘅制動碟連四活塞卡鉗；據廠方資料顯示，由100km/h車速至靜止，都不過需時2.7秒同37.5米距離，加上一套5前速Sentronic半自動波操控嘅敏捷性，真教人有肆意加速嘅衝動。</fontstyle></spanclass></p><p><spanclass><fontstyle>記者試完車後覺得點？  &#13;<br> 單係加有原廠賽車部門HirschPerformanceAG，全車度身訂做嘅包圍配件，已教人刮目相看，並有一份惡形惡相感；原車9-5Aero嘅250匹輸出經已不同凡響，𠵱家馬力急升至305匹，踩油加速黏背脊感頓然變得厲害，尚幸換有Hirsch頭輪331mm制動碟連四活塞卡鉗，方能駕馭得住。</fontstyle></spanclass></p><p><spanclass><fontstyle>Fion又點睇部車？  &#13;<br> 部車線條好靚又好Man，車廂陳設好有跑車風範，前後一套真皮歐化座椅，貼服得嚟又見承托感，加上寧靜嘅車廂空間，聆聽悠揚樂曲至為愜意不過。</fontstyle></spanclass></p><p><spanclass><fontstyle>紳寶9-5AeroHirsch特別版規格  &#13;<br> 引擎：2290cc直4DOHCTurbo&#13;<br> 馬力：305ps/5500rpm&#13;<br> 扭力：40.8kgm/2000-4000rpm&#13;<br> 傳動：5前速Sentronic半自動波，前輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：235/40ZR18MichelinPilotSport&#13;<br> 尺碼：4830×1795×1465mm&#13;<br> 軸距：2705mm&#13;<br> 車重：1610kg&#13;<br> 0-100公里：6.6秒&#13;<br> 極速：250km/h&#13;<br> 新車售價：$438,000（標準版）&#13;<br> 車輛提供：福方汽車（25080000）</fontstyle></spanclass></p><p><b> HirschPerformance配件清單</b> &#13;<br> 項目	價錢&#13;<br> 1.305匹引擎升級套裝	$83,000&#13;<br> （包括引擎電腦、1.15bar渦輪增壓器、中冷器、高流量進氣歧管及Racing風隔、跑車用催化器及排氣喉）&#13;<br> 2.Hirsch全車包圍套裝	$25,000&#13;<br> （包括車頭擾流器連Racing化鬼面罩、車底整流板、兩側及車尾裙腳、尾定翼）&#13;<br> 3.Hirsch頭輪四活塞卡鉗及331mm直徑透氣碟套裝	$25,800&#13;<br> 4.Hirsch雙出式Twin排氣喉套裝	$15,500&#13;<br> 5.Hirsch前後Racing避震連彈弓（降低車身10mm）	$13,800&#13;<br> 6.Hirsch18吋超輕型跑車合金軨套裝（輪胎另計）	$19,800</p><p><b> Hirsch車廂配件清單</b> &#13;<br> 項目	價錢&#13;<br> 1.碳纖及鋁合金儀表板面	$14,500&#13;<br> 2.碳纖及真皮跑車軚環	$5,300&#13;<br> 3.鋁合金跑車腳踏	$3,250&#13;<br> <b> 特別優惠價：$180,000&#13;<br> *以上價格連裝工（未連稅）</b> </p></body></html>