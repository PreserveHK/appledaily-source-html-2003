<html><header><meta charset="utf-8"><title>格鬥家Bob手指粗計數慢</title></header><body><h1>格鬥家Bob手指粗計數慢</h1><p>近排黑人格鬥家BobSapp喺日本真係撈得好掂，佢接拍廣告同出唱片之餘，前日重獲邀出任一小學生算數比賽嘅嘉賓，同場重有靚女仲根霞㖭！但因為阿Bob風頭太勁，搞到霞女好冇癮。阿Bob重上台同小學生鬥快計數，最後輸咗嘅佢話：「都係因為我啲手指太粗，鍵盤太細，所以至輸咋！」</p></body></html>