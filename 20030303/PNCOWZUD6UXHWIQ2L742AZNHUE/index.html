<html><header><meta charset="utf-8"><title>蘭桂坊LiveBand新玩法任你上台齊齊Jam</title></header><body><h1>蘭桂坊LiveBand新玩法任你上台齊齊Jam</h1><p>自卡拉OK同MV出現以後，有LiveBand表演嘅酒吧好似一夜間成為少數族群，加上經濟市道差，令好多酒吧養唔起自己嘅InHouseBand，不過我始終係支持LiveBand嘅死硬派。Live嘅臨場感染力，絕對可以令人情緒高漲，而我就獨愛呢種氣氛。今晚，MUSICROOMLIVE內，氣氛就更加熱烈，因為你都有機會上台露兩手！&#13;<br>記者：朱崇德&#13;<br>攝影：周旭文、朱崇德</p><p>剛開始進行採訪，小記馬上喺窗口邊撞到一隊Band友客。剛從美國LA讀完音樂返港嘅阿丹，佢同班Friend雖然個個只得二十零歲，不過就已經搞咗隊RhythmInjection。重喺蘭桂坊附近搞咗間細細嘅Band房，所以成日嚟呢度打躉。見佢哋今日有備而嚟，攞齊架生一心展示功架！雖然小記夾Band資歷冇乜，不過都知道佢哋玩嗰首DeepPurple嘅《Hush》，難度的確幾高，喺事先全無預演練習嘅情況下，一講個歌名就要馬上Jam，但整體表現都非常好，只係間中都有「甩嘴」，不過見佢哋嘅主音又靚又有星味，即時又有分加。</p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>新Band仔最啱  &#13;<br> 另一邊廂，幾個較成熟的哥哥已經躍躍欲試，原來佢哋係做電影配樂嘅發燒Band友，平均有近十年夾Band經驗！由於錄音Studio都喺附近，最近重做緊兩套未上畫嘅電影配樂（《死亡音樂》及《異度空間》），一心諗住落嚟輕鬆吓。&#13;<br> 佢哋話隊RhythmInjection都算玩得有板有眼，不過都係欠咗啲臨場表演經驗。佢哋話一於要ShowQuali，玩咗首舊啲嘅Beatles《HereThereandEverywhere》，簡單嘅木結他彈奏再加清唱，Unplug感覺真係好舒服，勁有原汁原味嘅BeatlesFeel。問大寶High唔High，佢話呢個玩法的確係幾新鮮又幾衝擊，客觀嚟講呢度真係好啱啲新Band仔嚟玩吓，由於佢哋Live經驗少，同喺Band房玩真係兩回事。早前表演嘅阿丹都話，一般新Band通常都係匿喺Band房，好難得有呢種感受到場觀眾反應嘅機會。</fontstyle></spanclass></p><p><spanclass><fontstyle>星期三任你露兩手  &#13;<br> MUSICROOMLIVE係蘭桂坊內較少有、日日有LiveBand表演嘅酒吧！一入到去氣氛好熱烈。因為唔開冷氣？位於二樓嘅MUSICROOMLIVE確有個無敵大窗口，打開佢又確係幾Open又有Mood；有隊菲籍InHouseBand日日勁歌打氣？唔止！佢哋逢星期三晚重搞埋「新手搭專業老手」之夜，畀台下酒客上台一齊Jam歌，不管你是夾Band初哥還是老手，一樣受你玩，今晚就正好睇到一場老嫩Band友較量！</fontstyle></spanclass></p><p><spanclass><fontstyle>同場加映：Bollywood絕對印度Feel  &#13;<br> MUSICROOMLIVE除咗LiveBand玩法出位外，原來打碟嘅DJ一樣玩嘢，佢玩嘅係非常特別嘅Bollywood音樂。Bollywood係乜？其實佢係一種將印度音樂，混合埋電子音樂嘅新產物；重未知喺乜？哎！如果大家落開Disco，都應該聽過MP4（DJSimon及MCG）隻《老豆咪索茄》啦啩！嗰種咪Bollywood囉！&#13;<br> 至於MUSICROOMLIVE呢度，亦一樣請嚟純印度籍嘅Raoul做Bollywood音樂表演，聽講佢重成日返祖家搵碟返嚟香港，所以係絕對印度Feel嘅Bollywood音樂！</fontstyle></spanclass></p><p>MUSICROOMLIVE&#13;<br> 地址：中環德己立街34-36加州娛樂大廈2樓&#13;<br> 電話：28458477</p></body></html>