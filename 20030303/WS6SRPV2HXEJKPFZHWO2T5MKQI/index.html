<html><header><meta charset="utf-8"><title>《珍珠港》女星靜靜雞分居</title></header><body><h1>《珍珠港》女星靜靜雞分居</h1><p>憑電影《珍珠港》成名嘅英國女星姬蒂碧金素爾（KateBeckinsale），原來兩個月前已經同結婚七年嘅丈夫米高辛（MichaelSheen）分咗居，姬蒂發言人前晚強調佢哋分開係唔涉及第三者，不過亦補充話唔知姬蒂𠵱家有冇搵過第二個。姑勿論佢哋因乜嘢原因分手，但係最關心嘅當然係佢哋四歲大嘅囡囡以後生活如何啦。</p></body></html>