<html><header><meta charset="utf-8"><title>現代TrajetSports加套包圍型得多</title></header><body><h1>現代TrajetSports加套包圍型得多</h1><p>造型包裝一派斯文嘅現代Trajet七人MPV，一直有唔少車迷捧場，最近代理重引入埋TrajetSports升級版，予人耳目一新有跑意外，車廂三排七座位組合，既實用又多變㗎！&#13;<br>特約記者、攝影：李勤</p><p><spanclass><fontstyle>活力造型吸引度高  &#13;<br> 賣相向以流暢自然見稱嘅現代Trajet，在芸芸MPV車款當中，亦不乏支持者捧場，而新加入嘅Sports版重加有全車包圍、車身兩邊裙腳及尾定翼，令人看來倍見有一份動感㖭！而車廂三排七座位以高級真皮鑲嵌，有妥貼舒適感外，兼且重有齊電窗、門邊電鏡及電天窗，還有原廠前後恒溫冷氣組合㗎！&#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> &#13;<br> <center> <spanclass><fontstyle>Sports版包裝辣味盎然  </fontstyle></spanclass></center> </fontstyle></spanclass></p><p><spanclass><fontstyle>歐式底盤穩紮可靠  &#13;<br> 頂級版TrajetSports以一台2.7公升V6偈，匹配4前速自動波，除有不錯起跑加速表現外，穩紮底盤結構重帶出不俗嘅走彎循迹性㗎！而四輪高效能碟式制動，另備有ABS連EBD裝置，更予人有收放自如感呢！</fontstyle></spanclass></p><p><spanclass><fontstyle>現代Trajet2.7Sports小檔案  &#13;<br> 引擎：2656ccV6DOHC&#13;<br> 馬力：179ps/6000rpm&#13;<br> 扭力：25.2kgm/4000rpm&#13;<br> 尺碼：4695×1840×1710mm&#13;<br> 軸距：2830mm；車重：1810kg&#13;<br> 新車售價：$189,800&#13;<br> 車輛提供：太古亞洲汽車（25272777）</fontstyle></spanclass></p></body></html>