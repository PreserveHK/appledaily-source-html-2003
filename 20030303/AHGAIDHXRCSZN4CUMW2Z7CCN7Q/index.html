<html><header><meta charset="utf-8"><title>中島美嘉推介靚衫多人吼</title></header><body><h1>中島美嘉推介靚衫多人吼</h1><p>啱啱榮升潮流教祖嘅中島美嘉，果然係聰明女，深知有名就會有利，於是即刻簽咗做潮流品牌nexo嘅代言人。我羅拉近排都聽到有香港少女一齊討論中島美嘉嘅着衫同打扮，證明佢實在成為唔少人嘅模仿對象。個品牌就醒目呀，出咗個danceremix系列，話明中島有份畀意見，睇怕價錢都可以賣貴成倍。</p></body></html>