<html><header><meta charset="utf-8"><title>衣履近街：<br>今個春季OL愛大袋</title></header><body><h1>衣履近街：<br>今個春季OL愛大袋</h1><p>都市人樣樣都要快及就手，一次過將所有嘢放晒落袋內，所以話上班女郎的袋愈用愈大，都絕對有原因，容量大，方便提取用品，這是最重要，一句講晒，唔係點會大小牌子都有ToteBag出售。&#13;<br>&#13;<br>記者及攝影：蘇朗</p><p><CENTER> ◆日本雜誌有大量ToteBag的介紹，顯易而見這是今個春季的手袋潮流。</CENTER> </p><p><spanclass><fontstyle>插圖夠童真  &#13;<br> 這款KateSpade最新與兒童書畫家MairaKalman合作推出的大袋，插圖簡單又有童真，容量極大，加上袋的間隔分前中後，中間一道拉鏈可以放貴重嘢，而前後兩格則任放冷衫、雜誌等；最好係同款有好多畫晒公仔的小袋做配件，去個短途公幹或旅行都一樣應付自如，好犀利。</fontstyle></spanclass></p><p><spanclass><fontstyle>中間開窿黑手袋  &#13;<br> 這款手挽位做成大圓圈的款式，是方便小姐們隨意咁將隻手套落去，方便擺其他嘢之餘，睇落又好輕巧兼無咁婆仔，好啱工作場所好嚴肅，但性格好隨和跳脫的女仔。</fontstyle></spanclass></p><p><spanclass><fontstyle>外形堅挺  &#13;<br> 顏色柔和兼布質輕巧的帆布CanvasBag，好啱春天用。而且佢外形夠堅挺，手抽位重係靚皮做，足以保持你大方得體的形象。</fontstyle></spanclass></p><p><spanclass><fontstyle>見客無失禮  &#13;<br> Gucci手袋睇嚟都不用多介紹了，聽聞日本妹第一至愛是LV，第二便是Gucci。故此帶一個喺身，陪老闆出去見客都包無失禮，而且最新春夏季，Gucci的手袋都愈來愈有氣勢，新出的GoldPink同紅皮系列，絕對是最佳選擇。</fontstyle></spanclass></p><p><spanclass><fontstyle>表面多細袋  &#13;<br> 呢款睇落似頂帽的TC袋，除咗一貫Cutie可愛之外，數數袋邊與袋內的細袋，足足有十個，可以放些濕碎嘢。</fontstyle></spanclass></p><p><spanclass><fontstyle>手織袋伸縮性強大  &#13;<br> 這款似足買餸籃的大手抽，其實是一針一針織出來的手製品，佢嘅伸縮性容量好大。平日摺埋好似條手巾咁，但不停咁擺嘢入去，又深不見底，神奇。</fontstyle></spanclass></p><p><center> <spanclass><fontstyle>大袋好裝嘢  </fontstyle></spanclass></center> </p><p><br> &#13;<br> <spanclass><fontstyle>店舖資料  &#13;<br> &#13;<br> LaneCrawford（21183668）&#13;<br> 金鐘金鐘道88號太古廣場第一期&#13;<br> &#13;<br> Gucci（25244492）&#13;<br> 中環置地廣場G6-7號舖&#13;<br> &#13;<br> I.T（28344053）&#13;<br> 銅鑼灣告士打道255-257號信和廣場&#13;<br> &#13;<br> KateSpade（31044999）&#13;<br> 尖沙嘴海港城港威2期G214-G215號舖&#13;<br> &#13;<br> Anteprima（29180886）&#13;<br> 金鐘太古廣場227號</fontstyle></spanclass></p></body></html>