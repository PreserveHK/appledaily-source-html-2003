<html><header><meta charset="utf-8"><title>　　高官伉儷齊看《麗花皇宮》 - 李八方</title></header><body><h1>　　高官伉儷齊看《麗花皇宮》 - 李八方</h1><p>香港醫療論壇噚晚搞籌款晚會，揀咗已經演出五十五場嘅歌唱舞台劇《麗花皇宮》，重一下子包咗五百張最貴嘅堂座飛用嚟籌款。呢齣《麗花皇宮》演埋今晚就圓滿結束，唔怪得成大班高官名人，噚晚都趕住帶埋另一半捧場，其中包括終審法院首席法官李國能伉儷、經濟發展及勞工局局長葉澍堃伉儷、中央政策組首席顧問劉兆佳伉儷，重有楊啟彥伉儷、黃至剛伉儷等。&#13;<br> 雖然噚日咁啱發生懷疑醫生嚇死病人事件，啲記者唔少得捉住班醫療界翹楚發表吓高見；不過香港醫療論壇嘅宗旨，本來都係討論醫療界事務、維持本港醫療質素，花啲口水又有乜計。&#13;<br> （圖）劉兆佳少有地帶埋太太出席，捧場睇《麗花皇宮》。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>