<html><header><meta charset="utf-8"><title>捧《無間道》睇完又睇<br>林伯讚岳仔念女兒明珠</title></header><body><h1>捧《無間道》睇完又睇<br>林伯讚岳仔念女兒明珠</h1><p>麗新集團主席林百欣（林伯）昨日出席潮州同鄉新春團拜時，大讚兒子林建岳投資開拍的電影《無間道》和《老鼠愛上貓》，拍得很好及很成功。而縱使女兒林明珠沒有向他拜年，林伯表示仍然很痛錫她，與她的錢銀轇轕可以再研究。</p><p>廖創興銀行主席廖烈文、劉思仁和劉坤銘父子及麗新集團主席林百欣等，昨日在西環的潮商大廈舉行潮州同鄉新春團拜。<br> &#13;<br> <spanclass>談兒子笑不攏嘴 &#13;<br> 記者問林伯如何度農曆新年時，林伯表示在工作中度過，他說：「年初一都要開工，新年日日都有返工，唔返工都唔知有乜嘢可以做，不過都有喺屋企同啲孫仔過年。」&#13;<br> 問林伯其兒子林建岳投資拍攝的電影《無間道》，票房大收約五千五百萬成去年最賣座電影，林伯一改曾經批評兒子處事太急進的口風，笑不攏嘴地說：「《無間道》拍得好好，好成功，我睇咗幾次。&#13;<br> 「另外我重睇咗《老鼠愛上貓》，一樣拍得好好。《無間道》反應咁好，Peter（林建岳）嘅寰亞今年會開十套戲。」<br> &#13;<br> <spanclass>父女數年冇見面 &#13;<br> 至於早前入稟告他誹謗的女兒林明珠，有否向他拜年，林伯說：「佢同佢媽咪出咗埠過年。」&#13;<br> 問他有否因此而不開心，林伯則說：「平時都係咁，拜唔拜都冇用，拜都係做出嚟嘅啫。」林伯還表示與女兒已有數年沒有見面，但仍然十分痛錫她，他說：「我真係好錫呢個女，所以大家可以再傾再商量。」&#13;<br> 而官司一事，林伯表示已交給律師處理，但他一再強調女兒向銀行借的錢一定要還，他與女兒的錢銀問題則可以再商量。&#13;<br> 採訪：RitaLeung、DebbieLum&#13;<br> 攝影：ChenWaiOn</spanclass></spanclass></p></body></html>