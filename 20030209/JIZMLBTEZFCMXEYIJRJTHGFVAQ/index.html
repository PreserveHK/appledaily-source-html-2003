<html><header><meta charset="utf-8"><title>Marilyn有鋪餵奶癮</title></header><body><h1>Marilyn有鋪餵奶癮</h1><p>美國搖滾歌手MarilynManson就一向鍾意發表嚇人偉論㗎啦，最近佢又話自己成日餵隻貓食人奶喎！&#13;<br> 據Marilyn自己噏，佢屋企隻貓仔經常會趁佢打赤膊瞓覺嗰陣，走上佢個身舔佢乳頭，而佢自己亦都好enjoy。不過自從隻貓仔戒咗奶之後，就冇再走去舔佢，搞到Marilyn反而有啲囉囉攣喎！不過我羅拉就真係忍唔住要問一句，乜男人有奶嘅咩？</p></body></html>