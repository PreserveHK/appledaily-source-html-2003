<html><header><meta charset="utf-8"><title>家事居道：<br>傳情音樂座</title></header><body><h1>家事居道：<br>傳情音樂座</h1><p>情人節就快到，唔想再好似往年咁一個人過，就要落足心機度條橋。響公司睇中個靚女同事又唔夠膽約佢去街？只要響情人節送番個音樂座畀佢，已經係好煞食嘅浪漫招式。&#13;<br>一個音樂座，有好聽嘅音樂、靚靚嘅外形，加埋你十足嘅誠意，包保可以打動佢嘅芳心。&#13;<br>&#13;<br>記者及攝影：蘇朗&#13;<br>Model:StevenChu&amp;BeckyLi</p><p><spanclass><fontstyle>成雙成對姆明公仔  &#13;<br> 近年啲姆明公仔走勢非常強勁，皆因呢班妹妹仔已變成購買力強勁啲OL仔，其實鍾唔鍾意姆明嘅人，睇見佢同女朋友咁恩愛，都已經好明白你對佢嘅愛意啦！</fontstyle></spanclass></p><p><spanclass><fontstyle>貓仔沖涼音樂座  &#13;<br> 入面首歌係「WhenYouWishUponAStar」，同佢講今年追到佢係你最大嘅願望，係人聽見心都甜埋！</fontstyle></spanclass></p><p><spanclass><fontstyle>大口仔與熊  &#13;<br> 好多女仔都鍾意大口仔個樣夠Cute，而且好似無時無刻都咁開心，送呢個音樂座畀女朋友，表示自己同佢一齊時時都笑口常開，點會唔冧？</fontstyle></spanclass></p><p><spanclass><fontstyle>維多利亞仙子  &#13;<br> 如果你鍾意嘅女仔係一個十分喜歡浪漫嘅人，呢款音樂座一定會好得佢歡心，因為個音樂座造型就十足一個打扮漂亮嘅仙子咁，靚得嚟又十分富幻想色彩，佢睇見一定鍾意。</fontstyle></spanclass></p><p><spanclass><fontstyle>小情侶木製音樂盒  &#13;<br> 呢個音樂盒玩反璞歸真，想聽音樂就一定要自己落手落腳搞先得，啱晒𠵱家追求潮流一族，呢個音樂盒嘅歌仔係「有隻雀仔跌落水」，重係木製㗎！攞上手真係好Raw，好有Feel。</fontstyle></spanclass></p><p><spanclass><fontstyle>飛天貓仔  &#13;<br> 呢隻貓仔外形實在好可愛，而且當音樂播放時，佢就好似響天空飛緊咁，如果你女朋友係酷愛自由嘅愛貓之人，她就一定會喜歡你的禮物！</fontstyle></spanclass></p><p><spanclass><fontstyle>瓷器熊仔  &#13;<br> 瓷器音樂座望落特別矜貴，如果你女朋友鍾意啲「矜貴嘢」，呢個熊仔音樂座就夠晒睇頭，高貴得嚟又可愛，包保佢睇到開心兼猛讚你識貨。</fontstyle></spanclass></p><p><spanclass><fontstyle>音樂座助桃花  &#13;<br> 今年個桃花位喺正正南位，大家不妨放個音樂盒喺度，可以有助桃花運；如果想人緣再好啲，可以喺音樂座旁放杯水，就包掂！</fontstyle></spanclass></p><p><br> &#13;<br> <spanclass><fontstyle>店舖資料：  &#13;<br> Azonaa02：銅鑼灣百德新街22至36號名珠城地下（28080606）&#13;<br> &#13;<br> city'super：尖沙嘴海港城商場三樓（23758222）&#13;<br> &#13;<br> Kalm's：銅鑼灣時代廣場7樓709號舖（25062302）&#13;<br> &#13;<br> HoneyFloristCo.：銅鑼灣地帶1樓144號舖（28818762）&#13;<br> &#13;<br> Zoe&amp;Bear：尖沙嘴海港城3324號舖（21170906）</fontstyle></spanclass></p></body></html>