<html><header><meta charset="utf-8"><title>平山綾迷信到出汁</title></header><body><h1>平山綾迷信到出汁</h1><p>做女仔嘅太過八卦迷信，照計都唔係幾得男士歡心，但偏偏十八歲女星平山綾就滿口怪力亂神，周圍同人講話佢成日見到鬼之外，重迷信到連名都要改埋㖭。&#13;<br> 我羅拉近日八到綾妹所以將自己個名嘅綾字改為日文併音寫法Aya，原來係因為有個占卜師話佢原本個名唔多旺佢，所以佢即時斬釘截鐵咁同事務所講：「總之個綾字一定要改！」</p></body></html>