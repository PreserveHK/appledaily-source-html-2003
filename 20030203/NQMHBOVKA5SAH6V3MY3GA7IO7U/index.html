<html><header><meta charset="utf-8"><title>狗女犯太歲　祈福保心安<br>周嘉玲拜黃大仙求財子</title></header><body><h1>狗女犯太歲　祈福保心安<br>周嘉玲拜黃大仙求財子</h1><p>周嘉玲思想一向洋化，新春期間入廟拜神則是第一次。日前，生肖屬狗的周嘉玲專程到黃大仙買風車、求籤和拜神祈福，祈求羊年事業與家庭兩方面都順順利利。至於愛情，相士預言周嘉玲明年上半年喜事臨門。</p><p>踏入羊年很多善男信女都到黃大仙廟求籤，祈求事事順景。肖狗的周嘉玲羊年犯太歲，為求心安，洋化的她日前第一次到黃大仙廟拜神。&#13;<br> 穿上旗袍的周嘉玲一到埗便嚷着要到賣風車的攤檔，買風車轉運，她說：「我希望事業方面可以順順利利，由連卡佛轉到PedderGroup做市場策劃後，我覺得自己好幸運，有好多機會發揮，希望可以繼續一樣咁lucky，因為事業對於我嚟講好重要呀。」<br> &#13;<br> <spanclass>身邊有小人 &#13;<br> 誠心上香後，周嘉玲拿起籤筒求籤。解籤先生表示周嘉玲求得中上籤，她於羊年的事業會有開心的事情發生，要把握秋天的搵錢機會，但身邊會有小人出現。&#13;<br> 至於感情方面，周嘉玲於明年上半年有很大機會結婚，她聽後笑說：「我𠵱家有拍散拖，不過結婚呢樣我就唔會太心急，因為一定要揀個最好嘅先會結婚，而且屋企人都好明白事理，唔會催我。」<br> &#13;<br> <spanclass>𠵱家拍散拖 &#13;<br> 周嘉玲又順道睇相，解籤先生大讚嘉玲將來的丈夫財貌兼備，而且婚後更可倚靠丈夫，而且生活無憂。&#13;<br> 周嘉玲說：「好開心呀，不過，我就唔係太迷信，聽完可以當參考，我唔會盡信㗎。」&#13;<br> 採訪：JessicaNgan&#13;<br> 攝影：JerryYan化妝：AndreKi&#13;<br> 髮型：IvanLeeofHeadquarters&#13;<br> 服裝：shanghaiTang&#13;<br> 鳴謝：古今先生&#13;<br> （黃大仙廟哲理館129號舖）</spanclass></spanclass></p></body></html>