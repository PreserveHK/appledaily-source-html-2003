<html><header><meta charset="utf-8"><title>拜神撞到正陳小春<br>余文樂許願：是非唔好再搞我</title></header><body><h1>拜神撞到正陳小春<br>余文樂許願：是非唔好再搞我</h1><p>余文樂向來是非多，踏入羊年，他專誠到黃大仙拜神。當日他巧遇陪母親拜神的陳小春，看來兩位是非纏身的歌手，均希望羊年一切順利，是非遠離。</p><p>余文樂出道短短日子，一直被是非困擾，早前他與陳冠希撞膊交惡，惹來滿城風雨。阿樂日前往黃大仙廟，依照傳統拜神，希望新一年是非遠離他和工作順利。&#13;<br> 阿樂到達黃大仙廟前，記者見陳小春陪母親到黃大仙拜神，小春說：「阿樂嚟拜神咩？佢喺邊呀？我陪阿媽嚟拜神囉。」話口未完，阿樂已跟唱片公司同事到達，他和小春即來個擁抱，二人耳語數句後，小春便離去。小春和阿樂去年均新聞多多，估不到二人拜神也撞到正。<br> &#13;<br> <spanclass>望家人健康 &#13;<br> 阿樂入廟後即誠心上香，然後再到隔鄰騰龍墟的許願樹祈福，他在許願紙上寫了「工作順利」和「家人身體健康」兩個願望，接着便把它掛上許願樹。阿樂說：「我希望工作順利，唔好有咁多是非，唔好再搞我，放過我啦。我打份工咋，我好希望自己今年進步多啲，畀心機做嘢，有啲成績畀大家睇，有人認同就夠啦。」&#13;<br> 問阿樂是否覺得去年進步不大？他苦笑說：「我做過啲乜，啲人都唔留意嘅，淨係睇啲設計圖片、三角關係，所以我希望今年大家可以留意吓我做嘅嘢。」<br> &#13;<br> <spanclass>瞓覺大過天 &#13;<br> 新春期間，阿樂只得年初一一天假期，但他表示會留在家中睡覺，睡醒後便跟家人一同吃飯，沒有其他節目，他說：「我好耐冇好好瞓過，新年我重要飛去外地做騷，得嗰一日假，我唔會出去拜年喇。」那麼他沒有機會𢭃利是？他說：「以前細個就興𢭃利是，𠵱家去𢭃咪得嗰一千幾百，瞓覺好過啦。」&#13;<br> 採訪：朱芷瑩&#13;<br> 攝影：林德雄</spanclass></spanclass></p></body></html>