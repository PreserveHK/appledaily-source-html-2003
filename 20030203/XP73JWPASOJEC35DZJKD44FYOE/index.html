<html><header><meta charset="utf-8"><title>老婆露「桃柚」可怒也！<br>堂本剛雷霆飛腿振夫綱</title></header><body><h1>老婆露「桃柚」可怒也！<br>堂本剛雷霆飛腿振夫綱</h1><p>雖然堂本剛係KinKiKids嘅成員，但係佢同一般Johnny's藝人好唔同，阿剛除咗形象夠出位同刻意擺脫脂粉味之外，佢個人都幾有創作同搞笑才華㗎，好似早排阿剛就為自己即興作嘅歌曲《桃》拍咗個MV，真係笑爆我大口羅拉個嘴！<br> &#13;<br> <spanclass>嚇到面容扭曲 &#13;<br> 戴咗個假髮扮「薯仔」嘅阿剛，喺MV入面扮小男人，而飾演佢「老婆仔」嘅竟然係一個男演員，當阿剛喺首歌度唱到「好鍾意食桃，因為啲桃好似patpat」嗰陣，佢「老婆仔」突然揭起條裙，騷出自己變咗個桃嘅假patpat出嚟，即時嚇到阿剛面容扭曲，佢重發咗癲，扮成李小龍施展雷霆飛腿踢老婆個籮柚，踢到佢彈開幾丈遠，連個籮柚都留低腳印，大有周星馳式嘅誇張搞笑效果。<br> &#13;<br> <spanclass>VCD有得睇 &#13;<br> 我羅拉相信有好多本地fans都想睇吓咁爆笑嘅MV，不過呢個MV原來只係會收錄喺阿剛嘅個唱VCD《LiveRossoAzzurro》入面㗎咋！</spanclass></spanclass></p></body></html>