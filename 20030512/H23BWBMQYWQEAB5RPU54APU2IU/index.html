<html><header><meta charset="utf-8"><title>S308特別版　夠「黃」氣</title></header><body><h1>S308特別版　夠「黃」氣</h1><p>三星部S308機仔細細，有齊40和弦以及6萬5千色靚彩芒，難怪成為今期熱賣手機，不過賣得機多嘅問題就係行出街隨時同人「撞機」，所以三星就特別搵埋日本兩位插畫師吉尾良里同太良慈朗設計咗100部特別版S308，成部機「黃GUMGUM」咁，的確夠搶眼，再加上日本HappyGraphics嘅Wallpaper同ScreenSaver，唔想同人「撞機」，就要去PCCW睇吓啦。&#13;<br>查詢：28881888（PCCW）</p><p><spanclass><fontstyle>BenQ平價手機登場  &#13;<br> 一千蚊手機市場競爭劇烈，日前羅新基逛手機場嘅時候又發現多一位新力軍加入戰團，呢部來自台灣品牌BenQM560G，開賣價$1,080，除欠缺彩芒之外，時下大熱功能40和弦、WAP及GPRS都統統有齊，兼且可以自編鈴聲。機身只有79g重，細細部最啱女仔放喺手袋，大家搵一千蚊手機又可以多一個選擇。&#13;<br> 查詢：23987320（鉑匯）</fontstyle></spanclass></p><p><spanclass><fontstyle>數碼通免費洗手機  &#13;<br> 肺炎疫情近期似乎稍為降溫，不過防炎措施仍然唔少得，就好似羅新基日前去咗數碼通，諗住問吓啲手機價錢，點知職員就幫埋羅新基「洗手機」。&#13;<br> 原來數碼通𠵱家新推出防炎措施，所有去數碼通查詢或者上台嘅顧客都有職員用消毒紙巾幫你部手機消毒，等部手機都可以齊齊「抗炎」。&#13;<br> &#13;<br> 文：羅新基</fontstyle></spanclass></p></body></html>