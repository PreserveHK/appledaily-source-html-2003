<html><header><meta charset="utf-8"><title>數碼影音：<br>腦場淡市出奇招　數碼相機$30先租後買</title></header><body><h1>數碼影音：<br>腦場淡市出奇招　數碼相機$30先租後買</h1><p>香港經濟一跌不起，腦場好多商舖都諗計自救，其中影響較大嘅數碼相機專門店，買新機人數直線向下，可算危城告急。皇室堡一間數碼相機舖，就出奇招增客源，推出租機服務，由千幾蚊到萬幾蚊機都有得租，租金由$30起，用家花少少錢就可以試真部機先買，的確有諗頭。&#13;<br>&#13;<br>記者、攝影：徐影龍&#13;<br>ImageGirl：Clara</p><p>位於銅鑼灣皇室堡嘅UltraPRO，專賣數碼相機同手提電腦，啱啱推出租用數碼相機服務，以最低$30一日出租。據負責人Ben所述，所有租機非倉底貨或殘缺舊機，而係新簇簇拆盒租出，適當時候會將租過嘅機出口到大陸二手市場，所以毋須擔心租到殘機。顧客需先以現金或信用卡（不過數）支付全數作按金，還機時會扣除租機費用，餘數交還顧客。租機時有幾點要注意，首先係Check清楚機身有冇花痕，跟手試埋機，遠景近攝都要試，最後點算清楚跟機配件，咁就大大減少還機時之爭拗。另外要注意係所有DSLR（單鏡數碼機）均不備鏡頭，亦不設鏡頭租用，須另行自備。</p><p><spanclass><fontstyle>租機旅行至抵玩  &#13;<br> 目前佔數碼相機市場最多嘅，就係入門級用家同二百萬像素機，佢哋普遍冇咩要求，最緊要簡單易用、機仔細細有賣相。呢類入門機賣價較平，所以租金亦係最低，以二千蚊以下機價計，租金每日只需$30。最啱出門旅行或公幹用途，租夠七日都係$210，重有八折，唔使因為急住出門而買錯機。&#13;<br> &#13;<br> <spanclass><fontstyle>入門機熱門型號  </fontstyle></spanclass></fontstyle></spanclass></p><p>ModelClara：&#13;<br> 「我好鍾意SONY部壽司機（U20），細細部好盞鬼，拎去旅行放落衫袋都得，又唔使買菲林同曬相，好方便。」</p><p><spanclass><fontstyle>Pro機接Job慳成本  &#13;<br> 呢類機好啱專接散Job嘅攝影師，面對一啲較迫切工作，都可快速交貨。同行間偶有互相租機習慣，市價一般約$400至$500一天，UltraPRO嘅$180租機價就吸引得多。可惜暫時只提供萬零蚊機種，幾萬蚊機如1DS等則不會考慮。由於CanonEOS-10D全面缺貨，UltraPRO目前只提供NikonD100、CanonD30等型號，不過預計將全面提供萬零蚊嘅機種，各派擁躉都可捧番心水靚機場。&#13;<br> &#13;<br> <spanclass><fontstyle>專業機熱門型號  </fontstyle></spanclass></fontstyle></spanclass></p><p>UltraPRO負責人Ben：&#13;<br> 「閒時我用DSLR為主，心水機有D100，好多用開菲林機嘅『Pro友』，都較為接受DSLR機，故此提供萬幾蚊嘅高級機租用服務。」</p><p><spanclass><fontstyle>試真水貨買行貨  &#13;<br> 另一類適合租機嘅人士，就係初接觸數碼相機或頻換新機之人。筆者最常遇到嘅問題，就係：「買咩機好？三百萬像素夠唔夠？」，其實買咩機真係隨個人需要，基本上冇邊部機係無敵嘅。有咗租機服務，大可租幾日玩住先，試清試楚先扑鎚都未遲。尤其係較快到港嘅水貨，試過啱用就遲啲買行貨，就算升級追新機之人，都可慳番唔少冤枉錢。&#13;<br> &#13;<br> <spanclass><fontstyle>中價機熱門型號  </fontstyle></spanclass></fontstyle></spanclass></p><p>《Digi數碼雙周》總編輯之達：&#13;<br> 「中價機漸漸多人玩，不過賣價一般要三、四千蚊，買錯機好肉赤，租兩日自己試吓先重好過問人。」</p><p><spanclass><fontstyle>部份租機價錢  &#13;<br> 機價：日租/七天&#13;<br> $1,000至$2,000：	$30/八折&#13;<br> $3,001至$4,000：	$80/八折&#13;<br> $6,000至$10,000：	$150	/八折&#13;<br> $10,000以上：	$180	/八折&#13;<br> *最低消費$200</fontstyle></spanclass></p><p><spanclass><fontstyle>配件租價  &#13;<br> a)128MB記憶卡　$10&#13;<br> b)256MB記憶卡　$20&#13;<br> c)專用電池　$10</fontstyle></spanclass></p><p>UltraPro&#13;<br> 地址：銅鑼灣皇室堡11樓1123-1124號舖&#13;<br> 電話：28817052</p></body></html>