<html><header><meta charset="utf-8"><title>潮流Express：<br>I.T再玩Crossover遮仔ArnoldPalmer限量只溝300件</title></header><body><h1>潮流Express：<br>I.T再玩Crossover遮仔ArnoldPalmer限量只溝300件</h1><p>I.T懂得捕捉時下當紅品牌，繼早前跟MickeyMouse合作推出it'sMickey之後，第二輪合作搞特別版的Crossover牌子，就篤定為日本煲得火熱的「遮仔」ArnoldPalmer，旗下的izzue、b+ab、5cm都各自推出衣飾，每款限定三百件，於本月17日開始發售，又係呢句：玩限量是煞食招數，以遮仔的號召力，火速賣清不是難事。&#13;<br>&#13;<br>記者：吳小明　攝影：梁細權　&#13;<br>模特兒：JoyceChenfromCalCarrie's&#13;<br>化妝：VivNg&#13;<br>逢星期一至五刊出</p><p><spanclass><fontstyle>女裝izzue健康性感  &#13;<br> 女裝izzue的遮仔入膊背心前幅設計十分簡單，只在心口有個遮仔Logo，但後幅的一把大遮非常搶眼，着上方圓十里都見得到。要注意入膊款式真係肥人莫問，屬靚膊一族專利，手臂肥少少都唔會着得好睇。</fontstyle></spanclass></p><p><spanclass><fontstyle>b+ab閃石夠搶  &#13;<br> b+ab的一款則以閃石搶鏡，Tee上的遮仔圖案以閃石綴成，唔單止夠閃，件Tee都幾「墜手」下，大領的設計較一般圓領款來得女性化。</fontstyle></spanclass></p><p><spanclass><fontstyle>男裝izzue夠基本  &#13;<br> 男裝izzue的款式則BacktoBasic，單一黑色同一款圖案，分別只是TankTop、無袖Tee及V領Tee的分別，另外還有一款Boxer，女仔可以當短褲仔着，男仔就咁着出街就有點那個之感；全套TeeSet包括三件Tee及一條Boxer，只售$590，實在算抵到爛，但賣點不在衫本身，反而在隨衫附送的三個襟章及布袋仔上，引你買番屋企儲都好。</fontstyle></spanclass></p><p><center> ■隨TeeSet附送三個遮仔襟章讓你用來襯衫，亦隨衫送埋布袋仔一個，每件衫&#13;<br> 都印有ArnoldPalmer的Logo遮仔及字樣，中晒Fans儲物心態。</center> </p><p><br> &#13;<br> <spanclass><fontstyle>5cm玩袋花  &#13;<br> 5cm的一款則有點GraphicPrint玩味，一個黑色布袋Print遠睇真有點似掛了個袋仔在頸上，幾有心思。另外一個賣點則是隨衫附上的牛仔Patchwork袋仔，綴滿遮仔圖案，對遮仔Fans來講可能比件Tee更吸引。</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> &#13;<br> 5cm於i.t內發售（25772311）&#13;<br> 銅鑼灣StyleHouse109號店&#13;<br> &#13;<br> b+ab（29722472）&#13;<br> 銅鑼灣StyleHouse103A號店&#13;<br> &#13;<br> izzue（28684066）&#13;<br> 中環皇后大道中10號地下</fontstyle></spanclass></p></body></html>