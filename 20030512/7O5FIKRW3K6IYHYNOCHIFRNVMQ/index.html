<html><header><meta charset="utf-8"><title>日女星抄籮霸sportylook慢半拍<br>步姐露膊殺球片低乙葉</title></header><body><h1>日女星抄籮霸sportylook慢半拍<br>步姐露膊殺球片低乙葉</h1><p>若果各位最近有去日本嘅話，都留意到街頭好多人着運動衫，好似去參加運動會咁，再睇埋藝能界啲女星，濱崎步、安西纊子同乙葉等等，個個都着晒運動裝，原來今夏好興運動totallook。好多日本時裝雜誌都叫讀者今季着得sporty啲，全部講明以籮霸珍妮花洛庇絲（JenniferLopez）自家品牌J.Lo做藍本，但其實籮霸好似着咗好耐囉喎，今次班日本女星又遲人一大截啦！</p><p><spanclass>排球女將濱崎步 &#13;<br> 眾多潮流女將嚟講，步姐一向都係先鋒，始終潮流教祖唔係浪得虛名。其實運動look已經係佢個人品牌MaterialGirl上年其中一個系列，之不過步姐今夏依然活力過人，呢個斜膊排球look都夠煞食啦，唔知步姐有冇學番招鬼影變幻球呢？<br> &#13;<br> <spanclass>虛有其表乙葉 &#13;<br> 講到鍾意追潮流嘅女星，又點可以唔提乙葉呢？乙葉推介各位姊妹sportylook唔使實用，最緊要貼身同加好多閃令令嘅首飾上身，佢話：「𠵱家又唔係真係去打波。」真係夠坦白。<br> &#13;<br> <spanclass>搞笑妹仲間 &#13;<br> 上年仲間由紀惠做日劇《極道老師》都已經係成身體育衫，不過就搞笑居多。而同步姐一樣有自家品牌嘅安西纊子，啲衫雖然平，可惜賣唔去。為咗促銷，難怪安西要話：「我鍾意名牌mix平嘢，最緊要着出自己風格。」所以佢嘅所謂運動裝，真係唔湯唔水。</spanclass></spanclass></spanclass></p></body></html>