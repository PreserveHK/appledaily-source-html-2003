<html><header><meta charset="utf-8"><title>蘋果基金接受撥款申請</title></header><body><h1>蘋果基金接受撥款申請</h1><p>受非典型肺炎肆虐影響，全城團結一致，齊心抗炎，唔少慈善基金亦都紛紛成立，協助救援工作，蘋果日報慈善基金當然義不容辭，成立咗兩個專戶，包括「支援弱勢社群抗炎行動」（捐款編號：C0909）、「援助非典型肺炎受難者基金」（捐款編號：C0930），啱啱又成立咗個「抗炎助人短期援助計劃」（捐款編號：C0940），協助受SARS影響生活有困難嘅人士。<br> &#13;<br> <spanclass>申請至5月30日截止 &#13;<br> 不過，大使認為，抗炎行動固然緊要，但都唔可以忽略其他弱勢社群，所以蘋果基金會如常繼續處理各社會服務機構嘅撥款申請。本年度第二季嘅撥款申請由即日起開始，任何社會服務機構、非牟利慈善團體、小組、自助組織都可以提出申請，凡有意義、創新、切合現今時代轉變，直接幫助弱勢社群嘅服務計劃，將獲優先考慮。社會服務機構可以將有關計劃書寄交或者傳真畀本報，以便蘋果愛心基金委員會於短期內審核，截止日期為五月三十日。另基金印備《資助社會服務機構》小冊子，供有興趣嘅團體索取。&#13;<br> 查詢電話：29908688　&#13;<br> 傳真：23702192&#13;<br> 地址：九龍將軍澳工業邨西駿盈街八號蘋果日報慈善基金&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>