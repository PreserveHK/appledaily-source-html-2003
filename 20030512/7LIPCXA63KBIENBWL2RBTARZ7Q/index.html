<html><header><meta charset="utf-8"><title>香港有得Fun：<br>Fans自創DoctorX　香港都要X-MEN打救</title></header><body><h1>香港有得Fun：<br>Fans自創DoctorX　香港都要X-MEN打救</h1><p>《變種特攻》一登陸，就輕而易舉成為近期香港最賣座電影，莫非說明我們太渴求有奇人異士能打救香港？某日，和位有十多年資歷的X-MENFansDavid忽發奇想，要自創心目中的理想X-MEN。他們能儆惡懲奸，不用包庇以權謀私的高官；有自愈能力，醫治「沙士」病人都不會受感染；懂得飛天遁地，能救活水災被困的村民……如此種種。David左思右想，居然快我一步，創造出變種人DoctorX。&#13;<br>&#13;<br>記者：梁佩芬　攝影：陳盛臣</p><p><spanclass><fontstyle>故事理念反歧視  &#13;<br> 《X-MEN》於1963年在美國面世，當年的創作理念是透過《X-MEN》來反對白人歧視黑人的行為，藉人類排斥變種人，影射種族對立，藉着人和變種人的關係，表達了如何保持求同存異才是最重要，我們應要寬容和接納！撞巧今天我們香港人在世界各地都飽受歧視，在香港又歧視「中招」的人，《X-MEN》的故事，未知又會否給大家些少安慰及啟示？</fontstyle></spanclass></p><p><spanclass><fontstyle>自創X-MEN抗「沙士」  &#13;<br> David心目中的變種醫生DoctorX，本身也是醫生，變種後，身上有套能偵測疾病及醫治功能的盔甲。可是，脫下戰衣後，身體會非常虛弱，一定要醫人才能生存下去。這樣的悲劇人物，樂天的David怎會想到？「犧牲小我，完成大我！」是借題發揮，讚揚我們的醫護人員吧！&#13;<br> &#13;<br> <spanclass><fontstyle>解構DoctorX  &#13;<br> 頭：Scanner會掃勻街上每個人，搵出邊啲人有「沙士」，不用五秒就知道你是否帶菌者。&#13;<br> 手掌：當不需要治病時，就去病人到過的地方，喺手掌的細孔噴出消毒藥水，消滅病毒。&#13;<br> 手臂及腳：裝甲內有藥物噴出，你只要企喺佢前面，吸入噴出來的藥物，就可以痊愈！</fontstyle></spanclass></fontstyle></spanclass></p><p><spanclass><fontstyle>收藏有價  &#13;<br> 能自稱X-MEN超級Fans，除了對故事睇得投入，收藏當然一樣要有「睇頭」。八年前，香港還未有收集美國漫畫公仔熱潮，好多時一個炒至千多二千元。一天，他行經一家大型玩具店，發現有5吋X-MEN公仔，只是$39.9一隻。這次驚天大發現，令他豪擲千多元買下全部三十多款公仔，開始了收集X-MEN公仔的嗜好。現在，他共有超過二百多種不同款式的公仔，其中以五吋的吸塑最多。&#13;<br> 在收集公仔的第三年，David看到一本講美國公仔的書，發現有些可炒高二十多倍，經他細心分析後，總結出X-MEN公仔的當炒原因，自此之後，每次入貨，同一款公仔，他都會買兩、三個，原來都可賺番筆。</fontstyle></spanclass></p><p><spanclass><fontstyle>David推介：市面罕有貨色  &#13;<br> 除了5"公仔外，David發現市面的玩具舖也有些罕有貨色，值得推介。</fontstyle></spanclass></p><p>12"黑丑關節都郁得&#13;<br> 最新《X-MEN2》推出的十二吋吸塑公仔，特別之處是每個關節都可郁動，連手腕前臂都分成幾節，甚罕見，可任你擺出不同「甫士」。$100（a）</p><p>磁石王搖頭公仔&#13;<br> 又是第二集電影的最新產品，還有黑丑造型，頭大身細，比較Q版，不過樣貌還是有點恐怖。$120（b）</p><p>最新書X-MENUpdatedEdition&#13;<br> 上星期抵港的第一本X-MEN全集，有齊X-MEN演變史，曾出現過的角色都有介紹，1963開始至《X-MEN2》電影劇照都有，有意熟讀其歷史者，不容錯過。$208（b）</p><p><spanclass><fontstyle>我哋要X-MEN  &#13;<br> 這天在戲院附近兜截一下睇完戲出來的觀眾，大家異口同聲話香港需要X-MEN，點解？嘩，原來好有道理！</fontstyle></spanclass></p><p>阿茵超越空間探親人&#13;<br> 同David一樣，阿茵都想對抗SARS，「當夜魔抱住你就可以超越時空，可以幫到沙士患者的家屬，避過醫院的耳目，入去探親人，一解掛念之苦。」</p><p>Jermo改變思想不要23條&#13;<br> 「我要做ProfessorX，可以改變人的思想，當然第一時間梗係改變支持23條嘅人思想，不通過23條，可保持言論自由！」</p><p>Fanny做特首換局長&#13;<br> Fanny主張製造一個X特首出來，「我直情做個變種特首出嚟啦，頭腦轉快啲，做事乾淨利落，做個模範，唔係好似𠵱家做嘢慢吞吞！」</p><p>店舖資料&#13;<br> a.	玩具跳蚤&#13;<br> 	地址：銅鑼灣糖街3號銅鑼灣商業大廈1601室&#13;<br> 	電話：28826850&#13;<br> b.	ClarksComic&#13;<br> 	地址：銅鑼灣糖街15-23號銅鑼灣中心Shop202、205、207&#13;<br> 	電話：28907718</p></body></html>