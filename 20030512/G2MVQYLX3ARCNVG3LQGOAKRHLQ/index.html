<html><header><meta charset="utf-8"><title>新車速報：<br>郵差好拍檔　現代Atos</title></header><body><h1>新車速報：<br>郵差好拍檔　現代Atos</h1><p>郵政署曾使用過嘅車款數目可謂多不勝數，大至貨車細至電單車都有；不過，若果要計最令人印象深刻嘅，相信非現代Atos莫屬喇！事關佢外形獨特之餘，闊落兼靈活多變嘅車廂空間，更能為每位辛勤工作嘅郵差先生，提供舒適嘅乘車環境。然而，郵政署最近又再增購一批新款現代Atos作為「小郵車」，不如家陣一齊嚟睇吓，呢部大家經常在街上遇到嘅「小郵車」啦！	&#13;<br>&#13;<br>特約記者、攝影：郭信強</p><p><spanclass><fontstyle>造型獨特凸顯身份  &#13;<br> 郵政署新近購入，並以「小郵車」形象示人嘅現代Atos，係屬於新款型號，雖然造型與早前購入嘅型號相近，但當細心留意下，不難察覺到車頭線條來得更渾圓，望落極具時代氣息，再加上郵政署獨有嘅綠、紫車隊顏色配搭以及該署徽號，佢嘅「小郵車」身份可謂完全凸顯出來。</fontstyle></spanclass></p><p><spanclass><fontstyle>車廂闊落方便載郵件  &#13;<br> 雖然Atos車仔細細，但其看似四四方方嘅造型設計，卻造就出一個極之寬敞嘅車廂空間，不但能為車上乘客提供一個舒適嘅乘車環境，而且更可與其他RV一樣，遇有需要時可將後排座椅覆摺放平，以增加載物容量，此舉正好適合每日需要派遞大量郵件嘅郵差使用，而開啟幅度甚大嘅尾門配搭，亦方便佢哋提存儲於尾廂嘅郵件呢！車廂設備配搭亦見齊全，除有原廠冷氣及音響組合外，另外重裝設有滅火筒，以備不時之需呢！</fontstyle></spanclass></p><p><spanclass><fontstyle>1.0公升偈配手波更慳油  &#13;<br> 化身成「小郵車」嘅現代Atos，係以一台1.0公升直4SOHC引擎作動力核心，並輔以一套5前速手動波箱，性能表現不過不失，而手波配搭更可以有低耗油量，以及用盡引擎動力嘅特點㖭！然而，為遷就車子本身需要經常滿載貨物嘅需要，故此懸掛系統被調校得有點偏硬，雖然或會因而失去一份乘坐舒適性，但當高速行車時卻能帶來頗高嘅抗傾側能力，就算車廂內載滿郵件，車子仍可有充裕嘅懸掛行程，令行車時仍有一定穩定性㗎！</fontstyle></spanclass></p><p><spanclass><fontstyle>現代Atos規格  &#13;<br> 引擎：999cc直4SOHC&#13;<br> 馬力：59ps/5700rpm&#13;<br> 扭力：8.6kgm/3250rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R13&#13;<br> 尺碼：3495X1495X1615mm&#13;<br> 軸距：2380mm&#13;<br> 新車售價：59,900起&#13;<br> 查詢：太古亞洲汽車（25272777）</fontstyle></spanclass></p></body></html>