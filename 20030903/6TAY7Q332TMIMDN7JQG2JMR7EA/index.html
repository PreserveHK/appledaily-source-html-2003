<html><header><meta charset="utf-8"><title>　　還俗女子寫畫稱「梅王」 - 李八方</title></header><body><h1>　　還俗女子寫畫稱「梅王」 - 李八方</h1><p>呢個禮拜六有個省港粵書畫及藝術拍賣會，藝術嘅嘢八方難得有時間接觸，噚日偶然翻咗一吓呢個拍賣會嘅資料，發現拍賣品中有唔少名人嘅畫作，包括國父孫中山兒子孫科嘅字畫、廖仲凱夫人何香凝嘅花鳥，重有名家黃永玉、黃苗子、趙少昂嘅作品。&#13;<br> 除此之外，每位藝術家都有寥寥數十字簡歷生平，好似一位女畫家談月色，介紹話佢生於一八九一年，廣東順德人，有「梅王」之譽，最引人注目嘅係「幼為尼，31歲嫁蔡哲夫，隨蔡習墨拓全形之術」。一個出過家嘅女性，中年還俗，受丈夫啟發從事藝術，佢嘅一生有幾多起跌欷歔，相信只有佢自己先知。拍賣會假中環嘅普藝拍賣會進行。&#13;<br> （圖）談月色作品梅蘭菊竹四屏。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>