<html><header><meta charset="utf-8"><title>狗都做PR經理</title></header><body><h1>狗都做PR經理</h1><p>唔知係咪電視效應搞到對金毛尋回犬特別敏感，呢排出親街都覺得梗有幾隻喺左近。呢日喺旺角西洋菜街又發現一隻，但呢隻唔同，居然係電器店嘅公關經理，條頸掛住個職員證，個職位舉足輕重，好勁呀！狗仔又憑乜坐到呢個位？店員話：「啲客成日入嚟問佢叫咩名，咁我哋咪索性畀個職員證佢掛囉！」咁得人鍾意，做公關經理果然稱職！&#13;<br>&#13;<br>記者：黃婉冰　攝影：梁細權</p></body></html>