<html><header><meta charset="utf-8"><title>余文樂教Fans滑水老貓燒鬚</title></header><body><h1>余文樂教Fans滑水老貓燒鬚</h1><p>余文樂日前與四名fans一同出海玩wakeboard，擔任教練的阿樂臨尾大顯身手展示滑水雄風時，卻不幸失手甩板，老貓燒鬚之餘更弄傷左腳。</p><p>余文樂日前應港台節目《開心日報》邀請，與四名曾任義工的fans前往西貢，坐船出海大玩wakeboard花式滑水。阿樂一向玩開wakeboard，而且技術相當不錯，所以今次他擔任教練，教授四名初哥fans齊齊玩滑水。<br> &#13;<br> <spanclass>貪玩失重心 &#13;<br> 阿樂當日親身示範教fans如何起水，每次都成功站於板上，fans更興奮得大叫阿樂跳起，阿樂大叫說：「想jump呀，jump唔到喎！」輪到四名fans試玩完畢，阿樂一時貪玩又上板起水，可惜卻老貓燒鬚，不慎失手甩板撻落水。&#13;<br> 原來阿樂想嘗試跳起，但卻失重心撻低，滑板飛脫之餘，還撼傷他的左小腿，紅腫一片。他抱着痛腳依嘩鬼叫，上船後馬上用水清潔傷口，行路亦一拐一拐，他苦笑說：「我四個月冇玩滑水啦，點知就撞到隻腳，好鬼痛呀！」<br> &#13;<br> <spanclass>整蠱近視Fans &#13;<br> 阿樂雖然很有心機地教導四名fans玩wakeboard，但四人真正玩起來卻笑話百出，其中一名男fans因有七百度近視，脫掉眼鏡後便蒙查查，阿樂取笑他說：「前面有鯊魚呀，睇唔睇到呀？」&#13;<br> 幾名首次玩wakeboard的fans又清一色蹲在板上滑行，阿樂不禁笑說：「你哋係滑水定踎水呀？不過你哋第一次玩，都算OK啦。」&#13;<br> 採訪：朱芷瑩　攝影：仇志德</spanclass></spanclass></p></body></html>