<html><header><meta charset="utf-8"><title>飲食人誌：清新健康食香薰落肚</title></header><body><h1>飲食人誌：清新健康食香薰落肚</h1><p>香薰都食得落肚？唔係亂講，日日點香薰油浸香薰浴嘅Kate，沉醉香薰帶嚟嘅清香及健康效益，深入研究過之後發現外國人會將香薰油加入菜式當中，於是向法國嘅香薰油製造商攞資料，再找來大廚一齊鑽研，創製出一系列香薰菜式。&#13;<br>&#13;<br>記者：馬慶武&#13;<br>攝影：周旭文</p><p><spanclass><fontstyle>邊食邊學  </fontstyle></spanclass></p><p>Kate愛香薰亦愛烹飪，卻從來未想過將兩件事撈埋，直至知道法國人將香薰油用於煮食，於是便與擔任大廚兼教烹飪嘅Harry研究，將合適嘅香薰油加進菜式當中，令菜式更香更健康。&#13;<br> &#13;<br> <spanclass><fontstyle>不同香薰配合不同材料  &#13;<br> Kate話：「不同菜式加入不同香薰油，效果都唔同，我同Harry研究出嚟呢個菜譜，朋友試過都讚不絕口。食後真係輕鬆啲開心啲。」曾經喺西宮、富麗華工作過的Harry補充說：「不過唔係求其落隻香薰油就話係香薰菜，菜式同香薰油嘅味道要夾。」</fontstyle></spanclass></p><p><spanclass><fontstyle>食落肚最緊要醇度高  &#13;<br> 她表示並非所有香薰油都食。「用之前都問過香薰油製造商嘅意見，證明呢幾款香薰油醇度達到標準先加入食物中。」Harry亦話加香薰油嘅時間要好準，香薰油揮發得好快，太早加，上枱時會無晒香味。</fontstyle></spanclass></p><p><spanclass><fontstyle>食客兩句  &#13;<br> <b> 好香好清新</b> &#13;<br> Amina：「我一向都有點香薰同浸香薰浴，但食落肚就係第一次，感覺好香好清新。廚師重會出嚟教埋你點整，真係學到嘢。」</fontstyle></spanclass></p><p><b> 有新鮮感</b> &#13;<br> Jeannie：「落咗香薰嘅菜式更有特色，好有新鮮感。如果喺不同季節用不同嘅香薰油襯番有季節性嘅菜式，咁就最Perfect喇。」</p><p><b> 木馬會</b> &#13;<br> 地址：中環皇后大道中54號至56號豐樂行1樓&#13;<br> 電話：31023211&#13;<br> 價錢：每位$385加一(4道菜、烹飪教學、餐酒試飲會)&#13;<br> 晚餐供應時間：&#13;<br> 6:30pm-9:30pm（須預訂）</p></body></html>