<html><header><meta charset="utf-8"><title>KateMoss生完女一樣襟撈</title></header><body><h1>KateMoss生完女一樣襟撈</h1><p>雖然轉行性感女歌手Jewel的新單曲內有句歌詞諷刺著名超模KateMoss，話佢「Can'tgetajob」，但看來反而要擔心嘅係Jewel自己！因為姬大姐不單止有得撈，而且愈戰愈勇，隨時走過界做埋歌手。秋冬開季以來，她已先後當上Missoni、StellaMcCartney及西班牙著名HighStreet品牌Zara的代言人，更巴閉是《W》雜誌為她產後復出推出的9月大特集，一口氣請來二十多位攝影師替她造像，連封面都有九款，真係龍都無佢咁威。&#13;<br>最新動靜是KateMoss頻頻跟樂壇巨星合作，去年經已小試牛刀在PrimalScream上張碟《EvilHeat》內翻唱一首《SomeVelvetMorning》。今次唔唱歌住，不過就分別成為DavidBowie九月中推出的全新專輯的封套女郎，以及在TheWhiteStripes的新單曲《IJustDon'tKnowWhattoDoWithMyself》MusicVideo中擔任女主角，該MV重係由靚女導演、MarcJacobs的繆思SofiaCoppola執導。不過據姬大姐經理人口風透露，KateMoss並無心全面進軍樂壇，反而享受做Fans嘅樂趣多啲喎！又睇吓點？&#13;<br>&#13;<br>記者：吳小明</p></body></html>