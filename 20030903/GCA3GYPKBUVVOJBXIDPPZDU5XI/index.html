<html><header><meta charset="utf-8"><title>開學日腦場人氣旺</title></header><body><h1>開學日腦場人氣旺</h1><p>開學之後，可能學生哥功課唔多，唔少就喺放學後行吓腦場，添置開學裝備，令到腦場人氣依然旺盛。&#13;<br>&#13;<br>記者：許福合</p><p><spanclass><fontstyle>USB2.0記憶手指抄功課  &#13;<br> 近排腦場依然大熱USB記憶手指，加上開學日子，唔少學校都話要用電腦教學，喺電腦做完功課，最啱係用呢款RamboFlashDrive帶返學校，既穩陣又可靠，不單容量可達到128MB，而且重使用全速USB2.0，檔案一陣就可完成傳送，就算大大張繪圖或3DFile都冇問題。RamboFlashDrive跟其他USB記憶手指一樣，喺WindowsXP底下毋須使用驅動程式，而售價則為$280。</fontstyle></spanclass></p><p><spanclass><fontstyle>40倍速CF卡傳得快  &#13;<br> 間中做功能課都要加張插圖先夠詳盡，若你使用CF卡嘅數碼相機，就要留意Muse呢張CF卡，因為除咗價錢夠大眾化外，速度亦達到極速嘅40倍，存相睇相速度都有所提升，而抄相片到電腦速度更係冇得彈。由於目前數碼相機解像度日漸提高，普通128MB容量已見吃力，所以現時以256MB較受用家歡迎。</fontstyle></spanclass></p><p><spanclass><fontstyle>P41.6A再現腦場  &#13;<br> 自從P43.3GHz出咗之後，P4處理器好似靜咗落嚟，冇乜料到。而曾經因為超頻能力特強而變成搶手貨嘅P41.6A又再出現腦場，開價只係$900，對普通學生哥都可以付得起，各位高手又有發揮機會，充份享受超頻帶嚟嘅滿足感。若怕唔穩定又或唔想玩超頻，不妨老老實實揀番粒P42.4C，收你$1,340就可以慳番唔少工夫，唔使自己左超右超，賣價唔貴兼速度符合一般要求。&#13;<br> &#13;<br> MuseLimited&#13;<br> 查詢電話：29287085&#13;<br> 地址：深水埗高登電腦中心1/F8號舖</fontstyle></spanclass></p></body></html>