<html><header><meta charset="utf-8"><title>汽車專題：<br>舊款Mini齊晒冷終極版最罕有</title></header><body><h1>汽車專題：<br>舊款Mini齊晒冷終極版最罕有</h1><p>近期一套《天羅盜網》電影，片中一班機智多謀嘅大盜，幾乎翻轉洛杉磯市，而佢哋用上多部新Mini穿梭街道、踩入繁忙嘅地鐵月台場面，更教人歷歷在目。雖然舊Mini已停產多年，但鍾情嘅Fans仍大有人在，佢哋有幾鍾意Mini？適逢日前香港MiniClub有聚會，並有超過20部車出席，不如大家一齊嚟睇吓啦！&#13;<br>&#13;<br>記者、攝影：陳偉林</p><p><spanclass><fontstyle>Mini稀有品種難得相聚  &#13;<br> 車主Priscilla坐擁為Austin紀念Mini30周年嘅特別版（左），而Corey第2部Mini，係路華停產Mini前限量500部嘅終極紀念版（右）。&#13;<br> &#13;<br> <b> 小時候夢想終得到</b> &#13;<br> 自小對Mini情有獨鍾嘅Priscilla為要完成心願，曾瞞着家人購入第一部Mini；又在機緣巧下，購入原由一名英國人擁有嘅呢部AustinMini30周年紀念版至今，閒時駕車逛遊一樂也。而呢部特別版車頭正中央，重刻有1959-1989年徽章，以資識別㖭！</fontstyle></spanclass></p><p><spanclass><fontstyle>迷你迷你我愛你！&#13;<br> 開篷Mini有號召力  &#13;<br> 一直只得硬頂版嘅Mini，響1993年曾跟德國Karmann合作，生產咗414部開篷型號，當年售價12,000美元，能夠保存至今，可謂彌足珍貴。</fontstyle></spanclass></p><p><spanclass><fontstyle>可人兒跟Mini相映成趣  &#13;<br> 站響部Mini車旁，不期然令人想到部車跟Helen，可謂係最相配嘅組合；雖然Helen話擁有呢部古典Mini車，只不過係兩個月時間，但相互嘅感情，卻愈見深厚呢！</fontstyle></spanclass></p><p><spanclass><fontstyle>愛Mini愛得夠徹底  &#13;<br> 從事汽車行業嘅丁先生，一直希望擁有Mini，直至年半前佢終於決定買入現時呢部1993年製嘅Mini小車，而且重不諱言希望購入多一部新款Mini㖭！</fontstyle></spanclass></p><p><spanclass><fontstyle>越野包裝愈看愈Cute  &#13;<br> 咪以為Mini不過係一部城市代步小車，1963年MiniCooperS面世，引擎容積提升至1071cc（馬力70匹），極速更達160km/h之餘，更響1967年三度取得蒙地卡羅越野賽冠軍，當年一身打扮及裝備，至今仍令Fans留有深刻印象。</fontstyle></spanclass></p><p><spanclass><fontstyle>路華Mini終極限量版大解構  </fontstyle></spanclass></p><p><spanclass><fontstyle>Mini今日活得更精采  &#13;<br> 現今新一款Mini（左圖），由寶馬車廠負責設計同生產，推出至今約兩年時間，仍大受世界各地車迷追捧，造型仍留有當年Mini神髓。&#13;<br> Mini受歡迎程度之高，就連日本大發車廠亦生產有一款MiraGino（右圖），的骰可人嘅包裝，跟Mini亦有幾分像真度。</fontstyle></spanclass></p></body></html>