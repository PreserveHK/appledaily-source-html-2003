<html><header><meta charset="utf-8"><title>型事偵緝：利時商場5日勁減搶購快閃</title></header><body><h1>型事偵緝：利時商場5日勁減搶購快閃</h1><p>快閃黨（FlashMob）從紐約興起，有人話在現實的香港，絕對難成潮流。但其實另類快閃黨，早在香港出動，在勁減的季節，湧進店舖搶購，完事即閃再戰另一舖。由即日起，潮流地利時商場連續5日全場玩勁減，今日就約定你齊齊去起哄，指定動作係逐層掃貨，一間買完馬上閃人去第二間！&#13;<br>&#13;<br>記者：梁珮瑜　攝影：陳智良&#13;<br>模特兒：Wysam、Maybo、Joyce（RichStrategy）</p><p><spanclass><fontstyle>第一站　先掃六折日版波鞋  &#13;<br> 講到日本水貨波鞋舖，巨集物坊必屬新款及選擇至多的一間。今次部份鞋款有得減，而至筍推介絕對係Converse波鞋，低於六折有交易。唔想斷碼買到Size，首站先掃最着數！</fontstyle></spanclass></p><p><spanclass><fontstyle>第二站　閃過隔籬掃筍Tee  &#13;<br> 巨集物坊隔籬就係私物店，同層更有多間店舖有得減，抵玩精選必定係$99-$120的潮Tee，揀啱心水買多幾件都抵！</fontstyle></spanclass></p><p><spanclass><fontstyle>第三站　雜貨家品唔放過  </fontstyle></spanclass></p><p><spanclass><fontstyle>私物店JFA珍藏帽  &#13;<br> 專賣日本潮流雜貨的私物店，不單全場日本Tee賣$99，其他產品更至少有五折超靚價，而老闆推介就係日本JFA的adidas帽，又係Fans必買品。</fontstyle></spanclass></p><p><spanclass><fontstyle>全場OnlyOne買完即閃  &#13;<br> 數量通常唔多的水貨，就算唔減價都一樣搶手。今次大減價就有店舖推介熱賣產品，難得減價，全部亦只得一件極罕有，想擁有就要快閃入舖，畀錢搶貨走！</fontstyle></spanclass></p><p><spanclass><fontstyle>LowBClub半價可愛Tee  </fontstyle></spanclass></p><p><spanclass><fontstyle>Take5綿羊仔頭盔  &#13;<br> Take5@Bikers全店頭盔、服裝勁減低至4折，其中店主推介76銀頭盔，原價$1,680，快閃價$800。（AND1籃球背心原價$250，快閃價$49/私物店）</fontstyle></spanclass></p><p>尖沙嘴嘉蘭圍5-11號利時商場：&#13;<br> 巨集物坊（地下11號舖?23691628）&#13;<br> 私物店(地下22號舖?23148988)&#13;<br> Anytime(地下9號舖?23117068)&#13;<br> Kinki(117號舖?23663799)&#13;<br> LowBClub(地下13號舖?23674487)&#13;<br> Minimal(120號舖?23692328）&#13;<br> Peridot(328號舖?34211869)&#13;<br> Take5(21號舖?23678117)&#13;<br> yoluk(219號舖?28037232)</p></body></html>