<html><header><meta charset="utf-8"><title>數碼影音：最新MP3機各出奇謀<br>鬥潮鬥扺玩</title></header><body><h1>數碼影音：最新MP3機各出奇謀<br>鬥潮鬥扺玩</h1><p>近年各大廠商逐漸為旗下MP3機定位，一係就要外形夠潮夠創新，又或者以多功能低售價搶客，不論係玩外形嘅玩家、定係實用型用家都各得心頭好。不過市場上此兩大類MP3機亦五花八門，想買都唔知邊部好，不妨睇埋以下介紹先再作決定都未遲！&#13;<br>&#13;<br>記者：劉耀祥&#13;<br>攝影：周旭文、楊錦文&#13;<br>ImageGirl：Cherry（Space2）</p><p><b> 至型潮氣派</b> &#13;<br> <spanclass><fontstyle>快閃MP3i.Flash  &#13;<br> 唔單止Internet興快閃，就連MP3機都玩快閃，呢部SPEEDi.Flash最型之處在於機身一條LED冷光，襯埋黑色嘅機身就相當型仔。內置有128MB記憶體的i.Flash，同樣以內置USB做過歌，而過歌速度亦都理想，一首3.5MB嘅MP3都只係幾秒就搞掂。i.Flash外形以簡潔為大前提，主要操作就靠個滾輪搞掂，所有揀歌播歌功能就用手指推幾推就得。開價$438的i.Flash，雖然外形夠潮，不過可能成本關係，未設有顯示屏，搵歌就惟有靠記性，較為不便。（ANA）</fontstyle></spanclass></p><p><spanclass><fontstyle>白雪公主DatumMH528  &#13;<br> 全身都以白色為主的DatumMH528，不單止機身白色，就連耳筒及USB傳輸線都係白色，可謂白得相當徹底。不過若嫌白色太齋，隨機有多張貼紙附送，唔使得白色咁單調。DatumMH528除主機外更加有「J」字型電池箱，用一粒3A電池就可以播放11小時，將內置的128MB歌曲來來回回聽幾次都重有電。雖然MH528要靠外置電池箱，不過就換來內置收音機功能，可謂一物換一物。對於鍾意聽外語歌嘅用家，Datum就變成語言專家，中、英、日及韓文都可以正常顯示。（捷訊科技）</fontstyle></spanclass></p><p><b> 抵玩實用派</b> &#13;<br> <spanclass><fontstyle>FM鎚仔王SPEEDXD3  &#13;<br> SPEEDXD3半開尾蓋時因貌似鎚仔，所以腦場中人都簡稱為鎚仔王。備有紅、黑兩色的SPEEDXD3，其中以紅色最為搶眼，內置有USB插頭，一插入電腦就可以即時過歌。XD3機面按鈕唔多，令機身線條更為簡潔，採用一粒3A電池就可以播足8小時，十分長氣。分為128MB及256MB版本的XD3，最吸引人當然係售價，128MB只係$399，不過相比之下256MB就似乎更具誘惑力，開價$680再加送FM收音機耳筒，想聽收音機定MP3都得。（ANA）</fontstyle></spanclass></p><p><spanclass><fontstyle>日本火機ToricaOTO  &#13;<br> Torica在香港用家心目中，可能對其電腦板產品印象較為深刻，不過Torica最近就連MP3都玩埋，新作OTO以超細外形登場，同普通打火機差唔多。除了播放MP3之外，生產開電腦產品的Torica亦不忘老本行，為OTO內置USB插頭，兼且支援Plug&amp;Play，令內置128MB的OTO可以變做USB記憶棒，唔聽歌都可以帶住資料四圍走，將MP3與記憶棒合二為一，開價$990亦算抵玩。而首批OTO亦會以特別版本發售，用鋁罐包裝之外，亦有二款耳筒殼供用家更換。（聯訊科技）</fontstyle></spanclass></p><p>查詢：&#13;<br> ANA：27700137&#13;<br> 地址：旺角電腦中心三樓319舖&#13;<br> 聯訊科技：21572824&#13;<br> 捷訊科技：29262250</p></body></html>