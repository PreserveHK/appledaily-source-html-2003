<html><header><meta charset="utf-8"><title>家福道：<br>日本通鄭家輝茶巾包壽司好Easy啫！</title></header><body><h1>家福道：<br>日本通鄭家輝茶巾包壽司好Easy啫！</h1><p>敢說自己「是日本人」，可以想像DJ鄭家輝對日本文化有幾熱愛。連帶到食，都對「和味」情有獨鍾：「平時我就唔多煮嘢食，但日本嘢就唔同，有好多連埋晒配料嘅方便包裝，好易整。」於是乎今日，鄭家輝就為我們度身訂做一個日式LunchSet，有齊湯、主菜、飲品、甜品及水果。當中有他口中所說簡單易整的壽司及其推介的現成日本小吃。&#13;<br>&#13;<br>記者：吳佩璇　攝影：陳盛臣&#13;<br>逢星期一至三、五出版</p><p>鍾情日本文化，𡃁仔時代已愛上日文歌，特別是工藤靜香的歌。直至5年前在電台主持「是日本人鄭家輝」這節目，由日本藝能界、到日劇、到Fashion、到玩具……幾乎無所不談。&#13;<br> &#13;<br> <spanclass><fontstyle>來回日本60次  &#13;<br> 為了𢱑料，鄭家輝這幾年來便去了起碼60次日本！厭未？「冇喎！真係有好多新嘢發掘。就以食為例，佢哋發明咗好多漢藥，又有飲完重Keep住你喉嚨冰涼嘅檸檬茶，又有飲得嘅甜品……」說着得意日本小食，鄭家輝便滔滔不絕！</fontstyle></spanclass></p><p><spanclass><fontstyle>主菜：新派茶巾壽司$40（8件）  &#13;<br> 此壽司屬關西口味，除外形有別於一般壽司外，另一特色是加上少許梅子、三文魚子等配料。而包法更棄用竹席，改以茶巾去包。所謂茶巾，是很專門的日式烹飪輔助工具，香港未必買到。但其質地其實像紗巾，包製時可以紗巾或用保鮮紙代替，做法比竹席捲紫菜容易得多。</fontstyle></spanclass></p><p><spanclass><fontstyle>用咩料  &#13;<br> 三文魚或吞拿魚共8片、半嘜珍珠米、2-3茶匙醋、少許金箔或三文魚子</fontstyle></spanclass></p><p><spanclass><fontstyle>好易做  &#13;<br> 1.魚片切方形，約0.5cm-1cm厚；5cmx5cm大。米先浸約30分鐘才煲，煮出來會更綿，趁米飯仍熱時撈醋。&#13;<br> 2.在茶巾上鋪上魚片及飯糰。&#13;<br> 3.包起搓成波波形便可，秘訣之一是飯糰份量毋須太多，亦不必刻意用力搓實，否則食落會硬邦邦。&#13;<br> 4.最後可加上少許如金箔或三文魚子等Topping。</fontstyle></spanclass></p><p><spanclass><fontstyle>湯：簡便南瓜麵豉湯$10（2小碗）  &#13;<br> 麵豉湯的變化可以好多，最典型的是豆腐加昆布，也有蜆、魚等。今日嘅南瓜麵豉湯，營養豐富，熱量很低，是日本人很喜歡吃的健康食品。</fontstyle></spanclass></p><p><spanclass><fontstyle>用咩料  &#13;<br> 南瓜100g、麵豉湯醬4茶匙&#13;<br> &#13;<br> <spanclass><fontstyle>好易做  &#13;<br> 1.南瓜連皮煮，去核洗淨，切小粒，汆水。&#13;<br> 2.放約260毫升水，煲滾後放入南瓜及麵豉醬，再煲約3分鐘即成。&#13;<br> &#13;<br> <spanclass><fontstyle>其他推介小食  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>飲品  &#13;<br> 鄭家輝話肌良好此飲品乃日本美容公司出品，成份主要是菜，貪靚的㗎妹飲一罐就當如食咗蔬菜。</fontstyle></spanclass></p><p><spanclass><fontstyle>甜品  &#13;<br> 前者為紫薯口味，甜甜哋幾易受落，製作時用上了沖繩黑糖，特別矜貴。後者是芝士蛋糕，飯後嗒番件都唔錯。</fontstyle></spanclass></p><p><spanclass><fontstyle>水果  &#13;<br> 作為飯後果，巨峰提子乃全日本公認最高級的提子，溫室種植，鄭家輝話第一次食巨峰提子時，先發覺原來真正嘅靚提子味似吹波膠，好甜！</fontstyle></spanclass></p><p><spanclass><fontstyle>售賣點：  &#13;<br> Great&#13;<br> （金鐘太古廣場LG1地庫9號舖　29189986）</fontstyle></spanclass></p></body></html>