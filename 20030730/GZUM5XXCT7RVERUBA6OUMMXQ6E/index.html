<html><header><meta charset="utf-8"><title>一味窩輪：中移動有水位買9861</title></header><body><h1>一味窩輪：中移動有水位買9861</h1><p>個市繼續去，恒指再有進帳63點，中移動（941）收20.65元，升25仙。恒指已回升至月中高位，中移動則低過當時21.60元差不多1元，上便水位喺度，可追落後，留意吓啲Call輪。&#13;<br> 中移動係大隻熱門股，但適合落手嘅Call輪唔多。9656收9.5仙，升10.5%，交投唔少，但年底到期，溢價15.4%，槓桿率21.7倍，溢價始終嫌過高。9861比較買得安心，12月到期，輪價34.5仙，溢價3.9%，槓桿率6倍，溢價低好多。月中最高價42仙，有機會再試呢個位。&#13;<br> 新地（016）繼續跑贏同類股與跑贏大市，前日推介嘅Call輪9799，話咁快已超標到達目標價，收70仙，升幅15%。&#13;<br> 長實（001）則得穩定兩個字，收51元，升得25仙，兩日計埋，都只係升得2%，細過新地升幅5.9%好多，遲早追番上去。<br> &#13;<br> <spanclass>9837溢價好低 &#13;<br> 長實有機會跑番快啲，可以揀吓Call輪埋手，想快趣見功同買賣容易，9764係主角，隻輪9月初到期，現價31.5仙，溢價2.3%，槓桿率16.2倍。想揀溢價吸引嘅，則諗吓9829，11月到期，輪價70仙，溢價2%而已，槓桿率有7.3倍。唔嫌成交疏落，9837溢價更加吸引，得1.9%，槓桿率7倍，又大把時間，12月至夠鐘。&#13;<br> 章盛</spanclass></p></body></html>