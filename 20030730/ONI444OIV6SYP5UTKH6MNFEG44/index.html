<html><header><meta charset="utf-8"><title>傾掂拍《功夫》　轉頭冇下文<br>吳孟達被星爺蹺起「同姓周嘅唔夾」</title></header><body><h1>傾掂拍《功夫》　轉頭冇下文<br>吳孟達被星爺蹺起「同姓周嘅唔夾」</h1><p>吳孟達與周星馳多年來合作無間，二人更被喻為電影界最佳拍檔，星爺還認了較年長的吳孟達做契仔。但吳孟達昨日卻對星爺答允安排他參與拍攝電影《功夫》後，結果不了了之的失信行為大發怨言，力數星爺令他損失近百萬元的賺錢機會。</p><p>近日正在內地如火如荼地趕拍電影《功夫》的周星馳，近年不時傳出與圈中友人鬧不和，除了當日提攜他的伯樂李修賢外，還有合作無間的好拍檔黃一飛、李力持和寰宇電影老闆林小明等等，昨日連身為星爺契仔的吳孟達，亦公開對契爺有怨言，「兩父子」的友好關係瀕於決裂。<br> &#13;<br> <spanclass>講義氣！ &#13;<br> <spanclass>拒拍張衞健《功夫足球》 &#13;<br> 吳孟達昨日以代言人身份，出席在銅鑼灣舉行的「良心製藥」宣傳，席間吳孟達大爆年初星爺曾答應他參演電影《功夫》，但最終卻不了了之，令他白白浪費了一個搵錢的檔期。吳孟達說：「我上半年同姓周嘅唔係好夾，一個係周令剛，一個係周星馳，今年初周令剛搵我拍電影《英雄出少年》，星爺搵我拍《功夫》，搞到我好似好紅，好搶手，最尾兩邊都唔到岸。星爺幾日前搵人打畀我，叫我有嘢就做，即係食自己，但佢舊年十一月尾又話預我。」&#13;<br> 吳孟達透露他本預計先為星爺的《功》片開工，然後九月再接另一項工作，但受到早前沙士事件影響，令他手頭上的兩齣電影都要延期，其後周令剛知會吳孟達《英》片胎死腹中。吳孟達說：「《英》片我收咗幾萬元定金，而星爺就冇搵我，我嘅情況就好似俾人撐咗出海，兩頭唔到岸，𠵱家得個嬲字。」&#13;<br> 吳孟達又說：「本來張衞健都想斟我拍《功夫足球》，但我都怕尷尬推咗。」問到吳孟達可覺得星爺沒義氣時，他說：「我唔敢講，可能佢有事，關照唔到我，但我同佢冇不和。」</spanclass></spanclass></p><p><spanclass>收入減！ &#13;<br> <spanclass>「佢係老闆有權唔請你」 &#13;<br> 不過，吳孟達卻直言星爺的失信令他有金錢損失，他說：「我收入係少咗，之前我接電視劇可以有二、三萬一集，拍得幾十集都損失一百幾十萬。」&#13;<br> 問吳孟達與星爺談到工作時，可會事先商議片酬？吳孟達說：「我從來唔同佢提片酬，大家咁熟。佢有錢請我一定合作，太熟冇理由要簽合同，但佢又成日變，劇本又成日改，好多變動。我九月都傾咗新工作，呢次會攞大舊啲嘅定金，起碼四分一。之前張衞健問價，我都唔會推人，但我開咗個天價，十萬蚊一日，一日十二個鐘，得咪嚟搵我囉！」&#13;<br> 再問吳孟達日後與星爺合作可會先訂下合約時，他即轉口風說：「係囉，實際啲呀，今次我好似俾人蹺起咗，佢係老闆，有權唔請你。」吳孟達昨日更公開多謝廣告商以七位數字邀請他任代言人。<br> &#13;<br> <spanclass>Verygood！ &#13;<br> <spanclass>李力持搶吳孟達開新劇 &#13;<br> 此外，李力持年前與星爺合作電影《少林足球》，曾傳出二人不咬弦，他昨日在灣仔會展出席書展活動時，表示因吳孟達被星爺飛出《功》片，令他有機會冷手執個熱煎堆，找吳孟達接拍由他執導的內地劇集《女才男貌》。問李力持可覺得星爺是個出爾反爾的人時，他說：「咁我又唔覺，但達哥拍唔到佢部戲，咪可以拍我套劇，時間都鬆動啲，verygood。」有指《女》劇是電影《喜劇之王》的電視版，李力持昨日表示沒有牴觸版權問題，日內更會公布該劇的男女主角。&#13;<br> 而有份主演《功》片的「如花」李健仁，對吳孟達力數星爺一事，他昨日在電話中說：「因為我呢部戲冇做幕後，所以都唔知有呢件事發生，都好突然。佢哋兩個一向都好好朋友，重熟過我同星爺，我諗唔係佢哋兩個嘅問題，我估係工作人員有啲誤會。佢哋真係好好朋友，應該冇問題嘅。」&#13;<br> 採訪、攝影：汪正文、陳梅香、羅慧敏</spanclass></spanclass></spanclass></spanclass></p></body></html>