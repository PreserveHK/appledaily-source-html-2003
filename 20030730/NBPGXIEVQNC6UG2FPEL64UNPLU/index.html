<html><header><meta charset="utf-8"><title>新車速報：<br>積架XJ延續英國貴族氣派</title></header><body><h1>新車速報：<br>積架XJ延續英國貴族氣派</h1><p>現今汽車潮流趨勢，各間車廠都不斷求突破及革新，務求揀選到一個為普羅車迷受落嘅新車款。然而，響一遍求新嘅聲音中，英國積架車廠響全面普查中發現，佢哋一班忠實嘅車迷，卻希望廠方響新車款中，保留有傳統車系嘅精髓，而呢款全新XJ系列中，新車輪廓有近八成原車色彩，惟骨子裏卻加入咗唔少嶄新嘅汽車新元素，予人時尚不落俗套之感外，呢部至新嘅XJ63.0V6型號，重畀到你有物超所值之感呢！&#13;<br>&#13;<br>記者、攝影：陳偉林　&#13;<br>ImageGirl：KendyfromCoolFactory</p><p><br> &#13;<br> <spanclass><fontstyle>造型富魅力更勝科技  &#13;<br> 唔少車廠都會標榜全鋁合金車體結構，為旗下車款主要銷售目標，積架XJ新車系嘅外殼，亦屬鋁合金鑄造，除咗有助減低車重（淨重1545kg，舊有型號為1710kg）及高剛性外，車廠反而更看重原車神髓，皆因一班鍾情嘅Fans，不僅喜歡XJ流暢嘅車體線條設計，還有一頭捷豹凌駕於鬼面罩嘅組合，以及一對炯炯有神嘅Bi-Xenon頭燈配搭㖭！</fontstyle></spanclass></p><p><br> &#13;<br> <spanclass><fontstyle>座艙講究設備豪華  &#13;<br> 賣相豪邁吸引之餘，新XJ車系更統一前後軸距長度為3034mm，較舊有XJSWB（2870mm）同LWB（2995mm）尺碼，均見闊落得多，不僅令置身其中嘅乘客倍感愜意舒適，全新剪裁嘅高級皮椅配襯桃木修飾，同樣教人有賞心悅目感㗎！再者，呢款入門版嘅XJ63.0V6型號，除電窗、電鏡及電天窗外，還有前後獨立恒溫冷氣連送風裝置，又有高級6碟CD音響同八個揚聲器配搭，當然重有六個安全氣袋連充氣簾幕，又有免提電話及定速巡航等組合㗎！</fontstyle></spanclass></p><p><br> &#13;<br> <spanclass><fontstyle>3.0公升V6偈　柔韌見勁度  &#13;<br> 呢部XJ新車，以一台3.0公升V6偈作主打，匹配響咁大型嘅車體上，看似有點力不從心，惟實地測試所見。起跑加速柔韌有力，而一套全新ZF6前速自動波，反應敏捷又順暢；然而，全車精髓所在，莫過於一套專利CATS懸掛，透過行車電腦對地面探測，調校吸震筒軟硬度外，氣墊式結構重有調節高低作用，就算尾排及尾廂滿載乘客及行李，車體外觀仍見四平八穩㗎！速度感應嘅風油軚，加上電子TCS及DSC裝置、四輪碟煞跟ABS連EBD系統，既帶出高剛性嘅循迹效果，同時間重備有收放自如嘅反應來。</fontstyle></spanclass></p><p><spanclass><fontstyle>積架XJ63.0V6規格  &#13;<br> 引擎：2967ccV6DOHC&#13;<br> 馬力：240ps/6800rpm&#13;<br> 扭力：30.6kgm/4100rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：235/50ZR18PirelliP6000Powergy&#13;<br> 尺碼：5090×1860×1448mm&#13;<br> 軸距：3034mm；車重：1545kg&#13;<br> 0-100公里：8.1秒；極速：233km/h&#13;<br> 平均耗油：10.5L/100km&#13;<br> 新車售價：約港幣80萬元起&#13;<br> 車輛提供：積架香港（25200989）</fontstyle></spanclass></p><p><spanclass><fontstyle>記者試後簡評  &#13;<br> 新款積架XJ除保存着一份英式貴族化轎車神髓，惟骨子裏卻滲有不少最新汽車科技；全鋁合金車體輕巧，有助引擎發揮淋漓盡致，一套專利CATS懸掛結構，令行車柔韌富支持力，重有出眾嘅走彎循迹演繹。&#13;<br> &#13;<br> <spanclass><fontstyle>Kendy又點睇新XJ？  &#13;<br> 部車線條好吸引，好有大車一種氣派不凡嘅優悅感，車廂鋪排細膩悅目，置身其中舒適又見寧靜度，令活潑嘅少女都會變成淑女呢！</fontstyle></spanclass></fontstyle></spanclass></p></body></html>