<html><header><meta charset="utf-8"><title>暑假熱賣勁平砌機料</title></header><body><h1>暑假熱賣勁平砌機料</h1><p>據灣仔電腦城Summy所講，目前店舖銷售以砌機佔大多數，雖然邊際利潤唔及散件貨賺咁多，不過勝在一次過賣幾件，屬「密食當三番」之做法。今日就為大家搜括幾款近期熱門砌機硬件，全部以平靚正取勝，《蘋果》讀者去買重有蘋果價㖭！&#13;<br>&#13;<br>記者、攝影：徐影龍</p><p><spanclass><fontstyle>DVD燒錄終跌破一千心理關口  &#13;<br> 內置式IDEDVD燒碟機一路係咁跌價，近排終於突破一千蚊心理關口，賣$980。Memorex呢款DVD燒錄機跟名牌RICOH同一規格，有齊JustLink防燒死碟技術，最高速度達2.4×嘅DVD「+」燒錄，雖然並不支援「-」制式，不過以一千有找嘅賣價，相信引到唔少人入貨。</fontstyle></spanclass></p><p><spanclass><fontstyle>IBM120GB硬碟夠抵玩  &#13;<br> 潮流雖然興RAID同SATA，不過暫時仍以傳統IDE硬碟為主，普遍賣價亦跌得厲害。IBM120GB（2MB）最近報價$800，比之前又跌多百幾蚊，算係相當抵玩。順帶一提係硬碟雖標明Hitachi，不過同屬IBM出品，買家唔好誤會舖頭畀錯你呀。</fontstyle></spanclass></p><p><spanclass><fontstyle>2.4GHzP4仍然最搶  &#13;<br> 近期2.4GHzP4可謂當紅炸子雞，不論砌機或散賣都勁受歡迎。主因係有齊最新嘅HT技術及800MHz外頻，賣價又比高一級嘅2.6GHz平一大截，兩者速度相差無幾，不過就慳成幾百蚊，精明用家梗識得計數。</fontstyle></spanclass></p><p><spanclass><fontstyle>ANAComputerTechnology  &#13;<br> 報價熱線：28938819&#13;<br> 地址：灣仔電腦城249號舖</fontstyle></spanclass></p></body></html>