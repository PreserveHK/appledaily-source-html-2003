<html><header><meta charset="utf-8"><title>書迷齊聲：今年書展唔使迫</title></header><body><h1>書迷齊聲：今年書展唔使迫</h1><p>成日都話香港係文化沙漠，但每年書展都有唔少人入場買書，正如昨日剛開始的書展，吸引了不少人進場購物，究竟今年有乜好書買，一於搵場內書迷介紹畀大家。&#13;<br>&#13;<br>記者：區佩嫦　&#13;<br>攝影：陳陶鈞</p><p><spanclass><fontstyle>超級凱芹Fans  &#13;<br> 「今日專登請假一早到場買黃凱芹本散文，因為頭100位有簽名籌，可以星期日攞住本書嚟搵Chris簽名，我哋夾埋買咗成七、八本，有啲幫人買嘅！我哋重買咗TomTom公仔，Chris遲啲會幫呢本漫畫書做繙譯，支持偶像梗係買啦！」</fontstyle></spanclass></p><p><spanclass><fontstyle>海底奇兵冧細路  &#13;<br> 海怡（7歲）&#13;<br> 「同媽咪一齊揀，（點解會買？）我好鍾意海底奇兵……（睇咗齣戲未呀？）未……。」媽咪從旁答：「咪睇咗囉！我今次買咗啲兒童電腦產品同書畀佢睇，等佢一邊睇一邊學。覺得今年書展無以前咁迫，無預計自己會買幾多錢嘢！啱海怡就得。」</fontstyle></spanclass></p><p><spanclass><fontstyle>特設FoodCourt  &#13;<br> 入到會場發現今年的攤位與攤位之間的走廊位較闊落，行得比以前舒服。今年書展最特別之處是在Hall2設有FoodCourt，有齊消暑飲品同街頭小食，行得攰都可以歎杯嘢食番件餅唞唞。&#13;<br> &#13;<br> <b> 香港書展2003</b> &#13;<br> 日期：現在至8月3日&#13;<br> 地點：香港會議展覽中心&#13;<br> 門券：$20&#13;<br> 網址：<ahref http:> http://www.hkbookfair.com  &#13;<br> 查詢：22404018</ahref></fontstyle></spanclass></p></body></html>