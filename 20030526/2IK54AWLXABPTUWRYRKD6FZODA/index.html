<html><header><meta charset="utf-8"><title>消費BestBuy：<br>SergioRossiSampleSale半價今季新款半價買得到</title></header><body><h1>消費BestBuy：<br>SergioRossiSampleSale半價今季新款半價買得到</h1><p>唔好以為減親價都係上季款式，今次onpedder搞嘅SampleSale，就連勁多荷李活女星力撐嘅意大利名牌SergioRossi啱啱推出嘅新款都以半價發售。雖然呢啲係Sample鞋，但只係喺FashionShow度俾Model着過嚟行CatWalk，同新鞋無咩分別。要留意嘅係Sample鞋每款只得一對，有心買半價新款鞋辦嘅，就記得早啲到喇！&#13;<br>記者：馬慶武&#13;<br>攝影：林栢鈞&#13;<br>Model：KennyP(Sunspot)</p><p><spanclass><fontstyle>閃爍高貴彩藍鑲石高跟鞋  &#13;<br> 原價$3,150　特價$945&#13;<br> 鞋身用上絹面「令」身質料已經夠搶眼，重要喺金屬鞋鏈上鑲上閃石，如此奪目設計，最適合配襯高貴晚裝。</fontstyle></spanclass></p><p><spanclass><fontstyle>橙色尖頭涼鞋  &#13;<br> 原價$2,800　特價$840&#13;<br> 和其他鞋款有截然不同的感覺，首先用上較鮮豔嘅橙色皮，另外鞋踭亦較矮，Casual啲亦着得舒服啲。</fontstyle></spanclass></p><p><spanclass><fontstyle>最抵白黑尖頭高跟鞋  &#13;<br> 原價$2,850　特價$570&#13;<br> 黑白色調組合較為低調，OL平時着返工都唔會覺得誇張。而鞋身上一行圓形及三角形通花，則盡顯細緻嘅製作手工。</fontstyle></spanclass></p><p><spanclass><fontstyle>棕色幼帶船踭鞋  &#13;<br> 原價$3,700　特價$1,850&#13;<br> 今年流行的船踭鞋款，木製的船踭約有3吋高，夠In夠靚，但就無咁舒服。</fontstyle></spanclass></p><p><spanclass><fontstyle>橙白黃尖頭鞋  &#13;<br> 原價$2,700　特價$810&#13;<br> 橙、白、黃三色拼合一起，出嚟效果唔算太誇張，卻增添了一份清新感覺。</fontstyle></spanclass></p><p><spanclass><fontstyle>新款銀色蛇皮鞋  &#13;<br> 原價$6,200　特價$3,100&#13;<br> 用上蛇皮製，好有高貴感覺，鞋頭「包腳」的特別設計着起更加舒服。雖然減咗價都重係好貴，但係計番條數，足足減咗三千一蚊，價錢最貴亦減得最勁。</fontstyle></spanclass></p><p><spanclass><fontstyle>新款貝殼綁帶高跟鞋  &#13;<br> 原價$4,200　特價$2,100&#13;<br> 鞋頭用貝殼做裝飾，充滿春夏氣息，亦少了一份斯文的拘束感，而配上較長鞋帶，好看之餘亦更加舒適。</fontstyle></spanclass></p><p><spanclass><fontstyle>舊款減至二折  &#13;<br> 呢個SampleSale所有鞋辦只此一對，尺碼係39號。不過唔啱呎碼都唔使失望住，因為今次同場重會有一啲上季款嘅SergioRossi全新鞋以低至二折價錢發售，雖然唔係最新款，不過四、五百蚊就買到對原價兩、三千嘅SergioRossi，買舊款都一樣咁着數。</fontstyle></spanclass></p><p><spanclass><fontstyle>SergioRossi名牌檔案  &#13;<br> 設計師SergioRossi出生於意大利的小城鎮，因從事純手製皮鞋業的父親早逝，SergioRossi從14歲開始便接管家業，建立了深厚的製鞋基礎。到了60年代，一向只接上流社會顧客定單、只作限量生產的SergioRossi皮鞋開始和其他名牌合作，包括GianniVersace、GiorgioArmani、D&amp;G、YSL等，此舉令SergioRossi的名氣大增，到1999年已成為世界知名的鞋廠。1999年末，GUCCI集團收購SergioRossi70%股份，使SergioRossi在潮流界的地位更上一層，而SergioRossi到現時仍繼續主管該公司的形象設計部門。</fontstyle></spanclass></p><p><spanclass><fontstyle>唔介意着Sample鞋  &#13;<br> Grace：「俾人着過一次半次唔係問題，減咗都要千幾二千蚊對，而且唔啱我Size，我就無乜興趣喇，反而舊款嗰啲減到二折，四五百蚊買到對名牌斯文鞋就幾抵，遲啲謝師宴呀，或者見工呢啲隆重場合着都幾啱。」</fontstyle></spanclass></p><p><b> onpedderSampleSale</b> &#13;<br> 地址：銅鑼灣時代廣場國民西敏大廈27褸2707-2711室&#13;<br> 電話：21186050&#13;<br> 減價日期：今日-28/5(9:00am-7:30pm)</p></body></html>