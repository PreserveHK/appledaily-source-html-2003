<html><header><meta charset="utf-8"><title>新車速報：<br>唔好睇小我！起亞Sorento3.5EX</title></header><body><h1>新車速報：<br>唔好睇小我！起亞Sorento3.5EX</h1><p>早前我哋《車天車地》版嘅特派記者，曾遠赴韓國測試嘅新一代起亞Sorento四驅SUV，先頭部隊一批左軚版經已抵港，除今日響屯門黃金海岸舉行大型車展外，昨日重安排本地一眾汽車傳媒作測試㖭！過往，韓國車一直被認為級數比不上日本車，惟今趟就以呢款Sorento所見，心思講究用料上乘，又難怪響歐洲一推出，便有供不應求嘅情況出現。究竟部車有幾正？大家不如一齊嚟先睹為快啦！&#13;<br>&#13;<br>記者：陳偉林　攝影：陳盛臣&#13;<br>ImageGirl：Cody</p><p><spanclass><fontstyle>賣相有型富歐洲車味道  &#13;<br> 若然你細心留意的話，不難發現呢部完全脫離韓國車風味嘅起亞Sorento，輪廓之間透現有一份酷似凌志RX300嘅味道，而且相比之下，重予人有多一份剛勁美態㖭！頗有神氣嘅大燈，重有Two-tone顏色嘅車體同前後泵把組合，加上一體式嘅防撞架同原廠霧燈配搭，睇落又真係幾省鏡㗎！</fontstyle></spanclass></p><p><spanclass><fontstyle>鋪排講究媲美歐日同級車  &#13;<br> 講到車廂鋪排方面，呢部Sorento亦見一絲不苟，前後兩排座椅以高級透氣真皮椅作組合外，後排重可以左右獨立收摺放平，令尾廂空間倍增。再者，除四門電窗、門邊電鏡及電天窗外，重有高級音響連恒溫冷氣，當然唔少得重有雙安全氣袋、前後獨立房燈同多功能顯示屏㗎！據知遲吓部Sorento重可能推出埋三排七座位型號，有興趣嘅朋友就要密切留意喇！</fontstyle></spanclass></p><p><spanclass><fontstyle>3.5公升V6偈強而有力  &#13;<br> 率先抵港嘅Sorento，頂級版為3.5公升V6偈匹配恒式四驅裝置，引擎輸出勁度十足之餘，難得重有一份寧靜順滑感；陣式車架結構穩紮之餘，佢重輔有歐式懸掛組合，令行車轉彎抹角有一定支持力外，亦見平穩順暢，加埋四輪高效能碟式制動器，並輔有ABS連EBD裝置，而高負載下嘅尾懸掛，重可以自動調節高低㖭！</fontstyle></spanclass></p><p><spanclass><fontstyle>記者試後簡評  &#13;<br> 造型有點似凌志RX300嘅起亞Sorento，雖然產自韓國，佢不僅外形吸引有歐洲車風味，兼且重奪得歐洲至高安全評審NCAP嘅五星評級，車架穩紮引擎表現源源不絕，雖然無電子懸掛或車身升高降低，但高速馳騁仍見平穩順暢，絕能媲美同級歐洲及日本出品㗎！&#13;<br> &#13;<br> <spanclass><fontstyle>靚女Cody又點睇部車？  &#13;<br> 部車個賣相好Man，唔講都唔知係韓國出品，車廂夠闊落之餘，前後兩排皮椅亦見貼服舒適，而且隔音優良，置身其中聆聽音樂至為出神。</fontstyle></spanclass></fontstyle></spanclass></p><p><spanclass><fontstyle>越級挑戰凌志RX300  &#13;<br> 將部起亞Sorento同凌志RX300（右圖）相比，可能有車迷話根本無得比；惟以車價作基礎，加上強勁嘅3.5公升V6偈同恒式四驅配搭，重有備受推崇嘅歐洲NCAP5星評級，響今時今日苛刻嘅新稅制下，你都咪話無號召力，作為新一代CitySUV可謂價廉物美㖭！&#13;<br> &#13;<br> <b> 凌志RX300小檔案</b> &#13;<br> 引擎：2995ccV6DOHC&#13;<br> 馬力：204ps/5600rpm&#13;<br> 扭力：28.9kgm/4500rpm&#13;<br> 尺碼：4740×1845×1675mm&#13;<br> 軸距：2720mm&#13;<br> 車重：1860-1910kg&#13;<br> 新車售價：$429,125&#13;<br> 查詢：皇冠汽車（25119430）</fontstyle></spanclass></p><p><b> 起亞Sorento3.5EX規格</b> &#13;<br> 引擎：3497ccV6DOHC&#13;<br> 馬力：197ps/5500rpm&#13;<br> 扭力：30.1kgm/3000rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）透氣碟（ABS）&#13;<br> 輪胎：245/70R16KumhoRadial798&#13;<br> 尺碼：4567×1863×1730mm&#13;<br> 軸距：2710mm&#13;<br> 車重：1760-1840kg&#13;<br> 新車售價：約$224,000起&#13;<br> 車輛提供：起亞汽車（27609933）</p></body></html>