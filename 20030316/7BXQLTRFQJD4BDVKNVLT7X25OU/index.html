<html><header><meta charset="utf-8"><title>　　田北辰高歌面對批評 - 李八方</title></header><body><h1>　　田北辰高歌面對批評 - 李八方</h1><p>九鐵主席田北辰投身公職已經一段時間，由公司話事人，變成一個經常要面對市民批評嘅公眾人物，改變都幾大。佢噚日喺港台節目《清談一點鐘》中，話學識咗點面對批評或者讚美，重即席唱咗已故歌星陳百強名曲《一生何求》嚟憑歌寄意：「一生何求，誰計較讚美與詛咒？沒料到我所失的，竟已是我的所有！」田二少話做人唔好太介意人哋點講，但如果係錯嘅就要改。田二少重話另一英文金曲《MyWay》都係佢嘅心水歌：「呢首都係鼓勵人要有立場！」&#13;<br> 咦，近年啲達官貴人咁鍾意憑歌寄意嘅？繼梁錦松好鍾意嘅《獅子山下》同《前程錦繡》之後，又有舊歌重新Hit番。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>