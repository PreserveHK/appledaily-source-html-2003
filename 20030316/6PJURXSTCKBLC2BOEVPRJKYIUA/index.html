<html><header><meta charset="utf-8"><title>家事居道：<br>最新6.1聲道迷你DVD組合　低頻夠震撼	</title></header><body><h1>家事居道：<br>最新6.1聲道迷你DVD組合　低頻夠震撼	</h1><p>科技進展迅速，DVD機搖身成為普及商品，售價有如之前嘅VCD機般瘋狂下滑，就算一套DVD組合家陣只需千幾蚊。踏入2003年，不斷有新款DVD套裝出現，技術更愈做愈精確清晰，其中JVC首套擁有6.1聲道嘅套裝TH竑75更成為全城熱話，就連玩開高檔HiFi嘅專家都要讚一讚。與此同時，不少新款又抵買嘅AV套裝蒲頭。&#13;<br>&#13;<br>記者：梁煒健　攝影：楊錦文　Model：Eunis（KOne）</p><p><spanclass><fontstyle>專家推介：首套6.1DVD套裝人聲夠靚  &#13;<br> 5.1套裝機市場多的是，但6.1則唯獨只有呢套「JVC」TH竑75。6.1多咗啲乜？就係多咗後面嘅中置喇叭，所以就播到dtsES所需求嘅6.1制式，出嚟嘅效果梗係正斗喇！TH竑75嘅6個聲道每邊可輸出30w，其有源超低音喇叭則可輸出140w嘅低頻，睇電影《U571》炸潛艇一幕就最震撼。其次，此機除咗有色差輸出及ProgressiveScan等輔助功能，可令畫面更清晰外，呢套機讀碟性能亦頗高，如SVCD、VCD、CD耎/RW、MP3等都OK，難怪有不少影音發燒友及專家都力捧此機。&#13;<br> &#13;<br> <spanclass><fontstyle>《音響天地》《HiVi天地》總編輯JimmyLam：JVC的音響技術做得好成功！  &#13;<br> 「JVC最新一套嘅6.1DVD組合，外形好CyberLook，而且中置喇叭強化咗，喇叭大啲，且同一單元但就加強咗個「Q值」，令到人聲嘅低頻更靚，做到中氣十足嘅效果。其Subwoofer亦不再只出中低頻，超低頻一樣做得出色，且價錢亦合理。」&#13;<br> &#13;<br> 型號：「JVC」TH-A75<spanclass><fontstyle>最新  &#13;<br> &#13;<br> 售價：$5,380（ProAudio）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>1bit音質處理勝在夠靚聲  &#13;<br> 呢部係水貨機，內置DVD、AM/FM收音機及擴音機等性能，擴音部份自然有dts及AC?等重要解碼器；而其5.1聲道則每邊輸出50w。擴音部份用上1bit嘅音質處理，所以播出嚟音頻更加清晰悅耳。&#13;<br> &#13;<br> 型號：「SHARP」SD竑T100/JE&#13;<br> 售價：$5,380（華仁會）</fontstyle></spanclass></p><p><spanclass><fontstyle>AKAI可讀性高唔使二千抵買  &#13;<br> 主機嘅外形雖然較薯唔型仔，但佢讀碟嘅性能頗高，可以讀到DVD、SVCD、MP3、CD-R、CD耎W等。播放功率為25w，而最正都係佢嘅6吋超低音喇叭係有源嘅，插咗插蘇後照舊有50w嘅輸出，認真夠力水。&#13;<br> &#13;<br> 型號：「AKAI」DV羾221SS&#13;<br> 售價：$1,880（永明影音）</fontstyle></spanclass></p><p><spanclass><fontstyle>國產套裝中置喇叭變大迎改革  &#13;<br> 機身纖薄只得2.5吋；每邊頻道可輸出最高25w，而其超低音喇叭係冇源(需靠本身擴音器推動)，但可承受40至80w嘅音量輸出。且中置喇叭改良不少，唔再係骰仔Size；至於各種環迴立體聲效一應俱全，就連KodakPictureCD制式都有，呢部機讀碟性能極高。&#13;<br> &#13;<br> 型號：「步步高」BBK936&#13;<br> 售價：$2,580（永明影音）</fontstyle></spanclass></p><p><spanclass><fontstyle>DVD加VHS二合一功能夠創舉  &#13;<br> 呢套韓國套裝有齊dts、AC-3等基本解碼，重有一部6磁頭HiFi麗音嘅VHS錄影機，但未能錄到DVD，只可錄到VCD碟。而每邊聲道可輸出30w，最大承受則為60w，其冇源超低音喇叭則可承受最強嘅100w音量。&#13;<br> &#13;<br> 型號：「LG」DT-585NW&#13;<br> 售價：$3,280（華仁會）</fontstyle></spanclass></p><p><spanclass><fontstyle>周啟生買散件方便日後Upgrade  &#13;<br> 周啟生於採訪當日散執一套DVD影音設備，前置喇叭係英國製CELESTONF10（$1,300），後置則係CELESTONF20（$2,800），而中置則為CELESTONF35C（$1,100），Pioneer超低音喇叭S80（$1,950）。至於DVD機及擴音機，分別為PioneerDV?55及VSX耏C300，兩部加埋$3,460，而埋單共值$10,610。（ProAudio）</fontstyle></spanclass></p><p>店舖資料&#13;<br> ProAudioTimeTheatre　電話：28771848&#13;<br> 地址：銅鑼灣時代廣場8樓825-826號舖&#13;<br> &#13;<br> 華仁會電器　電話：23980280&#13;<br> 地址：旺角花園街75?7號花園商業大廈5樓&#13;<br> &#13;<br> 永明影音　電話：23997451&#13;<br> 地址：旺角西洋菜街68號地下</p></body></html>