<html><header><meta charset="utf-8"><title>阪口老竇打擂台接死亡恐嚇</title></header><body><h1>阪口老竇打擂台接死亡恐嚇</h1><p>日本型男坂口憲二，一向身形勁弗，原來是盡得其前摔角手父親坂口征二遺傳。最近其父計劃復出，上擂台與新一代摔角強手對戰；可是，竟連累兒子憲二受到恐嚇，對手不只公然狂踩征二「老餅」，更揚言到時還會將憲二殺掉，令他身陷險境。<br> &#13;<br> <spanclass>六十一歲上擂台 &#13;<br> 坂口憲二的父親征二，曾是日本著名摔角手，雖然他在九○年已宣布引退，但現年六十一歲的他，仍是新日本摔角會的總裁。最近他宣布復出，與拍檔組成「坂口．蝶野組」，向IWGP及NWF摔角賽雙冠王者高山善廣下挑戰狀，並於本月十四日假名古屋大會的擂台上，與高山及真壁仲也組成的「高山．真壁組」一較高下。&#13;<br> 據日本報章《東京Sports》報道，向來甚孝順的坂口憲二，當日雖然不會在擂台上露兩手，但他卻會上台為父親斟水遞毛巾。<br> &#13;<br> <spanclass>「連佢都會殺埋」 &#13;<br> 當高山和真壁得悉後，便在記者會上殺氣騰騰地說：「睇見咁老嘅征二，練習嗰陣已經咁緊張，到時佢死咗咁點算？到時見到佢個仔憲二，我哋連佢都會殺埋！」不知坂口憲二會否怕了恐嚇言論，而不敢出現在擂台邊，為老竇打氣呢？</spanclass></spanclass></p></body></html>