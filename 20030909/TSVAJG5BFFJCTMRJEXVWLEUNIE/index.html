<html><header><meta charset="utf-8"><title>LV經典車展匯聚中外巨星<br>發哥老爺車迷移情古董相機</title></header><body><h1>LV經典車展匯聚中外巨星<br>發哥老爺車迷移情古董相機</h1><p>周潤發陳薈蓮夫婦獲超級名牌LouisVuitton邀請，前日在巴黎出席經典車展活動。發哥大談車經時表示高峯期曾擁有六部古董車，又將車比喻為二奶，但他近年已轉移興趣，喜歡玩古董相機。　記者RitaLeung、EdwardChou巴黎報道</p><p>周潤發與太太陳薈蓮獲超級名牌LouisVuitton邀請，前日在巴黎出席「第十六屆LouisVuitton經典車展」。發哥夫婦獲得上賓式款待，他更與荷李活影星辛康納利的妻子米雪蓮（MichelineRoquebrune）擔任車展的頒獎嘉賓。&#13;<br> 其他出席盛會的嘉賓包括法國女星珍摩露（JeanneMoreau）、電影《傳奇女王伊利莎伯》導演錫哈加培（ShekharKapur）和LV第五代家族成員等。<br> &#13;<br> <spanclass>曾擁六古董車 &#13;<br> 發哥直認與所有男人一樣，他亦視汽車為至愛玩具之一。他表示自己高峯期曾擁有六部古董車，現只剩下一部古董平治，但他近年移情於拍照，所以較喜愛玩古董相機。&#13;<br> 前日發哥時常拿出相機，拍攝各展出的古董車留念，他笑說：「我唔鍾意影人嘅，鍾意影死物，好似山水風景同鋼鐵等。其實係男人都鍾意聽汽車引擎聲，同埋聞汽油味㗎啦，我七七年開始玩古董車，嗰時玩古董車好平嘅啫，而我心目中嘅dreamcar就係平治300SL，不過太貴啦。」<br> &#13;<br> <spanclass>瞄準內地市場 &#13;<br> 發哥更盛讚太太照顧他日常生活和工作聯絡方面十分周到，他說：「佢連我啲二奶（汽車）都照顧埋。」在場有傳媒問發哥在荷李活發展的感受，他說：「我去荷李活嘅出發點唔係攞獎，係搵餐飯食啫！黃皮膚喺荷李活發展，始終要有個白人或者黑人傍住，好難獨當一面，拍打戲已經好啲㖭。」&#13;<br> 發哥續說：「我覺得喺內地嘅發展空間重大，最欣賞嘅內地導演係張藝謀同馮小剛，演員就最欣賞姜文。」有記者問他拍西片要念英語對白，是否其中一項困難？他說：「英文只係一項工具，讀熟咗再加埋表情咪得囉！我諗佢哋（指荷李活）搵得我，都唔係要求純正美國口音嘅啫。」</spanclass></spanclass></p><p><spanclass>細味偶像愛驅 &#13;<br> 前日在巴黎巴嘉戴爾花園舉行的「第十六屆LouisVuitton經典車展」，有九十七輛來自世界各地的古董車參展。&#13;<br> 參展的車款十分廣泛，包括二次世界大戰前的賽車、三十至六十年代的古董跑車及旅行車等，結果由一九三○年的BentleySpeedSix「BlueTrain」獲得全場總冠軍。<br> &#13;<br> <spanclass>自比擦鞋仔 &#13;<br> 但在場最受矚目的，當數一部曾屬於周潤發口中的英雄—已故荷李活影星史提夫麥昆擁有的JaguerXKSS古董車，此車現擺放於加州的Petersen博物館中展出。&#13;<br> 發哥欣賞這部車時間甚久，又拿出古董相機拍攝留念，他說：「史提夫麥昆係我心目中嘅英雄，呢個人好勁，我就唔係英雄啦，係擦鞋仔一名啫。」</spanclass></spanclass></p></body></html>