<html><header><meta charset="utf-8"><title>家福道：<br>生果做餸加鹽加醋凸顯鮮味</title></header><body><h1>家福道：<br>生果做餸加鹽加醋凸顯鮮味</h1><p>水果入饌，睇落醒神，食落又易入口，在悶熱天時總是叫好叫座。來到炎夏季尾，有商場作最後一擊，聯同幾間食肆推出夏日水果菜。目的不止消暑，大廚更精心炮製了兼具養顏及營養價值的食譜來。想歎消暑的菜，即刻跟大廚學吓嘢。&#13;<br>&#13;<br>記者：吳佩璇　攝影：周旭文&#13;<br>模特兒：Ice、Jenny（SunSpot）&#13;<br>示範：聯邦大酒樓廚部主管黎錦倫師傅（26260011）</p><p>許多時水果做菜，都只屬伴碟配角而已。但一來到夏天，水果便成了菜單上的主角！而鑽石山的荷里活廣場，就趁季尾來最後一擊，集商場內的聯邦大酒樓、聯邦海鮮酒家、聘珍樓及泰棧泰國料理幾間食肆，齊齊推出不同主題的特色生果菜。&#13;<br> &#13;<br> <spanclass><fontstyle>生果帶甜雞粉糖免加  &#13;<br> 講到自己煮，聯邦大酒樓廚部主管黎錦倫師傅教路，因為生果本身味甜，一般的調味如雞粉可以省卻，至於糖亦可免，反而可以加點鹽。要將生果餸的鮮味發揮出來，加醋更佳。另外，生果煮時亦切忌過火，煮得太熟太腍都會令生果失去本來的味道和營養。</fontstyle></spanclass></p><p><spanclass><fontstyle>至佳配搭&#13;<br> 火龍果脆牛柳條  &#13;<br> 火龍果易溶，一般多作伴碟用。但黎師傅不甘平凡，先將火龍果肉起出來，切片釀回火龍果殼中，然後再利用火龍果配橙汁，調配出創新的火龍果汁來點牛柳吃。火龍果形象正氣，含維他命B1、B2、B3及C、胡蘿蔔素、鈣、磷、鐵等，食得多人都靚啲！用來配牛柳，黎師傅認為將是最夾的。&#13;<br> &#13;<br> <b> 用咩料：</b> &#13;<br> 火龍果　2個&#13;<br> 牛柳　8両&#13;<br> 生菜片　1片&#13;<br> 鮮橙　1個</fontstyle></spanclass></p><p><spanclass><fontstyle>海南風味　&#13;<br> 椰盅咖喱海中寶  &#13;<br> 黎師傅有見海南口味每逢夏天必大收旺場，而咖喱亦能增進食慾，於是便以最正宗的方法，炮製海南咖喱，取材椰盅。為兼顧賣相和食味，沒有刮起椰肉來入饌。但另方面又要煮出椰香，故黎師傅多番強調要用新鮮椰汁來做這道菜。而椰肉有補陽火及強身健體的作用，最適合身體虛弱、容易疲倦的人，對寒咳患者亦有止咳化痰之效。&#13;<br> &#13;<br> <b> 用咩料：</b> &#13;<br> 椰盅　1個&#13;<br> 蝦　2両&#13;<br> 鮮魷　2両&#13;<br> 帶子　2両&#13;<br> 斑肉　4両&#13;<br> 馬鈴薯　1個&#13;<br> 青椒　1個&#13;<br> 紅椒　3隻&#13;<br> 洋葱　半個&#13;<br> &#13;<br> <b> 咖喱材料：</b> &#13;<br> 咖喱粉　1両&#13;<br> 黃薑粉　少許&#13;<br> 鮮椰汁　4両&#13;<br> 上湯　2両&#13;<br> 香葉　2片&#13;<br> &#13;<br> <b> 調味：</b> &#13;<br> 鹽　2茶匙&#13;<br> 糖　2茶匙&#13;<br> 雞粉　1茶匙</fontstyle></spanclass></p></body></html>