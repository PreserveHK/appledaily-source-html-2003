<html><header><meta charset="utf-8"><title>新車速報：<br>個人主義平治E320AMGDesigno</title></header><body><h1>新車速報：<br>個人主義平治E320AMGDesigno</h1><p>平治E-Class推出至今，鮮有用家選配原廠Designo個人化裝備。然而，雖然呢部E320AMGDesigno特別版，由訂車至抵港需時接近半年，但設備之講究及其吸引性，卻教人難以抗拒呢份誘惑。&#13;<br>&#13;<br>記者、攝影：陳偉林</p><p><spanclass><fontstyle>AMG包圍富動感  &#13;<br> 新款平治E-Class自面世以來，憑藉原有一身灑脫富活力嘅賣相，經已吸引到不少車迷青睞；若然再加入全車AMG包圍，以及四輪18吋AMG跑車合金胎軨組合的話，一份剛勁沉厚嘅魅力，更教人難以招架㗎！</fontstyle></spanclass></p><p><spanclass><fontstyle>雷達測距加電子避震出色  &#13;<br> 新車不過係同系嘅320型號，惟本身既有頂級電子液氣壓避震裝置，又有車頭雷達測距系統輔助，操控起來倍感輕鬆自在外，亦見有出眾嘅循迹性㖭！加上多套電子主動式系統，還有高效能四輪碟煞、ABS連EBD裝置，可謂全無後顧之憂呢！</fontstyle></spanclass></p><p><spanclass><fontstyle>Designo特選配搭豪邁講究  &#13;<br> 新車除賣相吸引之餘，全車Designo特別選配嘅高級雙色皮座，不但軟滑貼服，另外重有冷暖氣直透功能，而前排更附有電子按摩組合，教人乘坐倍感愜意外，一套高級音響更改換上HarmanKardon出品，配埋4吋LCD高級AV連DVD裝置，就算遇上塞車亦能悶氣全消㗎！</fontstyle></spanclass></p><p><spanclass><fontstyle>記者試後簡評  &#13;<br> 時下一款大熱嘅中型豪華轎車，惟部車本身唔止加有AMG包圍套件，重加入原廠平治Designo個人化裝備；鋪排既突出又講究，完全烘托出用家本身嘅高尚品味，響同級車中完全無法比擬。&#13;<br> &#13;<br> <spanclass><fontstyle>平治E320AMGDesigno規格  &#13;<br> 引擎：3199ccV6DOHC&#13;<br> 馬力：224ps/5600rpm；扭力：32.1kgm/3000rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：265/35ZR18ContinentalSportContact2&#13;<br> 尺碼：4818×1822×1452mm&#13;<br> 軸距：2854mm；車重：1645kg&#13;<br> 0-100公里：7.7秒；極速：243km/h&#13;<br> 新車售價：$818,000&#13;<br> 車輛提供：金濤汽車（29222933）</fontstyle></spanclass></fontstyle></spanclass></p></body></html>