<html><header><meta charset="utf-8"><title>兆尊：佢冇金毛就冇勞累啦！<br>祥嫂怨恨勞累坐輪椅入院</title></header><body><h1>兆尊：佢冇金毛就冇勞累啦！<br>祥嫂怨恨勞累坐輪椅入院</h1><p>祥嫂洪金梅昨日感到氣促心翳，坐着輪椅由兩名戴黑超的金毛男子陪伴到醫院檢查。祥嫂聲稱家變後怨恨勞累，又有糖尿、高血壓和高膽固醇。其子鄧兆尊則對她患病表現冷淡。</p><p>慈善伶王鄧永祥去世後，以鄧兆尊為首的鄧家四名子女與母親洪金梅掀起爭產風波，雙方關係從此決裂。近幾年來祥嫂已沒有再踏足與祥哥同住幾十年的永祥大廈，與子女各有各生活。&#13;<br> 昨早約十一時半，祥嫂坐在輪椅現身九龍廣華醫院，身邊還有兩名戴黑超的金毛男子護駕，祥嫂聲稱自己氣促心翳，所以到醫院檢查身體。<br> &#13;<br> <spanclass>金毛男子陪伴 &#13;<br> 略施脂粉、坐着輪椅的祥嫂，被其中一名金毛男子推到診療室，之後她坐在輪椅上向在場記者說：「家變後我怨恨勞累，身體每況愈下，有高血壓、高膽固醇同糖尿病，呢排覺得有啲氣促同心翳，所以咪嚟廣華檢查。我嚟呢度睇病，又可以同祥哥傾偈，因為呢度立咗個祥哥嘅銅像，夜半無人嗰陣，我都會揸車嚟呢度同祥哥傾偈。」<br> &#13;<br> <spanclass>兆尊：我都勞累 &#13;<br> 訪問後，祥嫂又返回病房為肺部照X光，接着她又步行到廣華的文物館逗留了半小時，然後與兩名金毛男子乘坐平治座駕離去。&#13;<br> 及後記者致電鄧兆尊，告訴其母的病情，他說：「佢冇金毛就冇勞累啦，𠵱家佢咁多病，咁叫佢多啲休息啦。我𠵱家都好勞累呀，日日開工拍《皆大歡喜》，唔知幾忙，真係冇時間理其他嘢。」&#13;<br> 採訪、攝影：梁澤崗</spanclass></spanclass></p></body></html>