<html><header><meta charset="utf-8"><title>雙處理器Linux手機e2800極速跑格</title></header><body><h1>雙處理器Linux手機e2800極速跑格</h1><p>曾紅極一時的摩記Startac，曾經有人將它改裝成跑車款，可謂當年經典之作。不過𠵱家要玩跑車外形手機，毋須自己再左改右改，因為國內品牌CEC所推出的e2800，就已經天生一副跑車相。最正係副「偈」用上雙CPU，搭埋Linux系統，用起上嚟就真係好似跑車咁爽，唔通CEC想連汽車舖都成為銷售點？&#13;<br>記者、攝影：劉耀祥&#13;<br>ImageGirl：Wendy</p><p>有人話CECe2800似BENZ，亦有人話似AUDITT，不過最似都係摩記嘅A360太極系列，皆因據聞e2800就係太極原班人馬過檔CEC後嘅力作，難怪同太極系列似得咁交關。&#13;<br> &#13;<br> <spanclass><fontstyle>勁搞鬼七色車頭閃燈  &#13;<br> 超級流線型設計嘅e2800，體積與太極差唔多，但外殼Finishing就脫不了國產機風味，膠味略嫌稍重。而機身下方鬼面罩為喇叭，聽MP3可以直接播放，唔使插耳筒都一樣聽得到，但係冇咗方向掣就唔係咁方便，只好靠機側上下掣「上上落落」。&#13;<br> 而最搞鬼就係側邊兩個快速掣，於來電或接駁電腦時，都會有七色燈不停閃，直頭係兩盞車頭燈，車友見到一定拍手叫好。e2800預計售價約HK$4,900，估計12月中就會在港發售。</fontstyle></spanclass></p><p><spanclass><fontstyle>Linux系統仍屬起步  &#13;<br> e2800是第二部採用Linux作業系統的手機，而介面以圖畫顯示，並唔算太難用，可以接駁電腦亦可以將機內資料備份或做同步，不過對比於其他操作系統，輸蝕在未有太多第三者軟件供安裝，令手機的擴充性受到限制。不過e2800內置的功能亦交足功課，MP3、個人資料處理、MMS、GPRS等都有齊，足夠行政人員或玩家使用。&#13;<br> 內置瀏覽器速度頗快，以《蘋果》網站為例，約30秒就完全開啟，以GPRS速度計確實唔錯，相信有賴於e2800的雙處理器設計。而且CEC亦有提供專用網頁，用家可以隨時下載鈴聲、圖片、遊戲，以及較少有的電子書，不過就只有簡體字版本，雖然難唔倒繁、簡體顯示的e2800，不過對香港用家就唔係人人啱睇。</fontstyle></spanclass></p><p><spanclass><fontstyle>國內綽號藏鏡龍  &#13;<br> e2800在國內稱為「藏鏡龍」，梗係唔會單單指其內置11萬像素鏡頭咁簡單，皆因e2800鏡頭藏在只得約1cm的面蓋內，加上面蓋有大大塊透明鏡，除了可以打開蓋影相之外，合埋蓋都一樣可以透過透明面蓋玩自拍，但係由於透明面蓋帶有茶色，所以日光之下都幾難睇，黑暗環境就大派用場。而影相效果就中規中矩，11萬像素鏡頭就唔可以要求太高，玩吓SnapShot或者來電大頭相，32MB記憶體綽綽有餘夠晒用，再唔係可以Save落SD卡。而e2800亦內置有圖片編輯器，影完相加字加公仔，甚至加番個相框都冇問題。</fontstyle></spanclass></p><p><spanclass><fontstyle>Profilee2800  &#13;<br> 制式：GSM900/1800/1900&#13;<br> 作業系統：Linux&#13;<br> 顯示器：4,096色/TFT/320×240像素&#13;<br> 鏡頭：11萬像素/CMOS&#13;<br> 記憶體：32MB&#13;<br> 功能：WAP、GPRS、MMS、32和弦、MP3&#13;<br> 儲存裝置：SD/MMC&#13;<br> 備用時間：75-130小時&#13;<br> 通話時間：120-300分鐘&#13;<br> 體積：98×59×26mm&#13;<br> 重量：123g&#13;<br> 產品網址：<ahref http:>www.e2800.com.cn/index.html &#13;<br> 約$4,900（12月中推出）</ahref></fontstyle></spanclass></p></body></html>