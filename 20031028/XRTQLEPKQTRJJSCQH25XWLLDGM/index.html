<html><header><meta charset="utf-8"><title>安琪蓮娜囝囝生命受威脅</title></header><body><h1>安琪蓮娜囝囝生命受威脅</h1><p>安琪蓮娜祖莉（AngelinaJolie）早排以聯合國大使身份去咗車臣探難民，原本想帶埋囝囝麥度斯（Maddox）去嘅，點知聯合國嗰邊收到消息話，有人想綁架麥度斯兼對佢不利，嚇咗安琪蓮娜一跳。話說俄羅斯嗰邊有激進分子話安琪蓮娜去車臣，即係等如同俄羅斯人唔妥，所以威脅要對佢個仔不利，錫麥度斯錫到燶晒嘅安琪蓮娜，雖然唔想向惡勢力低頭，不過佢最後都唔敢賭呢鋪。</p></body></html>