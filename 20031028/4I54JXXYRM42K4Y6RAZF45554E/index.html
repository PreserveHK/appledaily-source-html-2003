<html><header><meta charset="utf-8"><title>　　張大姐幫蒙民偉做義工 - 李八方</title></header><body><h1>　　張大姐幫蒙民偉做義工 - 李八方</h1><p>信興電業集團主席兼董事長蒙民偉噚晚喺GrandHyatt請客，剛好撞正上海市長韓正又喺度請客，真係官商雲集，水洩不通。&#13;<br> 八方以為佢老人家只係為慶祝公司成立五十周年請客，殊不知，佢有堅料宣布，就係已經請得廣播處前處長張敏儀做「信興教育及慈善基金」副主席，協助榮升做基金主席嘅公子蒙德揚統籌同埋策劃捐款。&#13;<br> 蒙老先生重話，過去十幾二十年，都係由佢自己動腦筋諗個三億大元應該捐畀邊個，𠵱家就可以甩身啦。請到張大姐出山做大義工一定唔簡單，原來大姐嘅父親同蒙生相識，蒙生六歲就識敏儀，所以一叫到，冇法推。&#13;<br> （圖）蒙民偉（左）請到張大姐出山協助兒子蒙德揚（右），唔怪得喜上眉梢。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>