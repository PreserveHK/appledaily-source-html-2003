<html><header><meta charset="utf-8"><title>　　卿姐叫滾石慳啲？ - 李八方</title></header><body><h1>　　卿姐叫滾石慳啲？ - 李八方</h1><p>如果冇咗維港巨星匯，八方都唔知劉慧卿係RollingStones嘅忠實歌迷，繼佢早排親自出馬排隊買飛，實行與盧維思裏應外合，睇騷捧場之後，八方發覺佢近排無時無刻都將滾石樂隊掛喺口邊，噚日喺立法會保安事務委員會嘅聯席會議，原本大纜扯唔埋都講一輪滾石。&#13;<br> 事緣個會討論嗰份處理犯事青少年嘅顧問報告，用咗五十萬，但就冇中譯本，卿姐就大歎：「繙譯佔好少錢啫，叫滾石樂隊唱少首歌就喺番度啦」。如果滾石真係慳啖氣唱少首歌，冇錯係慳番一筆公帑，但買咗飛嘅卿姐會唔會嫌物非所值呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>