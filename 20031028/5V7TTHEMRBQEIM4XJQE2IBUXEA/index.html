<html><header><meta charset="utf-8"><title>于仁泰荷李活封鬼王</title></header><body><h1>于仁泰荷李活封鬼王</h1><p>曾拍《白髮魔女傳》的香港名導演于仁泰，最近為其執導的荷李活鬼片《鬼王再生》回港宣傳。憑《娃鬼新娘》在美國殺出鬼片血路的于導演，日前接受本報訪問時感慨地說：「《猛鬼街》、《黑色星期五》同《娃鬼回魂》三部八、九十年代好出名嘅荷李活鬼片，佢哋嘅新作竟然由我呢個香港佬嚟拍，真係好似係上天嘅安排。」&#13;<br> 《鬼》片在美國已累收近八億港元，打破了同系列影片的票房成績，並令于仁泰獲封「鬼王」之名，他說：「套片成功係因為我用咗當年喺新藝城拍鬼片嘅方法，入面除咗驚嚇之外，又加入搞笑、動作同靚女元素。而弗迪同積遜兩隻鬼王嘅對決，亦係搞到好似美國嘅WWF摔角賽咁。」&#13;<br> 此外，于仁泰透露已決定把日本卡通《BloodTheLastVampire》，拍成日美合作的真人版電影。&#13;<br> 採訪、攝影：張一明</p></body></html>