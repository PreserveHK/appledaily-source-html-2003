<html><header><meta charset="utf-8"><title>李克勤舉手舉腳撐學友</title></header><body><h1>李克勤舉手舉腳撐學友</h1><p>張學友昨在港台活動上，公開表示除非四台聯頒，否則不願再領獎，對於他的立場，不少歌手都大表支持。&#13;<br> &#13;<br> <b> 李克勤</b> ：我梗係舉手舉腳贊成，不過做起上嚟係有難度，但唔係難就代表唔去做，上太空夠難囉。&#13;<br> &#13;<br> <b> 陳小春</b> ：好呀，成件事非常型呀！好過一陣製衣廠又話搞一個頒獎禮，飲品製造商又話搞一個，總之自己有獎攞就開心啦。&#13;<br> &#13;<br> <b> 許志安</b> ：我一定支持啦！買衫都買少三套，起碼少幾萬蚊。&#13;<br> &#13;<br> <b> 容祖兒</b> ：我贊成呀，雖然四個頒獎禮冇乜唔妥，但係一個始終好啲，多就唔矜貴啦。&#13;<br> &#13;<br> <b> 梁詠琪</b> ：獎項呢啲嘢一向都係重質不重量，但另一方面有咁多頒獎禮都係好事，因為可以多啲機會見到啲歌迷。&#13;<br> &#13;<br> <b> 梁漢文</b> ：咁做對歌手係一件好事，咁先至有代表性又唔混亂。但我都知要實踐係非常複雜，加埋有贊助商就更加難，不過有心搞一定可以成事。&#13;<br> &#13;<br> <b> 謝霆鋒</b> ：若果可以喺一個統一嘅頒獎禮上面攞一個獎，咁意義就好重大啦，咁我寧願攞少啲獎或者冇獎都唔緊要呀。&#13;<br> &#13;<br> <b> 鄭希怡</b> ：冇所謂贊唔贊成嘅，我認為頒獎禮就係畀歌手嘅一張成績表同埋鼓勵。</p></body></html>