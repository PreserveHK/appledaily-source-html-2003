<html><header><meta charset="utf-8"><title>新車速報：<br>新版本田Accord走彎掂又有型</title></header><body><h1>新車速報：<br>新版本田Accord走彎掂又有型</h1><p>千呼萬喚始出來，全新一代本田Accord終於正式踏足香港，形象要變得更見動感之餘，新偈表現平均有力；最難得響兼顧舒適性之餘，竟有突出循迹力及操控反應，絕能教人有一新耳目之感呢！&#13;<br>記者：陳偉林&#13;<br>攝影：伍慶泉&#13;<br>ImageGirl：Vicki</p><p><spanclass><fontstyle>設備講究一絲不苟  &#13;<br> 座艙陳設豪邁吸引，既有上乘嘅兩排皮椅組合，貼身舒適之餘，重有前後中央手枕，而尾排之間重有活門直通尾廂，提存物件至為方便。喺全新中控台面板上，有齊左右獨立恒溫冷氣及6碟CD音響外，少不了重有電窗、電鏡、電天窗，另外重有前排四個安全氣袋配搭㖭！</fontstyle></spanclass></p><p><spanclass><fontstyle>i-VTEC偈輸出平均懸掛出眾  &#13;<br> 新Accord另一個可取嘅地方，莫過於全新底盤結構，所帶來穩紮及出色隔音效果外，一台2.4公升i-VTEC偈嘅平均輸出，加上5前速自動波，起跑加速有力又見慳油。然而，最教人印象難忘，會係四輪懸掛吸震柔韌有力，兼且重予人有好高評價嘅走彎循迹感㗎！</fontstyle></spanclass></p><p><spanclass><fontstyle>捷豹造型重拾動感  &#13;<br> 相對於上一代Accord，新車可謂回復舊有路線，重回行政級嘅房跑車類別，低斜車首設計，響一對炯炯有神嘅大燈配襯下，格外吸引又突出，而大幅面門邊電鏡組合，重有助整體風阻系數低至Cd0.30。再者，四輪16吋合金胎軨，配合埋車尾扁長車燈編排，亦貫徹有一份動態美。</fontstyle></spanclass></p><p><spanclass><fontstyle>記者試後簡評  &#13;<br> 一台全新2.4公升偈，輸出平均有力又寧靜，難得有出眾嘅對地抓着力及操控性，除咗走彎了得之餘，亦能演繹出一份房跑車味道。</fontstyle></spanclass></p><p><spanclass><fontstyle>本田Accord2.4規格  &#13;<br> 引擎：2354cc直4DOHC&#13;<br> 馬力：160ps/5500rpm&#13;<br> 扭力：22.3kgm/4500rpm&#13;<br> 傳動：5前速自動波，前輪驅動&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）碟式（ABS）&#13;<br> 輪胎：205/60R16&#13;<br> 　　　BridgestoneTuranzaRE33&#13;<br> 尺碼：4830×1820×1455mm&#13;<br> 軸距：2740mm；車重：1435kg起&#13;<br> 新車售價：約港幣22萬&#13;<br> 車輛提供：合群汽車（23802231）</fontstyle></spanclass></p></body></html>