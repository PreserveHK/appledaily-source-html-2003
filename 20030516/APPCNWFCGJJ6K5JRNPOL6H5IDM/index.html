<html><header><meta charset="utf-8"><title>歌名好鹹濕　果然嚟真？<br>阿Yu成人玩意忽然猴擒</title></header><body><h1>歌名好鹹濕　果然嚟真？<br>阿Yu成人玩意忽然猴擒</h1><p>趙頌茹（阿Yu）日前為新歌《成人玩意》拍攝MV，歌名雖予人三級感覺，歌詞內容其實講述一個女仔十分渴望拍拖。阿Yu拍MV時不知是否太投入角色，還是真的很想拍拖，不知不覺間擺出「猴擒」表情，連導演也忍不住取笑她。</p><p>趙頌茹日前在銅鑼灣一間貓餐廳拍攝新歌《成人玩意》MV，她更穿上一條有貓貓圖案的裙子，可謂襯到絕。而她的兩首新歌將會收錄在其唱片公司稍後推出的雜錦大碟中。<br> &#13;<br> <spanclass>長大渴望拍拖 &#13;<br> 阿Yu新歌名叫《成人玩意》，予人三級感覺，她笑說：「我聽到呢個名都覺得好鹹濕，不過唔心邪咪得囉，其實呢首歌係講一個女仔覺得自己已經大個，好想拍拖。」&#13;<br> 拍攝MV期間，不知阿Yu是否過份投入角色，還是因為歌曲唱出她的心聲，導演叫她擺出一個偷望男角後儍笑的表情，她卻表現得十分「猴擒」，導演也禁不住取笑她說：「你個樣做乜咁『猴擒』呀？」<br> &#13;<br> <spanclass>逗可愛花貓玩 &#13;<br> 事後問阿Yu是否一如新歌歌名般渴望一嘗成人玩意，所以擺出一副「猴擒」樣子？她解釋說：「我邊有『猴擒』呀？係導演覺得之嘛，我都唔知自己『猴擒』個樣係點，我好單純㗎，唔鍾意玩成人玩意，亦都唔會飛擒大咬。」&#13;<br> 此外，取景拍攝MV的餐廳內花貓可隨處走動，阿Yu逗玩貓仔時盡顯愛心，她表示小時候家人曾養貓，她說：「不過我就鍾意狗多啲，因為細個養嗰隻貓跌落街死嘅，所以到𠵱家我對貓都有啲陰影㗎。」&#13;<br> 採訪：胡比&#13;<br> 攝影：陳志嵐</spanclass></spanclass></p></body></html>