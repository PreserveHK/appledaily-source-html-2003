<html><header><meta charset="utf-8"><title>薯嘜班亞弗力嚇親人</title></header><body><h1>薯嘜班亞弗力嚇親人</h1><p>荷李活男星班亞弗力（BenAffleck）喺唔少影迷心目中，係一個靚仔型男，但原來十年前嘅班仔，竟然薯嘜到嚇親街坊。&#13;<br> 話說佢十年前拍過一套叫《DazedAndConfused》嘅戲，扮一個專蝦𡃁仔嘅臭飛，重粗口爛舌，開口埋口就問候人哋媽咪。不過我羅拉覺得最難頂嘅，就係佢個鬈毛髮型同埋條窄身牛仔褲，咁都可以做到「全球最性感男士」？唔係啩！</p></body></html>