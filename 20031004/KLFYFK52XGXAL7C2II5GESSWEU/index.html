<html><header><meta charset="utf-8"><title>變身大隻佬苦過弟弟<br>華仔脹爆膀胱</title></header><body><h1>變身大隻佬苦過弟弟<br>華仔脹爆膀胱</h1><p>劉德華在電影《大隻佬》中要黐上超過五十磅的假肌肉，單靠想像已知道相當辛苦，但除了黐肉過程相當艱苦，裝身完畢亦非常難受，就如他裝上假腳肌後，便不能如廁。</p><p>劉德華繼在電影《瘦身男女》扮演肥佬，每次拍攝都要在身上黐上數十磅假肥肉之後，他早前拍攝《大隻佬》時，每次又要黐上過五十磅的假肌肉。&#13;<br> 別以為華仔已習以為常，他接受訪問時卻苦笑，表示黐上一身假肉不會因有經驗而感到習慣，今次扮大隻佬，每次化妝時間動輒要七小時，是他拍戲以來最辛苦的經驗之一。&#13;<br> <br> <spanclass>需四個人幫忙 &#13;<br> 原來華仔每次化妝至少要四個人幫手，他首先要戴上泳帽和口罩，及在身上塗抹潤滑劑，以免穿上假肌肉的膠會啜緊皮膚。然後要幾位化妝師分別拉着假肌肉的上下兩端為華仔套上身，在肌肉與手及頸的接駁口上，將接駁位逐層批好，才能上色或穿衣服。&#13;<br> 若要全身戴上假肌肉，華仔要先往如廁，因他穿上假腳肌後，就不能上廁所，屆時可謂有苦自己知。若拍吊威吔的戲份，華仔還得吊上威吔才套假肌。&#13;<br> 問華仔最辛苦的戲份是甚麼？他說：「我最辛苦嗰次係喺北京拍上山嗰場裸體戲，足足化咗十二個鐘，然後重要剃頭，搞掂晒都成兩點幾。諗住可以開始拍啦，點知重要徒步行成半個鐘上山，成晚冇瞓又要揹住幾十磅嘢行山，我只可以行得好慢。」&#13;<br> <br> <spanclass>票房已過千萬 &#13;<br> 《大》片上映至昨日共收一千一百多萬，成績理想，華仔說：「票房好、多人睇梗係開心，如果觀眾睇完套戲，明白套戲要帶出嘅意思，明白因果關係，人人都做好人有顆善心，凡事唔好過於執着，咁就重開心。」&#13;<br> 採訪：蔡如育</spanclass></spanclass></p></body></html>