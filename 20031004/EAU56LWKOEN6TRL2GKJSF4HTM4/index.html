<html><header><meta charset="utf-8"><title>街坊重演技輕品德</title></header><body><h1>街坊重演技輕品德</h1><p>吳啟華在《妙手仁心》中的程至美醫生一角，深入人心，對於懷疑他今次在北京嫖妓一事，記者昨日先後訪問了近三十名街坊，大部份人均認為無損吳啟華的形象，認為只要他演技好的話，仍會繼續追捧他主演的電視劇。</p><p><b> 林小姐：</b> 男人逢場作戲冇乜所謂，呢啲係個人品德問題，唔會因為呢啲嘢唔睇佢啲戲。&#13;<br> &#13;<br> <b> 黃太太：</b> 呢啲係藝人嘅私生活，我唔會唔睇佢啲戲嘅，不過，對形象就真係唔係咁好。&#13;<br> &#13;<br> <b> 陳小姐：</b> 呢啲煲水新聞啫，都唔係真啩，我諗我會繼續睇佢做戲嘅。&#13;<br> &#13;<br> <b> 梁女士：</b> 呢啲係佢個人品德問題嚟，咁佢演技好咪得囉，我都會繼續睇佢做戲嘅。&#13;<br> &#13;<br> <b> 張太太：</b> 我一直都有睇佢啲劇，係佢忠實戲迷，重好鍾意佢，覺得佢斯文又靚仔，最初都唔信呢件事係真，但係圖文並茂，我對佢都好失望，以後都唔會睇佢啲戲，呢件事完全影響佢嘅形象。</p></body></html>