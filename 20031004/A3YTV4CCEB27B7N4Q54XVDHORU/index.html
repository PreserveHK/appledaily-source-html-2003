<html><header><meta charset="utf-8"><title>小春唔信緋聞女友結新歡</title></header><body><h1>小春唔信緋聞女友結新歡</h1><p>梅艷芳經理人王敏慧（Marianne）早前被傳媒拍下與葉童夫婿陳國熹約會，以及跟TechnoMarine亞洲區總裁毛志輝拖手擁吻照片。&#13;<br> <br> <spanclass>「錫吓好正常」 &#13;<br> Marianne緋聞男友陳小春，昨日到商台接受訪問，問他有關Marianne的緋聞時，小春抵死地說：「不嬲我都唔係排第八（指八卦），我有聽過呢單嘢，但冇詳細睇囉！」&#13;<br> 小春隨即追問拍下Marianne甚麼照片，又表示對Marianne跟毛志輝拍拖一事感到驚奇，但說到Marianne是葉童和陳國熹之間第三者，小春就說：「唔會啩！佢哋識咗十幾年，碰面錫吓好正常啫，我見親肥媽（瑪利亞）都係咁㗎啦！」&#13;<br> 採訪、攝影：馮美茵</spanclass></p></body></html>