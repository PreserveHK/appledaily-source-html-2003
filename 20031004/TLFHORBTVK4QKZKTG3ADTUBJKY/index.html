<html><header><meta charset="utf-8"><title>吳君如同情：好慘㗎，好明白男仔需要&#13;<br></title></header><body><h1>吳君如同情：好慘㗎，好明白男仔需要&#13;<br></h1><p>吳啟華懷疑北上召妓的消息曝光後，令不少圈中人大感愕然，但身為吳啟華好友的阮兆祥、唐文龍和湯盈盈都力撐好友，吳君如更指好明白男仔的需要。</p><p><b> 吳君如：</b> 唔好攻擊佢啦，好慘㗎，我拍完《金雞》好明白男仔嘅需要，藝人就麻煩啲，對社會有影響嘛，惟有小心啲啦。&#13;<br> &#13;<br> <b> 阮兆祥：</b> 論啟華嘅外形各樣都唔需要咁做，佢同羅小姐都好恩愛，我相信我朋友，我認識嘅啟華係唔會咁做，冇可能。我平時返大陸做嘢啲女仔都會行埋嚟蹺住我隻手影相，內地嘅觀眾好熱情，所以俾人影到就口同鼻拗，啲報道對啟華嘅聲譽有一定影響，但你點知人哋做訪問嘅時候有冇收錢呢？&#13;<br> &#13;<br> <b> 湯盈盈：</b> 我唔信，啟華咁靚仔使乜去召妓。（記者指該女公關相貌不錯）咁我都係靚女啦！佢都冇搞我，佢個人咁helpful，唔覺得佢個人咁花弗。&#13;<br> &#13;<br> <b> 杜汶澤：</b> 叫雞係個人嗜好，公平啲嚟講，吳啟華呢件事唔關觀眾事，只會影響佢嘅伴侶同埋僱主，如果呢兩方面都覺得冇問題，基本上係唔關我或者觀眾事嘅。&#13;<br> &#13;<br> <b> 鄭裕玲：</b> 佢開心咪得囉，我睇化咗，唔好乜嘢都問我，不過邊個藝人咁做我反而有興趣知喎。&#13;<br> &#13;<br> <b> 唐文龍：</b> 我身為佢朋友會撐佢，我唔信。人一出世就有誘惑，誘惑係日日都有，每個人有自己方法去解決，有時登台老闆會叫一齊去玩，卡拉OK、Disco就冇所謂，同埋自己知道邊度應該去，邊度唔應該去。</p></body></html>