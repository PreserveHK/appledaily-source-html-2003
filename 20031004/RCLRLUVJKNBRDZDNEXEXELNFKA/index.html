<html><header><meta charset="utf-8"><title>一味窩輪：正股追落後中信輪可敲</title></header><body><h1>一味窩輪：正股追落後中信輪可敲</h1><p>大升1日後，港股波幅細番啲，恒指昨日仍有62點進帳，成交達186億元，依然暢旺，熱錢淹港，短期內都係寧好勿淡。&#13;<br> 滙豐（005）同和黃（013）果然追落後，喺地產股回吐之際撐住個市，分別升1%同1.3%。昨日介紹滙豐Call輪9845，升近15%，數據仍靚；和黃Call輪9914，跳高近18%，夠錢飲茶兼食晏。&#13;<br> 另一隻落後股中信泰富（267）亦有進帳，升幅1.2%唔算大，但兩件中信Call輪9640同9599就彈升逾21%，打入10大升輪榜。&#13;<br> 中信走勢算有突破，有機會試17元樓上。不過，9640唔值得博，隻輪本月28日到期，雖然槓桿率有29.3倍，但末日輪溢價4%有多，點都係高啲。9599都係末日輪，下月7日屆滿，槓桿率13.7倍較細，但溢價1.1%就合理得多。兩件中揀，梗係要9599。唔想玩末日輪，可考慮9646，玩到明年3月。&#13;<br> <br> <spanclass>中銀輪意氣風發 &#13;<br> 另一隻撐住大市嘅藍籌係中銀香港（2388），大升近4%，收11.9元，再創新高，相關Call輪自然意氣風發，10大升輪佔其7。如果打算待正股調整揀輪，9115係較好嘅選擇，明年5月到期，溢價4.5%唔算貴，優點係行使價10.88元，唔似其他同類輪多在9元之下，太過價內，爆炸力減弱。&#13;<br> 章盛</spanclass></p></body></html>