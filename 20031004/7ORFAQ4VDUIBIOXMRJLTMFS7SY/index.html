<html><header><meta charset="utf-8"><title>海外車訊：<br>日產Teana快將抵埗</title></header><body><h1>海外車訊：<br>日產Teana快將抵埗</h1><p>近年，日產車廠先後推出多款新車（如March及Prairie等等），全都備受車迷追捧；而響較早前推出嘅Teana車系亦唔例外，皆因呢款走豪華房車路線嘅新車，無論外表、車廂配搭，抑或係性能表現都予人留有深刻印象。據聞新車有望於明年初抵港，不如𠵱家一齊嚟先睹為快，睇吓佢有幾吸引啦！&#13;<br>&#13;<br>記者：鄭達基</p><p><br> &#13;<br> <b> 日產Teana2.3小檔案</b> &#13;<br> 引擎：2349ccV6DOHC&#13;<br> 馬力：173ps/6000rpm&#13;<br> 扭力：22.9kgm/4400rpm&#13;<br> 尺碼：4770×1765×1475mm&#13;<br> 軸距：2775mm；車重：1450kg起&#13;<br> 平均耗油：11.2km/L</p><p><spanclass><fontstyle>成熟造型富魅力  &#13;<br> 走豪華房車路線嘅日產Teana，不但車身線條望落與同廠嘅Skyline車系相近，並帶點歐洲車色彩，絕能令人對其留有深刻印象外，一對炯炯有神嘅大燈襯以闊大鬼面罩組合，亦見有一份吸引力呢！</fontstyle></spanclass></p><p><spanclass><fontstyle>車廂闊落氣派十足  &#13;<br> 由於車身尺碼為4770×1765×1475mm，加上軸距達2775mm，因而令車廂空間會較其他同級對手來得寬敞闊落，加上響前後兩排承托力甚豐嘅座椅輔助下，乘坐舒適度亦見不俗；設備配搭如高級音響、原廠冷氣等等全都一應俱全，而且重整齊地鋪排於中控台上，使用時亦見方便容易，當然唔少得重有四周嘅桃木裝飾配襯，從而令車廂布局看來氣派十足呢！</fontstyle></spanclass></p><p><spanclass><fontstyle>引擎配搭選擇多  &#13;<br> 至於機械配搭方面，廠方特別為用家提供有多個引擎配搭作選擇，當中包括有傳統嘅2.5公升直4型號（馬力160匹）、全新2.3公升V6（馬力173匹）及3.5公升V6（馬力231匹），從而能切合不同用家需要外，而且重可以令車子有出眾嘅性能表現；另外，當中嘅頂級3.5公升型號，廠方更特別為其安排一套XtronicCVT-M6無段變速自動波箱作配搭，不但可讓你享受到駕駛自動波車嘅方便外，附設嘅6前速手動轉檔功能，亦能為你帶來無窮駕駛樂趣。</fontstyle></spanclass></p></body></html>