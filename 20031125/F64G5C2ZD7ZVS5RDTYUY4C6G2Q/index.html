<html><header><meta charset="utf-8"><title>新車速報：<br>2004年新版豐田Alphard內外變化多</title></header><body><h1>新車速報：<br>2004年新版豐田Alphard內外變化多</h1><p>由推出至今，一直不乏捧場客支持嘅豐田Alphard豪華七人MPV，響車廠不斷加入新面孔下，給車迷有不落俗套嘅新鮮感；而全新2004年版Alphard，更套用上Hybrid型號嘅包裝，匹配豪華講究嘅設備，真可謂魅力沒法擋呢！&#13;<br>&#13;<br>記者、攝影：陳偉林</p><p>走豪華MPV路線嘅豐田Alphard，由推出至今一直成為用家追捧嘅對象，而廠方又為迎合不同用家嘅口味，更特別推出多個新包裝，其中又以混合燃料引擎作配搭嘅AlphardHybrid最惹人注目。既然Alphard有咁多種唔同包裝嘅版本供選擇，又難怪佢會咁受歡迎啦！</p><p><spanclass><fontstyle>全新包裝惹人注目  &#13;<br> 若然你覺得Alphard原有造型，經已看得有點膩的話，相信呢部新版Alphard，會給你有一份新鮮感同時尚氣息。&#13;<br> 皆因新車嘅外形，換裝有近似Hybrid版嘅全套包圍及鬼面罩配搭，還有別具活力感嘅Xenon頭燈、尾定翼，以及門邊電鏡連指揮燈，均予人看得出神有吸引力㗎！</fontstyle></spanclass></p><p><spanclass><fontstyle>設備講究有雙電視  &#13;<br> 然而，呢部新車另一個賣點所在，會係整個座艙，用上全新又見瑰麗嘅桃木修飾，配襯響三排七座位真皮組合，看得賞心悅目又舒適㖭！&#13;<br> 再者，新車除備有雙趟門連左邊全電控開關設計外，佢重有埋前後閉路電視、前後獨立恒溫冷氣，又有高級AV系統連雙電視屏幕，單係呢套裝備，經已教人有刮目相看之感呢！</fontstyle></spanclass></p><p><spanclass><fontstyle>電子避震效果顯著  &#13;<br> 新車沿用一台3.0公升V6偈，輔帶VVT-i設計，既可靠又有力，而一套懸掛重加有電子軟硬吸震調節，大可予人舒適嘅行車演繹，而加速下嘅走彎循迹性，亦見有出眾嘅對地抓着力同穩妥感呢！</fontstyle></spanclass></p><p><spanclass><fontstyle>記者評語：新版賣相突出  &#13;<br> 呢部屬2004年新版嘅Alphard，換裝有全新鬼面罩、前後包圍，令賣相變得時尚有型之餘，車廂亦以全新瑰麗桃木，配襯三排高級皮椅，既豪邁又舒適，還有雙趟門及電子避震，可謂極具號召力。&#13;<br> &#13;<br> <b> 豐田Alphard3.0小檔案</b> &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 尺碼：4840×1805×1935mm&#13;<br> 軸距：2900mm；車重：1920kg&#13;<br> 新車售價：$469,000&#13;<br> 車輛提供：富利堡汽車（28776700）</fontstyle></spanclass></p></body></html>