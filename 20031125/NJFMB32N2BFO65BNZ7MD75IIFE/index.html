<html><header><meta charset="utf-8"><title>電腦新產品：<br>HP響應微軟號召頂級配件流動王</title></header><body><h1>電腦新產品：<br>HP響應微軟號召頂級配件流動王</h1><p>上星期嘅COMDEX2003，焦點產品欠奉，連BillGates嘅演講都冇乜新意，除咗講濫發電郵，就主力催谷新一代TabletPC。估唔到HP立即有回應，推出一部最強TabletPCTC1100，無論硬件到功能都再度提升，效能真正與筆記簿電腦睇齊，而且更輕巧，就好似拎住手寫板一樣方便。&#13;<br>記者：許福合&#13;<br>攝影：梁細權&#13;<br>ImageGirl：Fion</p><p>記得TabletPC初出時，最明顯特徵就係扭芒配上手寫TouchScreen，不過硬件規格總比同期推出嘅Notebook略遜一籌。新一代TabletPC要再戰腦界，首先規格就要同Notebook睇齊！TC1100使用Centrino規格，採用P-M1GHz處理器，配256MB記憶體及60GB硬碟，而顯示方面亦唔可以睇小，用到nVIDIAGF4Go420，打機娛樂一樣可應付自如。&#13;<br> &#13;<br> <spanclass><fontstyle>分體式鍵盤  &#13;<br> 新一代嘅TabletPC除咗有更強馬力外，同時更着重靈活性，首先與鍵盤正式分家，主要操作都會喺大小為10.4吋TouchScreenLCD上完成，感覺好似用加大碼嘅PDA一樣，同時LCD加咗塊強化保護鏡，唔怕刮花，望落光暗對比度較高，要打機睇戲都有更高享受！&#13;<br> 冇咗鍵盤機身因此就更輕巧，只重1.4kg，與筆記簿電腦平均2kg以上就輕得多，隨機重包括外置鍵盤，可隨時套上使用，帶埋出街都唔會覺得辛苦。加埋個專用擴充座，就可接上標準鍵盤同顯示器，變身成為Desktop，一機兩用。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>實用兼靈活  &#13;<br> 除咗Cenrtrino電腦必備嘅802.11bWLAN外，亦內置藍芽網絡，隨時接駁手機、PDA，甚至打印機都得！TC1100操作靈活性更值得一讚，當直接於LCD上書寫時，特有嘅電子墨水（DigitalInk），可以喺屏幕上追縱墨水嘅流動，製作講解圖表文件就方便得多，而所有手寫紀錄都可直接轉換成文字檔，毋須重新輸入，慳番唔少時間，有需要時，更可利用內置咪同揚聲器，製作同重播聲音紀錄，比筆記簿還要好用。</fontstyle></spanclass></p><p><spanclass><fontstyle>同場加映：全力支援無線網絡  &#13;<br> 除咗TabletPC外，HP同期還推出咗3部商用型Notebook任你揀！同時支援藍芽、802.11a、b及g三種無線網絡。</fontstyle></spanclass></p><p><spanclass><fontstyle>nw8000強勁工作站  &#13;<br> 呢部nw8000作為一部工作站級筆記簿電腦，配備嘅硬件非常強勁，使用P-M1.7GHz處理器，最勁係使用ATiMobilityFireGLT2，圖像處理能力比一般遊戲顯示卡都強，適合工作至上嘅用家。&#13;<br> $23,880</fontstyle></spanclass></p><p><spanclass><fontstyle>nc8000速度之選  &#13;<br> 一般嘅用家未必用得着FireGLT2，就不妨考慮nc8000，規格大致相同，只係改為使用ATIMobileRadeon9600，而機身同樣內置SD槽、IEEE1394同USB2.0，追求速度用家嘅必然之選。&#13;<br> $14,990</fontstyle></spanclass></p><p><spanclass><fontstyle>nc6000SOHO至啱  &#13;<br> 以輕巧流動性考慮就要睇nc6000，機身設計輕巧，採用14.1吋LCD，攜帶方便，而效能亦唔輸蝕，處理器選用P-M1.6GHz，圖像同樣用MobileRadeon9600，打機睇戲都夠晒用，加埋特別慳電，擁有長達6.5小時操作時間。&#13;<br> $12,990</fontstyle></spanclass></p><p><spanclass><fontstyle>PROFILE  &#13;<br> 處理器：P-M1GHz&#13;<br> 記憶體：256MBDDR&#13;<br> 硬碟：60GB&#13;<br> 顯示：10.4吋TFT&#13;<br> 顯示：nVIDIAGF4Go420&#13;<br> 網絡：802.11b、藍芽、紅外線&#13;<br> 介面：SD槽及USB2.0&#13;<br> 操作系統：WinXPProXPTabletPCEdition&#13;<br> 體積：27.4×21.6×20mm&#13;<br> 重量：1.4kg&#13;<br> $15,480（P-M處理器）&#13;<br> $13,990（Celeron處理器）&#13;<br> &#13;<br> HPHK	&#13;<br> 查詢電話：800938833</fontstyle></spanclass></p></body></html>