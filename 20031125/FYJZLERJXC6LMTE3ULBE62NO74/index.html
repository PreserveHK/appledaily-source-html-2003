<html><header><meta charset="utf-8"><title>每股料賺0.75元<br>股路縱橫：重鋼長持升5成</title></header><body><h1>每股料賺0.75元<br>股路縱橫：重鋼長持升5成</h1><p>港股噚日在極窄幅度內上落，恒指高低相差不足100點，收市11848，微升8點，成交縮到只得75億元，市況之靜，可以得見。期指收11815，升25點，低水33點。調整後而成交大減，大市似可喘定，短期內甚至有機會出現反彈。&#13;<br> 國企股繼續調整，但有見底之勢，尤以鋼鐵股更為明顯。重慶鋼鐵（1053）一度低見3.6元，但回升上3.7元收市，僅跌5仙；而馬鋼（323）低造2.025元後更平收2.1元，此兩隻乃基金主力集貨的對象，目標價早前已提過，重鋼係5.5元，馬鋼係3.5元，家吓股價調整咗，目標價升幅相應較大，更為吸引。&#13;<br> 本月初，重鋼曾見4.2元，噚日低見3.6元，已調整14.2%，若以芬佬的目標價5.5元計，現時入市，預期升幅接近50%。芬佬所定嘅目標價絕非信口開河，而係有根有據，只要大市配合，重鋼嘅業績足夠將股價推上更高水平。<br> &#13;<br> <spanclass>需求強勁鋼價高企 &#13;<br> 睇番重鋼03年度（12月年結）上半年業績，盈利4億元（人民幣．下同），大增3.8倍，而且係在非典影響同長江三峽斷航67天影響鐵礦運輸嘅情況下達致。重鋼並無A股上市，但根據馬鋼第3季的業績（賺7.39億元勁升7.37倍）而論，重鋼第3季盈利增長一樣會好勁。&#13;<br> 全球鋼鐵業嘅大形勢係需求持續飆升，明年可能會出現供應短缺的局面，中國經濟發展迅速，市場需求強勁令鋼價高企，鋼鐵業盈利可持續保持高增長，特別係重慶市，基建項目加速建設，重鋼率先受惠。&#13;<br> 為應付市場需求，集團已計劃在未來5年投資25億元人民幣，擴展生產線，預期最終產量可上升至350萬噸，集團已計劃明年初發行A股，集資額將逾10億元，預期PE介乎15至20倍。&#13;<br> 03年度，保守估計重鋼盈利可達8.5億元，每股盈利0.8元（0.75港元），現價3.7元，預測PE4.9倍，04年盈利料仍增10至20%，PE更低。基金目標價5.5元，PE亦僅7.3倍，股價即使到位，仍有上升空間。&#13;<br> 郭兆誠</spanclass></p></body></html>