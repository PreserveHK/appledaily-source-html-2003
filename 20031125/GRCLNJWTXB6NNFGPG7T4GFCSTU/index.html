<html><header><meta charset="utf-8"><title>捧傑斯着Reebok新出波Boot</title></header><body><h1>捧傑斯着Reebok新出波Boot</h1><p>眼見偶像傑斯未能領威爾斯闖入明年歐洲國家盃決賽周，認真戥佢唔抵。輸波唔代表唔好波，佢盤扭功夫之賞心悅目，球迷皆知，如果有幸着到傑斯對波Boot，唔知會唔會「真人上身」，腳法變到傑斯咁勁呢？月尾Reebok會推出了一系列足球鞋，全以球星掛帥做Gimmick，想好似傑斯或者卡斯拿斯咁好波，今日就去買番對喇。&#13;<br>記者：何善華</p><p><spanclass><fontstyle>ReebokBaleniIIIIndoor  &#13;<br> 03至04年球季傑斯落場版足球鞋嘅「草地改良版」，鞋舌獨有嘅覆蓋設計，令控球時鞋面面積增加，軟皮設計輕身柔軟，低身中底能加強貼地感，有銀、黑、紅3色任揀。&#13;<br> 售價$459</fontstyle></spanclass></p><p><spanclass><fontstyle>ReebokOmiYariHG  &#13;<br> 皇馬門將卡斯拿斯專用足球鞋，鞋身銀色熨線增強控球能力，特厚鞋跟加強腳跟承托力，鞋底有13粒膠粒，適合草地穿着，備有白×銀×黑及軍藍×銀2款選擇。&#13;<br> 售價$399</fontstyle></spanclass></p><p><spanclass><fontstyle>ReebokSalamaster  &#13;<br> 波鞋一樣係Fashion，潮流興嘛！呢款Salamaster以黑、白及深紅色為主，適合Mix&amp;Match便服穿着，低身設計，增強貼地感，而網面的通窿質料，透氣度高，行街踢波都咁舒服。&#13;<br> 售價$359</fontstyle></spanclass></p><p>售賣點：TorontoSports&#13;<br> 地址：旺角花園街78號地下&#13;<br> 電話：23976863</p></body></html>