<html><header><meta charset="utf-8"><title>精明消費：<br>戶外用品大減價必掃擋風夾棉風褸</title></header><body><h1>精明消費：<br>戶外用品大減價必掃擋風夾棉風褸</h1><p>時值行山吉日，甚麼新款風褸、行山鞋、背囊相繼搶閘出籠，但唔該搞清楚家陣係行山唔係行Catwalk，款式係其次，都係睇番價錢實際啲，減價貨比新貨更有吸引力，好似今次呢間戶外用品店搞減價，貨品由半價起，其中有啲重係外國名牌子，邊個話開倉無好嘢？&#13;<br>記者：黃婉冰&#13;<br>攝影：陳偉強&#13;<br>模特兒：Cherry&amp;Yuk&#13;<br>化妝：Emily&#13;<br>髮型：Stephanie（allfromDreamDestination）</p><p><spanclass><fontstyle>多功能Montane風褸  </fontstyle></spanclass></p><p><spanclass><fontstyle>獨特背囊減輕你負擔  &#13;<br> <spanclass><fontstyle>Mammut單帶斜揹背囊  &#13;<br> 唔好以為雙帶背囊先好揹，呢款單帶斜揹款一樣咁掂，特粗腰帶可減輕膊頭負擔，前面橡筋繩可綁其他大件用品，袋仔雖小，但容量都唔弱。&#13;<br> 特價$560&#13;<br> 原價$960</fontstyle></spanclass></fontstyle></spanclass></p><p><spanclass><fontstyle>Tatonka背囊  &#13;<br> 德國牌子，個樣普普通通，但勝在有內在美，背囊物料夠輕夠韌，2條背囊帶跟住人體背脊曲線特別設計，揹上身比普通背囊舒服得多，唔使怕變鐘樓駝俠。&#13;<br> 各特價$144&#13;<br> 原價$180</fontstyle></spanclass></p><p><spanclass><fontstyle>行山必備之選  &#13;<br> <spanclass><fontstyle>自動充氣座墊  &#13;<br> 雖然去露營唔係歎世界，但有張座墊點都方便得多，呢張座墊裏面係海綿，一攤開就會自動充氣，再擰實個保險掣，就會變成一張又軟又穩陣嘅櫈，將保險掣擰開，就可以輕易捲起，將兩邊扣解開又變成地墊，設計周到。&#13;<br> 特價$160&#13;<br> 原價$320</fontstyle></spanclass></fontstyle></spanclass></p><p><spanclass><fontstyle>Tecnica意大利越野鞋  &#13;<br> 行山對鞋最緊要，唔係求祈着對波鞋就行得，意大利名牌Tecnica呢款越野鞋，鞋身只係比普通波鞋重少少，鞋底夠硬又有防跣功能，鞋形貼腳，行山一流。&#13;<br> 特價$427&#13;<br> 原價$610（男裝）&#13;<br> &#13;<br> 特價$350&#13;<br> 原價$480（女裝）</fontstyle></spanclass></p><p><spanclass><fontstyle>行山枴杖（左起）  &#13;<br> 韓國製行山枴杖，全支由鋁合金製成，重量超輕，可伸縮，有避震兼唔同長度選擇。&#13;<br> 特價$150　原價$180&#13;<br> &#13;<br> 特價$120　原價$150&#13;<br> &#13;<br> 特價$150　原價$180</fontstyle></spanclass></p><p><spanclass><fontstyle>輕便攜帶式摺櫈  &#13;<br> 嫌坐墊阻碇，可以買張迷你櫈仔，櫈腳用超輕鋁合金製造，只有290克重，但可負重約85公斤，一摺埋就可以放入背囊，行山必備用品之一。&#13;<br> 特價$190&#13;<br> 原價$245</fontstyle></spanclass></p><p><spanclass><fontstyle>精選戶外用品掃埋佢  &#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> 店名：毅成戶外用品（23900020）&#13;<br> 地址：旺角西洋菜南街134至136號2樓（旺角地鐵站D1出口旺角中心對面）&#13;<br> 營業時間：12:00nn至10:00pm&#13;<br> 減價日期：即日起至11月30日</p></body></html>