<html><header><meta charset="utf-8"><title>本報記者意大利一級方程式賽車場實地測試：<br>富豪S60R好玩到震！</title></header><body><h1>本報記者意大利一級方程式賽車場實地測試：<br>富豪S60R好玩到震！</h1><p>繼日前響意大利南部Bologna，實地測試過富豪最新嘅V70R之後，跟住落嚟就係到世界一級方程式賽車聞名嘅意大利AutodromoEnzoeDinoFerrari賽車場，以激情測試新款S60R房跑車嘅真正能耐；呢個曾經令世界頂級車手冼拿魂斷嘅賽車場，亦係一眾車手夢寐以求能夠揚名立萬嘅英雄地。究竟呢部S60R能否駕馭呢個蜿蜒多彎，兼且重要上坡下斜嘅賽道，筆者今趟委實遇到有生以來嘅最大考驗呢！&#13;<br>&#13;<br>記者、攝影：陳偉林</p><p><spanclass><fontstyle>尺碼適中切合房跑車身份  &#13;<br> 呢部賣相跟V70R酷似嘅S60R型號；根據廠方所提供嘅資料，車長、前後軸距、車高以至係淨重，都跟前者有所差別，造型明顯看來更切合一部高性能房跑車嘅身份，明亮得看來頗有神氣嘅頭燈、低斜嘅C柱接連特別設計嘅尾定翼，均予人留有深刻印象；其中，又以惡形惡相嘅氣霸，以及特大嘅18吋跑車合金胎軨至為吸引呢！</fontstyle></spanclass></p><p><spanclass><fontstyle>色調獨到設備一應俱全  &#13;<br> 今趟意大利之行，發覺廠方響兩部新車上，除有特別車身專色配搭外，座艙色調亦予人有耳目一新之感。正如S60R那般，鮮明色調配襯金屬裝飾，豪邁之中不失一份跑意，而前後兩排皮椅更以人體工學剪裁，乘坐貼身舒適又不失承托力；另外既有獨立頭枕、又有前後大型中央手枕，當然少不了電窗、電鏡、電天窗，以及高級音響連左右恒溫冷氣，重有多達八個充氣簾幕連安全氣袋組合㖭！</fontstyle></spanclass></p><p><spanclass><fontstyle>多套電子系統令信心大增  &#13;<br> 響賽道上馳騁，除卻新車有一定上佳性能演繹外，最講求還是四輪對地抓着力、懸掛及底盤穩紮性，同埋高效能耐熱嘅制動器。筆者發覺將S60R一套半主動式底盤模式設定響Sport時，走彎循迹性更柔韌富支持力；由於呢個車場有較多手臂彎嘅設定，故一套電子恒式四驅，匹配響2、3波嘅發揮至為適合不過。轉檔行程短而明確，加速力又見狠勁，每到達紅區前HardBraking及推落一檔的話，車體仍能朝着軚盤轉向疾走，惟表板旁不停有燈號閃動，相信車上嘅TRACS、DCC及DSTC等系統正忙個不停呢！</fontstyle></spanclass></p><p><spanclass><fontstyle>記者試後簡評  &#13;<br> 響世界一級方程式賽車場之一嘅意大利AutodromoEnzoeDinoFerrari，測試富豪最新S60R房跑車，簡直係一次興奮莫名嘅經歷，響蜿蜒多彎上山落斜嘅跑道上，新車發揮可謂淋漓盡致，恒式四輪驅動匹配最新4-C嘅Semi-active半主動底盤模式控制，拐彎循迹力予人有易於駕馭嘅觀感，每次接近Red-Zone下嘅HardBraking，由腳踏傳來嘅感應，亦沒有半點遲緩腳軟嘅反應呢！</fontstyle></spanclass></p><p><spanclass><fontstyle>富豪S60R規格  &#13;<br> 引擎：2521cc直5DOHCTurbo&#13;<br> 馬力：300ps/5500rpm&#13;<br> 扭力：40.8kgm/1950-5250rpm&#13;<br> 傳動：6前速手波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/40ZR18PirelliPZeroRosso&#13;<br> 尺碼：4606×1804×1430mm&#13;<br> 軸距：2715mm；車重：1637kg&#13;<br> 0-100公里：5.7秒&#13;<br> 極速：250km/h（有限制）&#13;<br> 平均耗油：10.5L/100km&#13;<br> 新車售價：約港幣30萬起（未連稅）&#13;<br> 查詢：太古汽車（29238080）</fontstyle></spanclass></p></body></html>