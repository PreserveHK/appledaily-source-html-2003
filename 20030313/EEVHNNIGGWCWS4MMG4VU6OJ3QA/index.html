<html><header><meta charset="utf-8"><title>血癌童覓得臍帶血欠運費</title></header><body><h1>血癌童覓得臍帶血欠運費</h1><p>「我都好想快啲做完手術，可以繼續返學；遲啲入醫院嘅時候，我要執多啲遊戲機入去玩，如果唔係就會好悶。」對於這次手術的期望，澤霖坦言，「唔諗咁多，諗得多會唔開心。」<br> &#13;<br> <spanclass>運費需20萬元 &#13;<br> 十四歲原就讀中二的譚澤霖，去年四月罹患骨髓細胞血癌，十二月尾，其病情突變為急性血癌，急需入院接受化療以控制癌細胞。月前，他的病情再次轉為慢性血癌，現已返家休息，需定期往醫院覆診及服藥。早前，香港骨髓捐贈基金為澤霖在美國覓得脗合的臍帶血，有關的付運費用約需二十萬元，包括抽取臍帶血的手術費用及空運費用，惟譚家無力負擔。&#13;<br> 「澤霖有機會搵到啱嘅臍帶血其實係好難得，自從佢有病之後，成日要住院，為咗避免細菌感染，覆診嘅時候又要搭的士，每個月淨係醫療費用都要幾千蚊，屋企根本儲唔到錢。」譚生無奈歎道；身旁的譚太坦言：「……要我哋拎二十萬真係好困難，𠵱家經濟唔好，好難呼籲讀者捐錢，總之希望有多啲人幫助。」&#13;<br> 譚太任職家務助理，其夫則從事巴士司機十多年，夫婦月入僅足餬口，惟自從愛子澤霖患血癌後，除了令他們飽受沉重的精神壓力之外，亦令生活百上加斤，譚家急待善長伸出援手。&#13;<br> 捐款編號：C0860&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>