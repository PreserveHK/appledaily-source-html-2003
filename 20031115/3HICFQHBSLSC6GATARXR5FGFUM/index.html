<html><header><meta charset="utf-8"><title>單親阿蓮母子獲助</title></header><body><h1>單親阿蓮母子獲助</h1><p>兩個月前與兒子龍仔搬進新居的阿蓮，感受到一切重新開始的喜悅。「我特登揀粉嶺呢度，係因為朋友話呢區學校冇出面咁大壓力，希望我個仔可以追得上進度。𠵱家佢英文科雖然重係唔及格，不過已經有啲進步，佢重俾班主任選咗做班長㖭。」三十六歲的阿蓮說。<br> &#13;<br> <spanclass>與子相依為命 &#13;<br> 三年前，阿蓮的港人丈夫無故一走了之，阿蓮無奈獨挑照顧龍仔的重責，九歲的龍仔現就讀小三，母子原居於紅磡一個分租房間，惟因甚多閒雜人等出入，令她感到十分不安，加上她有感新界區的學校較適合兒子的程度，因此決定搬遷。&#13;<br> 現持雙程證留港照顧龍仔的阿蓮，只靠龍仔一份綜援金維生，顧得吃來顧不了住。蘋果日報慈善基金月前撥款六千元予她應急，近日把收到的善款合共三千六百元交予阿蓮簽收。接過支票的阿蓮喜孜孜地說：「我真係好似發緊夢咁，唔知講乜嘢好，我打算用呢筆錢買部二手電腦畀個仔，佢𠵱家學校有電腦堂上，有部電腦可以方便佢做功課，好多謝大家。」&#13;<br> 捐款編號：C1046&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>