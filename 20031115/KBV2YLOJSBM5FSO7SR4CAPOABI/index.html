<html><header><meta charset="utf-8"><title>XBOX劈價收效大</title></header><body><h1>XBOX劈價收效大</h1><p>今個星期焦點就梗係XBOX套減價Packing，除咗《ProjectGotham2》玩香港實景賽道夠搶之外，主機劈到$1,380重要送3隻Game、再加DVD遙控就真係抵，淨係玩《PG2》同《RainbowSix3》都值回票價。至於PS2雖然都減到$1,380，但係齋機冇嘢送就爭啲，所以話機能幾強都唔夠減價咁吸引。而今個星期新Game真係冇隻壓得場，好似第一集$200有找嘅《LoveSmash網球》，最新一集賣成$300就真係冇乜市場，上星期隻《機戰SC》就唔多去貨，賣成四百幾就冇乜捧場客喇。反而隻《SIREN》就密密去貨，現價約$290，GC隻《MarioKart：DoubleDash》去勢依然凌厲，但貨源尚算充足，𠵱家市價約$360。&#13;<br>&#13;<br>文：打機鐵人</p><p><spanclass><fontstyle>12月必買《BIOHAZARD：OUTBREAK》  &#13;<br> 《BIOHAZARD》回歸PS2之作《BIOHAZARD：OUTBREAK》會喺12月推出，一如以往行貨梗有特別贈品，今次預訂遊戲會送限定SaveCard盒同Poster，定價約$420，而《GameWatch》原裝攻略本亦同步推出，唔怕難上手唔識玩。</fontstyle></spanclass></p></body></html>