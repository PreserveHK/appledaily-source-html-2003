<html><header><meta charset="utf-8"><title>一味窩輪：永成輪631可以不理</title></header><body><h1>一味窩輪：永成輪631可以不理</h1><p>呢排好多人睇住日股做嘢，日股跌百七點，港股只係唔見24點，算硬嘢，個市唔似有大跌風險。正常而又有大成交嘅窩輪，波幅有限，唔正常而交投唔多嘅窩輪，則波幅較大。&#13;<br> 升幅最大嘅永成公司輪631，收6.6仙，升27%。正股（850）升20%，帶動隻輪。631雖然好長壽，07年到期，不過槓桿率得5倍，而溢價則高達132%，呢啲輪買嚟多餘。&#13;<br> 金朝陽（878）按盤價1.95元，高5仙，公司輪2311做幾千股嘜高21%，收58仙。06年到期，槓桿率3.4倍，溢價32%，又係唔使理。&#13;<br> 中移動（941）跌20仙，但隻Call輪9846則升12%，又係升得唔合理。隻輪明年2月初到期，輪價48仙，溢價2.7%，槓桿率4.6倍。短炒中移動Call輪，幾時都係9861啱啲。&#13;<br> <br> <spanclass>9584作廢機會大 &#13;<br> 死火輪榜上，盈富基金Put輪9584由1.7仙散落1仙，唔見41%。隻輪聖誕節前夠鐘，正股（2800）𠵱家12.25元，跌唔到11.50元以下，隻輪就全無價值。正股要跌到11.50元以下，即係恒指要跌到11500以下，睇嚟隻輪最後都係係咁先。&#13;<br> 中移動Put輪9847由2.4仙跌落1.5仙，散37.5%。隻輪玩到明年1月中，行使價18元，即係話正股（𠵱家22.20元）低唔過18元，隻輪就會變廢紙，變廢紙嘅機會，係99.99%。&#13;<br> 章盛</spanclass></p></body></html>