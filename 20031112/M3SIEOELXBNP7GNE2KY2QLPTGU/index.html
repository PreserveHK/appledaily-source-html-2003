<html><header><meta charset="utf-8"><title>公開向碧咸示愛：我去陪你吖<br>阿梅痛罵Victoria衰老婆</title></header><body><h1>公開向碧咸示愛：我去陪你吖<br>阿梅痛罵Victoria衰老婆</h1><p>眾所周知梅艷芳是英國萬人迷碧咸（DavidBeckham）的超級fans，上周碧咸的歌手妻子Victoria因忙於工作，忽略照顧幼子羅密歐（Romeo），以致他在家中跌傷頭要縫針。阿梅愛護偶像心切，前晚在演唱會上公開指罵Victoria是個不顧家兼貪錢的「衰老婆」。</p><p>梅艷芳早前親口證實患上子宮頸癌，但她憑着堅強意志，昨晚繼續在紅館舉行第六場個人演唱會，由阿梅好友華仔、陳慧琳、譚詠麟和林子祥擔任表演嘉賓。<br> &#13;<br> <spanclass>責失職！&#13;<br> 「我最憎女人貪錢！」 &#13;<br> 眾所周知，阿梅一直是萬人迷球星碧咸的超級fans，上周碧咸與歌手妻子Victoria的幼子羅密歐在家中跌倒受傷，這是羅密歐在兩個月內第三度入院接受治療。羅密歐最近兩次受傷時，其母Victoria都不在愛兒身邊。阿梅前晚談到擇偶問題時，即時提起偶像碧咸，更在台上公開指摘Victoria是個衰老婆。&#13;<br> Victoria近日正在英國為唱片錄音，其一歲愛兒羅密歐遂隨祖母返西班牙馬德里，沒料到羅密歐在新居不慎跌倒，撞傷前額，碧咸見狀大驚，連忙為兒子止血並送他到醫院縫了兩針。阿梅說：「碧咸幾好，佢顧家同好腳法，係佢老婆衰啲，又貪錢，我最憎女人貪錢，又唔顧家，掉低兩個仔去街，搞到碧咸又去酒吧飲悶酒。」&#13;<br> 阿梅滔滔不絕大罵Victoria時，在場觀眾都聽得十分投入，阿梅續說：「呢啲我都係睇新聞知道，佢又唔理個仔。」而談到碧咸往蒲吧飲悶酒時，阿梅似感到相當心痛，她更笑言打算去慰藉碧咸，阿梅說：「我想同佢講，你係咪好悶好悶呀？我去陪你吖！孤獨嘅男人最易入手。」</spanclass></p><p><spanclass>嗌華仔？&#13;<br> 「你哋係咪買錯飛？」 &#13;<br> 另一方面，阿梅的歌迷似十分期待劉德華可以到場任表演嘉賓，前晚不停高呼華仔的名字，阿梅幽默地說：「日日都嗌華仔，你哋係咪買錯飛？又或者係華仔fanclub？家吓華仔成晚會眼眉跳，佢會問邊個叫我。」而阿梅介紹徒弟許志安出場時，因貼士不明顯，觀眾誤以為表演嘉賓是謝霆鋒，紛紛大叫「檸檬、檸檬」，阿梅即說：「冇檸檬，新奇士要唔要？又或者西柚？」&#13;<br> 日前曾有傳阿梅發燒但仍堅持演出，前晚她在中場與觀眾對話時，不時會唞大氣，而且有點口齒不清，不禁令人擔心其病情。但阿梅在台邊與觀眾握手時，有中年女歌迷鼓勵阿梅說：「你實會好得番。」阿梅即答：「我康復咗。」阿梅又表示其主診醫生前晚亦是座上客，她說：「冇你，我唔會咁快兩星期好番。」<br> &#13;<br> <spanclass>龍鳳鈪！&#13;<br> 「呢啲禮物實際啲！」 &#13;<br> 而痛錫阿梅的歌迷前晚爭相送禮物給她，更有歌迷為阿梅戴上龍鳳鈪，她說：「你睇歌迷都想我嫁，買呢啲禮物實際啲。」&#13;<br> 而當阿梅穿上旗袍出場時，有歌迷送上紅色披肩並要求阿梅即時披上，但阿梅一邊披上一邊說：「搞到我去咗石塘嘴咁。」歌迷異口同聲讚阿梅靚女時，她說：「唔靚點行出嚟，唔通叫我回水。」&#13;<br> 完騷後，阿梅在凌晨時分離開紅館，她專程走到後台接受海外和本地歌迷的禮物，順便澄清發燒傳聞。阿梅說：「冇事，台上放咗四個暖爐嘛，唔好搞到人心惶惶。」而阿梅經理人王敏慧則說：「其實係有個化妝師發燒，阿梅問身邊人攞粒藥食定先虛驚一場。」&#13;<br> 此外，前晚往欣賞阿梅演唱會的嘉賓有余安安、林青霞、陳寶珠、方力申和張文慈等。&#13;<br> 採訪：比華利、駱華齡　攝影：林德雄</spanclass></spanclass></p></body></html>