<html><header><meta charset="utf-8"><title>林敏怡同丈夫復合勁High</title></header><body><h1>林敏怡同丈夫復合勁High</h1><p>林敏怡和林敏驄兩姊弟將於本月二十一日及二十二日在紅館舉行兩場演唱會，昨日他們與一班表演嘉賓黃凱芹及李樂詩等為演唱會綵排。&#13;<br> 林敏怡未知是否因為太過興奮關係，拍照時竟然不小心做出反V手勢，其後她辯護說：「我只係想show吓啲手指甲咋，我唔知呢個係粗口手勢。」<br> &#13;<br> <spanclass>與外籍丈夫復合 &#13;<br> 林敏怡昨日透露與外籍丈夫復合，早前她的丈夫因為不習慣香港的生活，所以大家分開了半年，最近他回港一個月探望妻子，林敏怡說：「我好開心，佢好有誠意，大家互相有共識，𠵱家我哋每晚至少傾一次電話，佢大約會喺十二月返嚟香港定居，因為佢習慣外國生活，所以我哋會喺愉景灣物色新居。」&#13;<br> 採訪、攝影：駱華齡</spanclass></p></body></html>