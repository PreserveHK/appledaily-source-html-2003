<html><header><meta charset="utf-8"><title>CSL送你4部科健K606</title></header><body><h1>CSL送你4部科健K606</h1><p>以往想玩扭擰鏡影相手機，閒閒哋都要三千幾，不過最新到港嘅科健K606，內置180度扭擰鏡頭，加埋65,536色彩芒及40和弦鈴聲，而且重有CSL做代理，只係開價$2,988，價錢愈做愈低。今日《蘋果日報》聯同CSL，送出4部科健K606，只要答啱以下兩關問題，最快Fax嚟就有機會中獎！&#13;<br>&#13;<br>記者：劉耀祥&#13;<br>攝影：陳陶鈞&#13;<br>ImageGirl：Cherry</p><p><spanclass><fontstyle>Profile  &#13;<br> 制式：GSM900/1800/1900三頻&#13;<br> 鏡頭：30萬CCD&#13;<br> 顯示器：（內）65,536色/TFD/128×160像素（外）單色/94×64像素&#13;<br> 功能：40和弦、GPRS、WAP、MMS&#13;<br> 備用時間：100小時&#13;<br> 通話時間：200分鐘&#13;<br> 體積：89×48×22.5mm&#13;<br> 重量：93g&#13;<br> 售價：$2,988（上台價$2,888）&#13;<br> 查詢：29881010（1010）/29722123（One2Free）</fontstyle></spanclass></p><p><spanclass><fontstyle>30萬像素CCD鏡頭  &#13;<br> CSL獨家代理的科健K606，和之前水貨到港的三星P100一樣，亦都可以講係三星P408的初階版，機身體積較為修身，賣價就$3,000有找；鏡頭設於機身中間，用手指擰鏡就更加方便。K606鏡頭唔單止識移位咁簡單，質素亦絕對唔弱，採用30萬像素CCD鏡頭，影像相當好，配上65,536色TFD彩芒，就算光線昏暗環境，唔使閃光燈都睇得清楚，影人就唔會變黑面神。影相前亦可選擇「拍片及傳送」，影完就可以即刻以MMSSend畀朋友。</fontstyle></spanclass></p><p><spanclass><fontstyle>內置40和弦鈴聲  &#13;<br> 單單擁有強勁手機當然唔夠，亦要配套齊全的網絡商，先可以盡情發揮手機功能。而CSL及One2Free就提供和弦及圖案下載，最平GPRS收費都只係$49。最後值得一提就係K606唔單止香港有保養，就連中國及澳門都有手機維修服務，加埋CSL最近又推出「一卡行」，一張SIM卡就可以放晒內地及澳門手機號碼，去中國澳門都唔使再飛線或轉No.，果然照顧周到。</fontstyle></spanclass></p><p><spanclass><fontstyle>遊戲篇  &#13;<br> <b> 第一關　考眼力</b> &#13;<br> K606內置30萬像素CCD鏡頭，影相質素自然有番咁上下，所以第一關就考考你眼光，從以下6張相中搵出邊兩張係出自K606，請將答案填在參加表格內。</fontstyle></spanclass></p><p><b> 第二關　問答題</b> &#13;<br> 1.K606採用那種質料為顯示器？&#13;<br> A.TFT　B.OLED　C.TFD&#13;<br> &#13;<br> 2.One2FreeGPRS月費最低收費是多少？&#13;<br> A.$39　B.$49　C.$59&#13;<br> &#13;<br> 3.「一卡行」服務可包括哪兩個地方手提電話號碼？&#13;<br> A.中國、台灣&#13;<br> B.中國、日本&#13;<br> C.中國、澳門</p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭4名參加者，各得到科健K606手機一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》、1010及One2Free員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> ‧必須憑報紙上的參加表格才可以參加遊戲。</p></body></html>