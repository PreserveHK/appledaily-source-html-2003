<html><header><meta charset="utf-8"><title>平治S500L配7前速半自動波<br>豪到盡！</title></header><body><h1>平治S500L配7前速半自動波<br>豪到盡！</h1><p>近期，德國平治車廠相繼推出多款新偈，令車系性能有大躍進外，重大大提升咗競爭力；當中，至頂級嘅S-Class換偈之餘，屬頂級嘅S500及S600，重新加入有最新7前速7G-Tronic半自動波箱。其中，較受香港車迷追捧嘅平治S500L長陣版，最近就有汽車平衡進口商，引入首部右軚版本，重配備埋7G-Tronic半自動波箱㖭！究竟呢部新車有幾正？不如我哋一齊嚟睇吓啦！&#13;<br>&#13;<br>記者、攝影：陳偉林</p><p>平治S-Class一直被視為豪華轎車嘅表表者之一，乘坐舒適愜意之餘，設備配搭又講究，加埋平治嘅名牌效應，重吸引到唔少車迷熱烈捧場呢！&#13;<br> 時尚得體又見吸引力&#13;<br> 而呢部屬Facelifted新版嘅平治S500L，外形線條流暢又具時尚感，豪邁之中又見不落俗套，車頭一對炯炯有神嘅Bi-Xenon大燈，匹配一體式鬼面罩連氣霸，重烘托有一份活力感。再者，嶄新嘅多盞式LED尾燈，奪目之餘又見層次分明，既有安全作用，而新加入嘅電動尾門開關，重帶來不少方便㖭！</p><p><spanclass><fontstyle>車廂配搭豪邁講究  &#13;<br> 打開車門所見，呢部S500L長陣版座艙空間寬敞舒適之餘，前後兩排高級皮椅，重附有透氣式冷暖氣調節，而前排更備有全方位電控同按摩功能㗎！再者，前後及左右獨立恒溫冷氣裝置外，還附有TV連DVD嘅高級影音裝置，配合埋講究嘅BOSE揚聲器，置身其中可謂享受至全面。</fontstyle></spanclass></p><p><spanclass><fontstyle>7前速波箱有內涵  &#13;<br> 新車包裝同配套得天獨厚，深受用家欣賞之餘，若然你係一個真正認識汽車嘅Fans的話，平治新推出嘅7G-Tronic半自動波箱，你定必有所聞；事關佢唔單止令轉檔變得更順滑，重有加速敏捷同慳油嘅特性，就連Kick-down再畀油加速，亦幾乎全沒有突兀感。其次，一套電子液氣壓避震吸震筒，重可以作Sport、Normal同Comfort調校，除可有愜意乘坐感外，多套主動式電子系統，包括ESP、ABS連BAS等裝置，重提供有十足可靠同安全性㖭！</fontstyle></spanclass></p><p><b> 記者評語：7前速半自動波表現佳</b> &#13;<br> 新車換裝有最新7G-Tronic七前速半自動波箱，匹配輸出強勁嘅5.0公升V8偈，明顯轉檔順滑又流暢，加速感徐徐上升有力，而一套備有三段軟硬調校嘅液氣壓電子避震，亦帶來舒適又富支持力嘅行車感覺㖭！</p><p><spanclass><fontstyle>平治S500L7G-Tronic規格  &#13;<br> 引擎：4966ccV8DOHC&#13;<br> 馬力：306ps/5600rpm&#13;<br> 扭力：46.9kgm/2700-4250rpm&#13;<br> 傳動：7前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：（前）245/45R18DunlopSPSport9000（後）265/40R18DunlopSPSport9000&#13;<br> 尺碼：5163×1855×1444mm&#13;<br> 軸距：3085mm；車重：1895kg起&#13;<br> 0-100公里：6.2秒；極速：250km/h&#13;<br> 平均耗油：11.3L/100km&#13;<br> 新車售價：$1,469,000&#13;<br> 車輛提供：富利堡汽車（28776700）</fontstyle></spanclass></p></body></html>