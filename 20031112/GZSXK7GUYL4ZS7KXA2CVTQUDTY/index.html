<html><header><meta charset="utf-8"><title>　　夫妻節肺癌病人吐心聲 - 李八方</title></header><body><h1>　　夫妻節肺癌病人吐心聲 - 李八方</h1><p>噚日十一月十一號，一個叫大衞城文化中心嘅團體發起將呢日定為「夫妻節」，寓意係四條一，代表一生一世、一夫一妻，又真係幾貼切，呢個團體噚晚重喺尖沙嘴文化中心廣場搞咗個晚會，邀請咗五百對夫婦出席。&#13;<br> 會上自然唔少得要分享下夫妻相處之道啦，其中一位上台發言嘅中學副校長布先生話，上月發現自己患上末期肺癌，令佢頓悟婚姻和諧嘅秘密，就係同老婆嗌交一定要輸，因為贏咗紛爭，隨時輸咗婚姻。&#13;<br> 布先生嘅肺腑之言，簡直係已婚同未婚男士嘅金石良言，大家千祈、千祈、千祈，記住、記住、記住呀！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>