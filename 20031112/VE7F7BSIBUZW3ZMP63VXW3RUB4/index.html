<html><header><meta charset="utf-8"><title>　　韓東方教內地工人打官司 - 李八方</title></header><body><h1>　　韓東方教內地工人打官司 - 李八方</h1><p>「六四」工運領袖韓東方噚日講開中國勞工受剝削嘅近況，令八方對內地法治大開眼界。話說鄭州有間資產值成幾百萬嘅國營工廠，竟然俾有勢力人士以「零」價錢私營化，又只肯賠雞碎咁多畀工人做遣散費。工人今次唔單止識上街，重識請兩個律師做顧問，點知律師俾人威脅，如果接單案，下年就唔使旨意通過市政府一年一度嘅執業審查，牌照都會冇埋。&#13;<br> 韓東方就教班鄭州工人可以請其他城市嘅律師，例如武漢律師，因為佢哋只會驚武漢當地政府，唔使驚鄭州當局威脅，到下次武漢工人出事，又可以掉轉請番鄭州律師。&#13;<br> 嘩！如果有一日港島嘅律師只敢同新界佬打官司，咁香港嘅法治會變成點呢？&#13;<br> （圖）「六四」工運領袖韓東方教啲受剝削嘅內地工人，點樣請律師打官司。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>