<html><header><meta charset="utf-8"><title>金雞影后　朱唇謝嫖客<br>君如任家輝、中基車輪咀</title></header><body><h1>金雞影后　朱唇謝嫖客<br>君如任家輝、中基車輪咀</h1><p>吳君如前晚慶祝榮膺金馬影后，宴上除有男友陳可辛兩度吻賀外，曾在《金雞》內演嫖客的梁家輝和鄭中基及宴上好友吳鎮宇，亦輪流吻賀君如，其中以家輝玩得最瘋狂，除三度咀君如外，又抱起她走來走去。</p><p>吳君如憑電影《金雞》榮膺金馬影后，返港後便不停慶祝，繼前日有線為她慶祝後，前晚電影公司在銅鑼灣舉行慶功宴，君如男友陳可辛、黃秋生、梁家輝和鄭中基都有出席。&#13;<br> 陳可辛應要求吻賀君如兩次，而到賀的嘉賓如梁家輝和鄭中基均分別在《金雞》第一及第二集飾演嫖客，且與君如拍過親暱床戲，二人先後與君如嘴對嘴。君如收到不少禮物，包括贊助商送出的足金金雞，以及商台贈送寫着「新到金雞少婦金馬影后」的霓虹光管，她表示會將它放在家門口。&#13;<br> <br> <spanclass>陳可辛準備生仔 &#13;<br> 陳可辛和君如不時被問及結婚計劃，陳可辛說：「結婚冇所謂，都係一紙婚書啫，生仔重要啲，早年佢想生時，我未想，𠵱家我隨時準備好。」君如則說：「我又怕做高齡產婦，但有朋友叫我博埋出年先，我傾緊部戲去內地拍㗎！」&#13;<br> 之後君如和杜汶澤返商台主持節目，谷德昭、梁家輝、吳鎮宇及鄭中基等又到電台祝賀她。吳鎮宇即時與君如咀嘴慶祝，而帶點醉意的家輝玩得最瘋狂，除三吻君如外，頭部又不慎撞到君如的顴骨，更抱起君如走來走去。&#13;<br> 君如在商台接受訪問時說：「成班賤格，呃我話返屋企，家輝重話飲咗好多，幾好戲呀！得獎自己開心之外，見到好多朋友好錫我，呢樣係永遠都咁感動嘅。」&#13;<br> 獲眾多男士吻賀，其男友陳可辛會否呷醋？君如說：「佢睇得好開㗎，之前家輝話度定《金雞3》搵個最靚最𡃁仔嘅同我拍，佢都話冇所謂，我第一、二集都拍到咁啦。」&#13;<br> <br> <spanclass>獎金捐內地災民 &#13;<br> 君如表示欲將金馬獎的獎金捐給內地淮河災民起屋，提到無綫《娛樂大搜查》公布金馬獎得獎名單時，沒有公布君如得獎，她說：「我覺得連公布名單都唔講，係剝削觀眾嘅知情權。」&#13;<br> 採訪：李珮洳、何永寧&#13;<br> 攝影：陳烱威、李珮洳</spanclass></spanclass></p></body></html>