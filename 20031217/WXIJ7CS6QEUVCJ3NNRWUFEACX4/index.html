<html><header><meta charset="utf-8"><title>新版越野路華Freelander部署推售</title></header><body><h1>新版越野路華Freelander部署推售</h1><p>向以標榜純種越野四驅車嘅英國越野路華（LandRover）車廠，廠方對推介Off-road四驅車嘅玩樂性可謂不遺餘力，除響世界各地分別開設多個LandRoverExperienceCentre外，重每年舉辦咗多個四驅車課程，以供四驅車迷參加，領略Off-road駕駛好玩刺激嘅地方㖭！</p><p>最近，亞Mark聽聞廠方響亞洲地區，又開闢多一個LandRoverExperienceCentre，位置正係靠近香港嘅台灣；而嚟緊香港代理，為要推介Off-road運動，以及車廠剛面世嘅Freelander新車系，據知代理大概會響明年上半年，廣邀本地一眾汽車傳媒，前赴台灣呢個新Centre，一嘗Off-road滋味之餘，重順道實地測試全新Freelander㗎！&#13;<br> 自從香港越野路華代理，搵嚟SamuelSun出掌SalesManager一職後，汽車銷量有明顯大幅提升，而以限量發售嘅Defender柴油版，早前更賣個滿堂紅，繼後新版Freelander更會係2004年主打車款之一，代理自然唔會放過任何一個推廣機會啦！</p></body></html>