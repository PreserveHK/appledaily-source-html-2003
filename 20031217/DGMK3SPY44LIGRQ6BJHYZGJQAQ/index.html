<html><header><meta charset="utf-8"><title>電腦新產品：<br>街頭直選聖誕I.T.禮物白色小巧產品大熱</title></header><body><h1>電腦新產品：<br>街頭直選聖誕I.T.禮物白色小巧產品大熱</h1><p>嚟緊嘅聖誕節唔知送乜禮物先啱心儀的他?她？想緊貼潮流，當然要睇睇時下型人一族興啲乜，呢日小記就走上街頭，做咗個街頭直選，搵嚟三男三女各自選出最喜愛嘅聖誕禮物，作為送禮指南就最啱！&#13;<br>&#13;<br>記者：許福合　攝影：梁細權&#13;<br>ImageGirl：Zoe</p><p>三男三女六位投票人士，會喺小記預先安排好嘅MP3機、數碼相機同手機候選名單上揀選最想要嘅禮物，想知道呢期究竟興啲乜？以下立即為你揭曉。&#13;<br> &#13;<br> <spanclass><fontstyle>Zoe（兼職Model）  &#13;<br> 我鍾意佢樣夠特別，而且可以換殼，容易襯衫，好似成日拎住部新手機一樣，夠新鮮。</fontstyle></spanclass></p><p><spanclass><fontstyle>手機篇  &#13;<br> &#13;<br> <spanclass><fontstyle>換殼王Z200  &#13;<br> 一如所料，最近狂谷廣告嘅SonyEricssonZ200以熱門姿態勝出，憑着Q版機款，機身流線，淨係外形都殺晒。以摺機來講，Z200都唔算大部，內置4,096色芒，用嚟玩遊戲就最正，加上可以換殼，只要揀啱顏色，送畀男女朋友都一樣掂！&#13;<br> &#13;<br> <b> SonyEricsson</b> &#13;<br> 查詢電話：82038863</fontstyle></spanclass></fontstyle></spanclass></p><p><br> &#13;<br> <spanclass><fontstyle>Nokia3108親手寫祝福  &#13;<br> Nokia嘅3108特別之處係內置手寫板功能，可以手寫輸入中英文，記錄日程同整理電話簿就相當好用，玩MMS重特別過癮，我手寫我心。等小記教精你，平安夜用3108寫封情信畀佢，包保甜到漏。&#13;<br> &#13;<br> <spanclass><fontstyle>Stephen（學生）  &#13;<br> 成日俾人笑話我打字打得慢，3108有手寫板功能，唔使學輸入法都可以寫中文，實掂！&#13;<br> &#13;<br> <b> Nokia</b> &#13;<br> 客戶服務熱線：21366338</fontstyle></spanclass></fontstyle></spanclass></p><p><br> &#13;<br> <spanclass><fontstyle>MP3機篇  </fontstyle></spanclass></p><p><spanclass><fontstyle>長氣王NOMADMUVO2  &#13;<br> MP3機最矜貴就係記憶容量，容量大啲立即成為搶手貨，CREATIVE嘅NOMADMUVO2容量高達1.5GB，計一計數，可以放得落850首歌，但機身仍然Keep得好細部，只有20mm薄。想搵禮物送畀音樂發燒友，唱唔停嘅MUVO2都唔錯㗎。&#13;<br> &#13;<br> <b> CREATIVEHK</b> &#13;<br> 查詢電話：23312930</fontstyle></spanclass></p><p><spanclass><fontstyle>Janet（文員）  &#13;<br> 遲啲去旅行，想買部MP3機代替部古董MD機，NOMADMUVO2有1.5GB，去旅行就好啱使，而且大廠出品，用落都比較放心。</fontstyle></spanclass></p><p><br> &#13;<br> <spanclass><fontstyle>WeWa!!黑金剛  &#13;<br> 要揀部夠照嘅MP3機，不妨睇睇WeWa!!WMP-4000+，使用超光LCD，比傳統顯示更Sharp更搶眼，而且可以顯示詳細資料，最正係夠長氣，可以連續唱足16個鐘，聖誕節拎出嚟周圍照一定型足全場。&#13;<br> &#13;<br> <spanclass><fontstyle>Chris（IT人）  &#13;<br> 我鍾意較黑沉顏色，你睇我一身衣着就知，WMP-4000+嘅黑色機身同我就最啱Key，功能睇落都好夠用，所以選咗佢。&#13;<br> &#13;<br> <b> 蒙恬集團恒昌電子</b> 	&#13;<br> 銷售熱線：21111488</fontstyle></spanclass></fontstyle></spanclass></p><p><br> &#13;<br> <spanclass><fontstyle>數碼相機篇  </fontstyle></spanclass></p><p><spanclass><fontstyle>T1細機配大芒  &#13;<br> SONY部DSC-T1最近頻頻曝光，口碑都唔錯，尤其機身超薄，但已具備500萬像素同3倍光學變焦，加埋蔡司鏡頭，質素甚具保證，而且背面有個2.5吋大芒更非常搶眼。SONY有一大班Fans，揀T1嚟做聖誕禮物都唔會錯得去邊。&#13;<br> &#13;<br> <b> SONYHK</b> &#13;<br> 查詢電話：23452966</fontstyle></spanclass></p><p><spanclass><fontstyle>阿甜（學生）  &#13;<br> 平時玩開單鏡機，望來望去都係細細個觀景器，一見T1個大芒就覺得好吸引，機仔細細玩SnapShot就最啱。</fontstyle></spanclass></p><p><br> &#13;<br> <spanclass><fontstyle>IXUSi賣相吸引  &#13;<br> Canon呢部400萬像素IXUSi專門針對潮人需要，外形輕巧，適合隨身攜帶，機身亦花咗唔少心思，夠晒流線，而且有4種顏色金屬外殼選擇，較常見白銀外，還有珍珠白、鋼琴黑同古典銅3種顏色，帶喺身一定搶晒鏡。&#13;<br> &#13;<br> <spanclass><fontstyle>大眼（業餘拍友）：  &#13;<br> 鍾意IXUSi夠細部，見到靚人靚景即刻拎出嚟影低，而且古典銅色機身，特別得嚟又好襯衫。&#13;<br> &#13;<br> <b> Canon</b> &#13;<br> 查詢電話：21702888</fontstyle></spanclass></fontstyle></spanclass></p></body></html>