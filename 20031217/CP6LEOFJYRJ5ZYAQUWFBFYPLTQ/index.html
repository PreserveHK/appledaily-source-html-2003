<html><header><meta charset="utf-8"><title>海外試車：本報記者西班牙實地測試<br>寶馬645Ci經典再現</title></header><body><h1>海外試車：本報記者西班牙實地測試<br>寶馬645Ci經典再現</h1><p>曾幾何時，寶馬6系被喻為係車壇經典作品之一，自1989年原有6系（E24）停產後，相隔14年後嘅今日，車廠終於落實再度推出全新6系，雖然型格有異，但出眾嘅性能演繹，可會是舊有635CSi嘅延續；而寶馬車廠為隆重其事，早前重假西班牙南部嘅Malaga，舉行全球新車發布及試車會。想唔到呢部全新645Ci，不單止配套出眾又齊備，難得講求豪邁舒適性之餘，性能同樣有超卓嘅表現！	&#13;<br>&#13;<br>記者、攝影：陳偉林　&#13;<br>部份圖片由BMWAG提供</p><p>當年嘅寶馬6系，係沿自5系衍生而來，惟不同調校之下，卻令6系變得獨當一面，成為歷來寶馬車款中嘅經典之一。&#13;<br> &#13;<br> <spanclass><fontstyle>全新形象耳目一新  &#13;<br> 時至今日，若然你早已接觸過新5系的話，或許你對呢部全新645Ci嘅造型，會有點似曾相識嘅感覺，就連筆者最初嘅觀感亦相近；惟呢部645Ci會有更修長、更扁平嘅輪廓，好有舊款6系以及北美車嘅特徵。&#13;<br> 扁平嘅鬼面罩，配襯響左右一對Bi-Xenon頭燈，神態自若又突出，而四輪拋沙板組合，還凸顯出一份轎跑車色彩；再者，予人議論不休嘅，相信會係恍似新7系嘅車尾結構，襯托響多盞LED組合成嘅尾燈下，別有一番觀感。</fontstyle></spanclass></p><p><spanclass><fontstyle>座艙鋪排豪邁又出眾  &#13;<br> 比較下，座艙四周鋪排全以人體工學設計，加上高級真皮包裝，好有一種高級轎車味道，惟獨特三幅式跑車軚環，匹配響前後兩排2+2座椅組合，置身其中既寬敞又貼服。而多功能行車電腦連簡化後嘅i-Drive系統，重有易於操控嘅方便。&#13;<br> 設備除電窗、電鏡外，還有高級原廠CD音響同恒溫冷氣，以及不可或缺嘅全車8氣袋連充氣簾幕裝置，重畀到你有一份可靠感㗎！</fontstyle></spanclass></p><p><spanclass><fontstyle>4.4公升V8偈表現突出  &#13;<br> 重新推出嘅645Ci，以一台沿用於745Li嘅4.4公升V8偈作主打，呢台引擎表現溫馴富爆炸力，尤其係低轉演繹及Kick-down加速感覺最強烈。&#13;<br> 至於另一個教人驚喜嘅地方，會係新車底盤結構，穩紮之餘重有上佳走彎循迹演繹；還有，響四輪高效能懸浮制動器，以及電子DSC、CBC同ABS等系統輔助下，重帶出高操控性嘅好玩一面呢！</fontstyle></spanclass></p><p><spanclass><fontstyle>記者試後評語：表現令人印象深刻  &#13;<br> 新車代表着6系嘅重生之餘，亦可算係新7系雙門轎跑車嘅演化，外形獨到吸引，又見線條流麗時尚，當中至教人印象深刻，會係新車配用有一台7系使用嘅4.4公升V8偈，除輸出強勁外，低轉扭力及爆炸力亦驚人，匹配上豪邁講究嘅座艙設計，更使人倍覺魅力沒法擋。</fontstyle></spanclass></p><p><spanclass><fontstyle>寶馬645Ci規格  &#13;<br> 引擎：4398ccV8DOHC&#13;<br> 馬力：333ps/6100rpm&#13;<br> 扭力：45.9kgm/3600rpm&#13;<br> 傳動：6前速Steptronic半自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）245/40R19BridgestonePotenzaRE050A（後）275/35R19BridgestonePotenzaRE050A&#13;<br> 尺碼：4820×1855×1373mm&#13;<br> 軸距：2750mm；車重：1695kg&#13;<br> 0-100公里：5.8秒；極速：250km/h&#13;<br> 平均耗油：10.9L/100km&#13;<br> 新車售價：約港幣110萬起&#13;<br> 查詢：寶馬汽車（27145271）&#13;<br> &#13;<br> <b> 同場加映6系SMG-Ⅱ版本</b> </fontstyle></spanclass></p></body></html>