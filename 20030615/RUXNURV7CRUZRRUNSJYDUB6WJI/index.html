<html><header><meta charset="utf-8"><title>團費唔使1千蚊<br>丘仔、阿倫遊泰國話低玩</title></header><body><h1>團費唔使1千蚊<br>丘仔、阿倫遊泰國話低玩</h1><p>泰國向來是港人最愛的旅遊地點，而不少足球員都喜歡在球季結束後選擇到泰國旅遊充電，享受陽光海灘，以及地道美食，藉此紓緩球季緊張心情。</p><p>剛與南華續約的兩名港隊球星丘建威及歐偉倫，上月就結伴到曼谷及芭堤雅作短暫的五天遊，雖然兩人過去曾多次往泰國比賽或旅遊，不過今次每人只花千餘元的團費，玩盡各式水上活動，又到曼谷最新的跳蚤市場購物，可謂物超所值。&#13;<br> 南華及港隊隊長丘建威原先準備代表港隊赴日踢東亞盃決賽周，但最終因私事及受傷而退隊；而他在辦妥連串私事後便趁空檔小休，與歐偉倫及其女友一起報團遊泰國。<br> &#13;<br> <spanclass>跟團合經濟原則 &#13;<br> 「丘仔」說：「上季收咧先代表港聯踢回歸盃，之後便開始幫有線講世界盃，世盃未完便讀教練班，唞咗幾日就跟港亞運隊去斯洛伐克集訓，嚴格嚟講，真係冇休息過。今季本來諗住幫港隊踢埋東亞賽，但最後因私事同傷退出，而搞掂晒啲私事，就諗住同女友出去玩番幾日，而見跟團去泰國五日四夜咁平（每人唔使一千元）就決定再去泰國。其實我由細到大去泰國冇十次都有八次，但好多時唞暑都會擇去泰國，因為既可行街又有陽光海灘。」&#13;<br> 歐偉倫表示，過去「唞暑」到泰國多數是自助行，其間會拜四面佛，但經濟不景，球隊又減人工，所以今年外出就決定跟團，貪跟團比較便宜，他說：「除了跟團使費較低外，另一擇去泰國嘅原因係食物『啱食』，而我對觀光興趣唔大，所以全程多數同女友自己行街同食嘢。」<br> &#13;<br> <spanclass>享受陽光海灘一樂也 &#13;<br> 「阿丘」笑說，今次去泰國主要遊覽曼谷同芭堤雅，行程比較輕鬆，首兩天在曼谷遊覽了四面佛、夢幻真雪城及奇趣老虎樂園等必到景點；而去芭堤雅兩天則是陽光及海灘為主，玩了降落傘及滑水，之後又游水，真真正正享受陽光海灘的樂趣。&#13;<br> 「此行最值得推介應該要數曼谷最新嘅跳蚤市場。曼谷同芭場雅啲旅遊景點好多都好耐歷史，畀人幾殘舊嘅感覺，但呢個開咗冇幾耐嘅旅遊點，地方清潔又夠大，行到攰又可以去唔同嘅咖啡店飲嘢；而市場重有好多精品買同工藝品買，我就買咗好多手製嘅木花樽留念同做手信。」</spanclass></spanclass></p></body></html>