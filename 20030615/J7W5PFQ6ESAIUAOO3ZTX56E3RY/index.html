<html><header><meta charset="utf-8"><title>　　胡紅玉做好失業準備 - 李八方</title></header><body><h1>　　胡紅玉做好失業準備 - 李八方</h1><p>噚日喺港大舉行嘅《基本法》二十三條研討會，八方撞見其中一位聽眾，正是平等機會委員會主席胡紅玉。&#13;<br> 胡紅玉對人權、自由有興趣一啲都唔出奇，不過記者對佢能否續約平機會更感興趣，明知佢嘅為人、個性同董特首班子格格不入，續約機會凍過水，乾脆問：「你失業未？」胡紅玉一啲都唔介意，重答話即使失業都唔會申領失業救濟金。&#13;<br> 原來胡紅玉𠵱家最緊張嘅，唔係政府同唔同佢續約，而係想喺離任前敲定新設嘅主席副手執行部總監人選，做好交接工作先安心。佢話人選已經傾得七七八八，只差少少手續。&#13;<br> （圖）胡紅玉話，點都唔會去申領失業救濟金。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>