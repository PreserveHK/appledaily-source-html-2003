<html><header><meta charset="utf-8"><title>父親最流行：<br>呢個爸爸最潮靚Tee型手繩攬上身</title></header><body><h1>父親最流行：<br>呢個爸爸最潮靚Tee型手繩攬上身</h1><p>短短一條東角道，人流最旺的是東角駅商場，有心逛，準夠你行一天半日。&#13;<br>場內店舖，佔百分之八十賣潮流時裝、手飾精品，一瞥，男人準會耍手擰頭。&#13;<br>今天是父親節，爸爸們姑且給點耐性，細心點看，你會發現東角駅一樣啱逛。</p><p><spanclass><fontstyle>獨一無二彩畫Tee  &#13;<br> 老闆叫Tiger，名字有氣勢，為人斯文有禮，有禮還有禮，但他固執，固執源自那股藝術家脾氣，每日開工，整裝待發，裝備如下：無耳洞的左耳扣上耳環，胸前掛上藍色印第安頸鏈與砌圖銀鏈各一，左手戴2條手繩、1隻手鈪加2隻搪瓷戒指，缺一不開工：「我係全職雕刻師，點都要有番個藝術Look，其間做過5年業餘攝影師，影過至少2000個女仔，600筒沙龍，畫畫一樣掂。」98年，香港經濟開始轉壞，生意少，開始畫彩畫Tee，幫補幫補。</fontstyle></spanclass></p><p><spanclass><fontstyle>有錢有尊嚴  &#13;<br> 為何Tee上面永遠是Q版公仔？「唔係唔識畫像真公仔，咁像真不如畫素描？Q版勝在過癮、生鬼，一見到就開心，你買件Tee都係想開心啫。我有個幾不設實際嘅諗法，想全世界所有人都着我嘅彩畫Tee，想所有人都開開心心。」收費，卻實際得多，鐵價$150畫1個人頭，沒討價還價餘地：「我畀歡樂你喎，你梗要畀歡樂我，有錢我先有歡樂、有尊嚴，講價？好似睇我唔起囉。」橫豎是父親節，姑且看起你，幫襯買件獨一無二彩畫Tee，當留念也好。</fontstyle></spanclass></p><p><br> &#13;<br> <spanclass><fontstyle>店舖：T4（23955691）  &#13;<br> 地址：銅鑼灣東角道24號東角馬尺115號舖&#13;<br> 營業時間：1:00pm至11:00pm&#13;<br> 彩畫Tee收費：$150畫1個人頭，包1件白色Tee，有大中小碼選擇</fontstyle></spanclass></p><p><spanclass><fontstyle>牛王Beams×Evisu保證真貨  &#13;<br> 阮少三十未出頭，衣着卻嫌土，Ivy皺眉：「你啲衫褲咁老土，等我帶你買番件日本潮貨。」有幾潮？Beams×Evisu牛王早排賣到斷市，連香港代理「1001」都缺貨，入Monogram，老闆傑仔高呼有得賣，阮少問價，$2880，再問貴在何處？傑仔解釋：「橙色代表Beams，『大M』代表Evisu，今年2月Beams喺代官山開分店，同Evisu搞Crossover，別注版嘛，梗矜貴啦。」阮少：「咁堅？」Ivy：「潮流友一望就知堅嘢啦。」嫌貴，可以考慮掃其他平價貨，雖舊，但抵買，諗得過。</fontstyle></spanclass></p><p><br> &#13;<br> <spanclass><fontstyle>店名：Monogram（29722122）  &#13;<br> 地址：銅鑼灣東角道24號東角馬尺217號舖&#13;<br> 營業時間：1:00pm至11:00pm</fontstyle></spanclass></p><p><spanclass><fontstyle>過癮男人精品  &#13;<br> Ivy一怔：「買嚟做乜？」不吸煙的阮少對直立式煙灰缸感興趣：「買嚟當家居擺設都唔錯啫。」煙灰缸款式不同，各有機關，有些可伸縮，有些會自動清除煙嘴，設計獨特，難怪阮少動心。</fontstyle></spanclass></p><p><br> &#13;<br> <spanclass><fontstyle>店名：VMIConcept（28948157）  &#13;<br> 地址：銅鑼灣記利佐治街1號金百利商場319號舖&#13;<br> 營業時間：2:00pm至11:00pm</fontstyle></spanclass></p><p><spanclass><fontstyle>手搖車花夠特色  &#13;<br> 「手搖車花係乜東東？」阮少拿着新到的Rfm2Tee問，店員小儀答：「Rfm2係日本牌子，特色係每件Tee例有搶眼字樣或Icon，全部用人手製，所以每件衫都會唔同。」揀完衫，試褲，阮少對及膝褲最感興趣，Ivy幫眼：「襯多條腰帶，型到痹呀。」「男人老狗着到五顏六色，點頂？」「成日着到灰灰黑黑咁，望落去都老幾年啦。」</fontstyle></spanclass></p><p><br> &#13;<br> <spanclass><fontstyle>店名：Channel8（28816071）  &#13;<br> 地址：銅鑼灣東角道24號東角馬尺152號舖&#13;<br> 營業時間：1:00pm至11:00pm</fontstyle></spanclass></p><p><spanclass><fontstyle>型仔童裝小朋友至愛  &#13;<br> 振禮喊悶，嚷着要走，Ivy一句：「帶你買衫衫，咪嗌悶嘞！」即逗兒子開懷。「呢件女仔着㗎，揀過第二件啦。」入店，振禮左揀右揀，最後是不懂揀，因為這裏有齊Gap、小飛俠、Thomas、Disney等童裝名牌，顏色鮮豔到花多眼亂。免煩，Ivy親自為心肝寶貝添新衣，臨走，想起3歲大的兒子快將入讀幼稚園，買多個斜孭手提兩用書包，夠數，走人。</fontstyle></spanclass></p><p><br> &#13;<br> <spanclass><fontstyle>店名：KidsGate（28082434）  &#13;<br> 地址：銅鑼灣東角道24號東角馬尺128號舖&#13;<br> 營業時間：2:00pm至11:00pm</fontstyle></spanclass></p></body></html>