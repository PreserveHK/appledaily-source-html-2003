<html><header><meta charset="utf-8"><title>Shakira有錢唔敢賺</title></header><body><h1>Shakira有錢唔敢賺</h1><p>哥倫比亞歌手Shakira，前兩日去咗中東國家黎巴嫩作五日私人探訪。由於Shakira嘅爸爸係黎巴嫩人，所以佢今次出訪直情似返屋企咁。早排受到綁架傳聞困擾嘅Shakira，今次全程搵成班保鑣傍住，些少都唔敢鬆懈。我羅拉聽聞埃及最近有人出價八百萬港元請佢去表演，不過Shakira嫌埃及治安麻麻，所以賺唔賺呢筆錢，佢𠵱家重頭痛緊。</p></body></html>