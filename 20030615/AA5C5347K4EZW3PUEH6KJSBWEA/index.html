<html><header><meta charset="utf-8"><title>食飽至好走</title></header><body><h1>食飽至好走</h1><p><spanclass><fontstyle>又脆又滑吉列豬扒  &#13;<br> 總廚小權是Tonkichi的老臣子，Tonkichi開業7年以來未擅離職守過一天，同事稱他IQ博士，原因是：「我乜都識㗎，有邊樣日本菜難倒我啫？問我點解呢度啲吉列豬扒咁出名，因為選料上乘囉。」單講，沒用，試味有感，阮少與Ivy說：「脆得嚟嫩滑，香得嚟有口感，唔錯。」振禮不懂表達，只說：「好味，我想食，我想食……」</fontstyle></spanclass></p><p><spanclass><fontstyle>阮少一家三口食啲乜？  &#13;<br> <spanclass><fontstyle>吉列拼盤  &#13;<br> 吉列大蝦3隻、蠔3隻、豬柳2件、豬扒2大塊，份量十足，豬取日本黑毛豬，肉嫩少脂肪，用特製麵包糠炸，豬扒才會鬆脆、多汁、腍身。</fontstyle></spanclass></fontstyle></spanclass></p><p><spanclass><fontstyle>炸軟殼蟹  &#13;<br> 取越南剛換殼的水蟹，1公斤有15隻，太大隻肉質變韌不好吃，用日本片粟粉炸，連殼食很香口。</fontstyle></spanclass></p><p><spanclass><fontstyle>美味小吃炸蝦頭（前$40）凍豆腐（後$32）  &#13;<br> 大大隻日本花虎蝦，單是蝦頭已經有2吋半長，天婦羅漿炸，不吃是你的損失；日本豆腐勝在豆味重、夠滑溜，外鋪木魚花、薑茸、葱絲，混秘製豆腐汁，上枱即食，出了水就不好吃。</fontstyle></spanclass></p><p>店名：Tonkichi（25776617）&#13;<br> 地址：銅鑼灣告士打道280號世貿中心412號舖&#13;<br> 營業時間：12:00nn至3:00pm，6:00pm至12:00mn</p><p><spanclass><fontstyle>不得不吃牛肉卷  &#13;<br> 吃韓國菜，不一定是韓國燒烤，且聽名家經理阿彩如何賣花讚花香：「我係韓國人，嚟香港住咗7年，中文識講唔識寫，香港飲食文化更加唔明啦，硬係唔慣所謂嘅地道嘢，我𠵱家餐餐飯都喺公司食，重係無泡菜都唔得，你話呢度賣嘅係咪正宗韓國菜嘞？」</fontstyle></spanclass></p><p><spanclass><fontstyle>韓式醬爆豆腐（後$100）&#13;<br> 石頭鍋飯（中$100）&#13;<br> 紅燜牛肋骨（前$140）  &#13;<br> 豆腐勁辣，怕辣量力而為；鍋飯即韓式煲仔飯，精粹在飯焦；取最嫩的牛肋骨，勁入味。</fontstyle></spanclass></p><p><spanclass><fontstyle>野菜牛肉卷$220  &#13;<br> 阿彩教路：「肥牛肉捲實生菜、紅椰菜、青椒、紅椒、蒜頭、洋葱、芝蔴葉，點啲辣椒粉、Wasabi，一啖吞落肚，咁就原汁原味嘞。」</fontstyle></spanclass></p><p><spanclass><fontstyle>海鮮煎葱餅（中$70，大$100）  &#13;<br> 鮮魷魚、鮮蝦，混麵粉，先煎後焗，別忘蘸點韓國甜豉油。</fontstyle></spanclass></p><p>店名：名家韓國餐廳（28825056）&#13;<br> 地址：銅鑼灣告士打道280號世貿中心3樓&#13;<br> 營業時間：11:00am至3:00pm，5:30pm至11:00pm</p><p><spanclass><fontstyle>歎海景食大餐  &#13;<br> 怡東酒店推出的父親節大餐，頭盤香茜半生牛肉薄片伴木瓜沙律或特色海鮮碟2揀1；主菜扒美國牛柳伴鵝肝配鮮菇意大利粉或味噌三文魚伴山葵薯茸2揀1，甜品有法式焗蛋及伴香芒焦糖香蕉，窗邊位對正避風塘，氣氛一流。</fontstyle></spanclass></p><p>店名：TOTT's（28376786）&#13;<br> 地址：銅鑼灣告士打道281號香港怡東酒店34樓（頂層）&#13;<br> 收費：每位$388</p></body></html>