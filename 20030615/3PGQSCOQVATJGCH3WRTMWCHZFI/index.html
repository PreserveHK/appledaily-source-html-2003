<html><header><meta charset="utf-8"><title>帶甜美千金宣傳兼賀父親節<br>關禮傑寧愛女做歌星舒服啲</title></header><body><h1>帶甜美千金宣傳兼賀父親節<br>關禮傑寧愛女做歌星舒服啲</h1><p>今日是父親節，關禮傑昨日帶同八歲囡囡關楓馨出席無綫劇集宣傳，與現場觀眾提早慶祝父親節。關禮傑女兒樣貌酷似張栢芝，成為全場焦點，問他會否讓女兒加入娛樂圈，他表示：「拍戲就唔好啦，都係做歌星好啲。」</p><p>吳啟華及女友羅泳嫻、關禮傑、黎姿、李思蓓和童星成珈瑩等，昨日在奧海城出席無綫劇集《黑夜彩虹》舉行的「親親爹哋同樂日」宣傳活動，順道跟現場觀眾提早慶祝父親節。&#13;<br> 關禮傑昨日帶同八歲女兒關楓馨前來，愛女更贈父香吻，提早慶祝父親節。由於小楓馨的樣子甜美，貌似張栢芝，所以他們一出現即成為全場焦點。<br> &#13;<br> <spanclass>收心心水墨畫 &#13;<br> 關禮傑表示已收到女兒送的父親節禮物，他說：「囡囡送咗幅水墨畫畀我，幅畫好多心心，聽日父親節我哋一家人會食飯慶祝。本來太太今日都一齊嚟，但係佢要照顧二十個月大嘅細女。」&#13;<br> 問關禮傑將來可會讓女兒參選港姐，加入娛樂圈？他說：「拍戲就唔好啦，咁辛苦，做歌星好啲。平時囡囡已經參加好多課外活動，佢都有去朗誦表演，不過，我希望佢讀多啲書。」&#13;<br> 而吳啟華和女友羅泳嫻自從公開戀情後，二人出席公開活動都顯得十分避忌，昨日他們亦有默契地保持距離。吳啟華全程黐實黎姿，而羅泳嫻則跟李思蓓做孖公仔。&#13;<br> 問吳啟華為何不肯跟女友合照，他說：「我講咗幾十次話唔影相，拍拖係私人嘢，大家都唔想影響工作。」吳啟華早前在台灣拍劇弄傷背肌，昨日他因腰痛未能抱小朋友玩遊戲。<br> &#13;<br> <spanclass>陳伯下周出院 &#13;<br> 此外，富豪風水師陳伯仍在養和醫院留醫，他的契女黎姿昨日說：「陳伯病情好穩定，佢過多一個禮拜就可以出院，到時唔會即刻返四川，會留喺度休息吓先。我希望大家唔好搵佢睇風水，或指點迷津，咁樣會好費神。」黎姿昨日落台派紀念品給現場觀眾時，觀眾熱情上前搶紀念品，嚇了黎姿一跳。&#13;<br> 採訪：卓寶花&#13;<br> 攝影：何國豪</spanclass></spanclass></p></body></html>