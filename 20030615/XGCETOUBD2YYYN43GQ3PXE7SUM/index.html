<html><header><meta charset="utf-8"><title>曼谷新Spa上場：<br>又飲又浸歎紅酒按摩Twins雙重享受</title></header><body><h1>曼谷新Spa上場：<br>又飲又浸歎紅酒按摩Twins雙重享受</h1><p><b>泰國</b>&#13;<br>經過一輪「瘋言瘋語」後，「女記者」事件終於水落石出，曼谷其實仍算是個安全地方，不少來自日本、香港嘅女士都喜歡到這裏徹底解放，來一個Spa全餐，邊飲紅酒邊浸紅酒，重有「按摩Twins」畀你雙重享受，想唔歎都幾難啦！&#13;<br>&#13;<br>撰文、攝影：胡慧冲</p><p><br> &#13;<br> <spanclass><fontstyle>曼大有佢PraduuSpaClub  &#13;<br> 泰國人我見得多，咁有錢嘅泰國人都係第一次見，邊個咁巴閉？就係曼谷地王MBKCentre、BangkokGolfClub個老闆，齋睇佢4畝大嘅雲石大別墅就知佢唔嘢少。𠵱家佢重有意喺Spa界打響名堂，將呢間雲石大別墅改裝成全曼谷最豪華、最大嘅PraduuSpaClub。</fontstyle></spanclass></p><p><spanclass><fontstyle>坐原裝東方列車培養情緒  &#13;<br> 呢間花園別墅式嘅Spa今個月1號才正式開幕，所以樣樣新簇簇！但一入門口就見到有卡具50年歷史、原裝「東方列車」喺度，原來喺畀客人先去唞唞，培養情緒，然後由專人向你講解做邊款SpaPackage最好。之後通過其雲石大道，入屋舉頭一望，果然氣派不凡，連我哋嘅日籍ModelYoko都嘩咗一聲出嚟。Spa分男女賓兩邊，每邊都有個大型按摩水池，排場已經好厲害。但更厲害係佢13間房間間唔同主色，當中5間係雙人房。</fontstyle></spanclass></p><p><spanclass><fontstyle>獨家果仁按摩好滋潤  &#13;<br> Package之中包括有紅酒Spa，負責人Peggy話，用紅酒沖涼可增進血液循環，有錢人嘅酒池肉林大概都係咁上下。之後再來一個獨家嘅果仁按摩，其實佢係用一種來自印尼嘅CandleNuts嚟做按摩，Yoka話感覺好滋潤，好滲透，加上有埋Twins按摩師（兩個身形樣貌手勢都差唔多嘅按摩師）一齊服侍你一個，真係皇后式嘅享受！</fontstyle></spanclass></p><p><spanclass><fontstyle>豪華Benz免費接送  &#13;<br> 呢度地方之所以咁大，係希望人客做完Spa重可以喺度玩一日半日。例如試吓全曼谷最先進嘅Cyber健身器材啦！而且唔只一兩部，而係一間房內好多部。不過太先進，Yoko玩唔掂，最後都係要教練指點兩招。玩完健身Yoko見後園有個大泳池於是就跳咗落去游水，游完水重可以食法國菜，佢哋嘅法國廚師曾跟隨法國貴族周遊列國，所煮嘅亦係法國貴族菜，餐廳重要係全日供應，價錢亦唔算貴。而且早一日打電話預約重會有豪華Benz免費接送，個司機重好Man好型好Cool㖭！</fontstyle></spanclass></p><p><br> &#13;<br> 地址：83/8SoiCharoenChai,EkamaiRoad,KlongtanWattana,Bangkok&#13;<br> 電話：（662）3922345&#13;<br> 網址：<ahref http:>www.praduuspaclub.com &#13;<br> 小貼士：新張期間七折</ahref></p><p><spanclass><fontstyle>3人齊齊浸大缸SpaIam  &#13;<br> 每次去泰國影Spa，頭一件事就係問店主有無浴缸，第二就係有冇女仔肯浸住畀我影，唔明白就以為我好鹹濕，明白就知係港式Style，喺香港人心目中，Spa一定要有得浸缸，而呢間SpaIam，全部十多間房就間間有缸，而且各有唔同，最大嗰個重可以坐得落三個人，真High。除咗缸多之外，呢度重有近排泰國好Hit嘅火山石按摩，用熱石同你做治療，之後重有個髮廊為你提供吹頭剪髮服務，雖然地點較為隔涉（搭BTS於Mochit站再轉的士，車程約15分鐘），但勝在格調高貴，值得一試。</fontstyle></spanclass></p><p><br> &#13;<br> 地址：88SoiLadprau18&#13;<br> 電話：（662）9384888&#13;<br> 網址：<ahref http:>www.spaiam.co.th </ahref></p><p><spanclass><fontstyle>泰方便MarbleHouse  &#13;<br> 一向只做泰式按摩嘅MarbleHouse，因為潮流興Spa，佢哋又要搞個Spa試試，地點十分好，喺SiamSquare近Novotel酒店後面，隔鄰重有間24小時營業便利店㖭。佢哋樓高4層，每層樓都有唔同功用，腳按、身體按、美容同SpaTreatment，而且他們做Facial所用的全是法國入口化妝品。內裏清清靜靜，裝修簡單，價錢就算中等。</fontstyle></spanclass></p><p><br> &#13;<br> 地址：488/1-2SiamSquare,HerryDunantRd.Bangkok&#13;<br> 電話：（662）6581055</p><p><spanclass><fontstyle>同聲同氣GrandSpa  &#13;<br> 據聞呢間Spa嘅老闆係香港某大旅行社嘅老闆，店內有中文Menu同會講廣東話嘅職員，感覺份外親切，而且預先打個電話去就有專車接送㖭！雖然只有4層高，但一樣有電梯，啱晒我哋啲懶人，裏面重分男層同女層㖭，分頭行事就唔使尷尬啦！論價錢亦算係中價之選。</fontstyle></spanclass></p><p><br> &#13;<br> 地址：359-359/1EkammniComplex,SukhumritRd.&#13;<br> 專車接送熱線：（662）3816529</p><p><spanclass><fontstyle>出門提一提  &#13;<br> &#13;<br> <b> 簽證：</b> 持BNO及特區護照毋須簽證。查詢：25216481（泰國領事館）&#13;<br> &#13;<br> <b> 機票：</b> 乘泰航往曼谷，住宿PathuwanPrincessHotel四日三夜，套票$2,250。查詢：27700966（奧運旅行社）&#13;<br> &#13;<br> <b> 貨幣：</b> 1港元兌5泰銖&#13;<br> &#13;<br> <b> 網頁：</b> <ahref http:>www.thailandfans.com 泰友營</ahref></fontstyle></spanclass></p></body></html>