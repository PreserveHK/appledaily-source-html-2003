<html><header><meta charset="utf-8"><title>「花花公子都可以係好爸爸」<br>趙世曾摒棄亡父高壓民主待子女</title></header><body><h1>「花花公子都可以係好爸爸」<br>趙世曾摒棄亡父高壓民主待子女</h1><p>有三名子女的趙世曾，有「花花公子」之稱，但他認為自己是個好爸爸。今天父親節他不談情說愛，只細訴與嚴父、已故船王趙從衍相處的點點滴滴，並大談現代父親要與時並進，家庭要民主。</p><p>趙世曾對父親、已故船王趙從衍的印象，絕對是一個嚴父，他說：「我father同mother一向好嚴，食飯唔可以留一粒米喺碗上，父親母親永遠係啱晒，冇得駁嘴，但係對我嘅一生係一個好好嘅訓練，令我好勤力、有信用、誠懇待人，令到自己容忍克制，唔會亂咁發脾氣。」<br> &#13;<br> <spanclass>舊社會制度得自立觀念 &#13;<br> 上海家庭很有傳統觀念，有傳趙從衍偏愛長子趙世彭，與三子趙世曾更曾傳不和，趙世曾說：「唔可以話不和，係大家喺事業發展上有分歧。其實唔係剩係上海人，應該係一般中國舊式家庭都係偏愛長子，雖然對待有唔同，我會接受呢個制度。」&#13;<br> 趙世曾續說：「其實父親一向都好想扶植我大哥，希望佢繼承家族船務生意，所以我大哥好依賴父親，反而令我有自立嘅觀念，而且我比較自由，我讀大學做建築師係我嘅choice。」</spanclass></p><p><spanclass>子女不同母管教有難度 &#13;<br> 趙世曾有一女二子，分別是與姚煒所生的趙式芝(Gigi）、與盈盈所生的趙式浩及與TerriHolladay所生的趙式正（Roman），三人現年分別二十四歲、十九歲和十歲，趙世曾說：「我會接受父親同仔女係友情嘅關係，open-minded先可以和諧相處，所以要compromise，唔可以好似以前咁用高壓手腕。&#13;<br> 「一個家庭好似一個社會，𠵱家社會都唔可以高壓，政府都要聽民主聲音，所以家庭都要民主，仔女都要自由。」趙世曾亦坦言教導子女有一定困難，他說：「因為我三個仔女係唔同媽媽，加上除咗式浩，Gigi同Roman嘅撫養權係佢媽咪，所以仔女好難聽我說話。」&#13;<br> 管教上，三個子女有不同的方法，趙世曾說：「佢哋以前細個，做錯事會有體罰，不過唔會太嚴重，好似式浩，咪畀少啲錢佢使，Gigi個人情緒化，講幾句重要說話佢會聽，而Roman有乜唔啱，我會打電話畀Holladay配合。」&#13;<br> 趙世曾雖然口說對子女採取寬鬆態度，但亦有一定堅持及追求，他說：「我要求佢哋讀書要認真，好似Gigi我一向都希望佢讀碩士同博士，但佢鍾意搞公關公司，不過佢係一個女仔，我唔會迫佢。」<br> &#13;<br> <spanclass>要知慳識儉老竇非金礦 &#13;<br> 對於Gigi曾訴說幼時零用錢不多，趙世曾說：「要佢哋知道使錢同慳錢係同樣重要，唔可以當daddy係一個夾萬或金礦，好似我細個就冇諗過老竇要畀幾多遺產我，最後我亦冇分過老竇啲遺產。雖然我一定會留番一啲保障畀佢哋，但佢哋一定要努力，唔好諗財產嘅問題。」</spanclass></spanclass></p><p><spanclass>女伴車輪轉　可以生多個 &#13;<br> 趙世曾的「花花公子」形象深入民心，身邊女伴如風車轉，他說：「花花公子一樣可以係好爸爸，每一個人嘅生活方式唔同，我曾經有幾個機會考慮結婚，但我相信如果我結婚，都會離婚收場，令我財產上有好大損失，唔會有𠵱家咁開心，多姿多采嘅生活。」<br> &#13;<br> <spanclass>向兒子授錦囊 &#13;<br> 問趙世曾是否不希望子女以他這種方式生活，他說：「呢方面我好自由，結唔結婚係佢哋選擇，雖然我都希望Gigi嫁得好，不過我唔會刻意做媒。至於式浩同式正，我會畀我意見感受，唔好咁早結婚，因為愈早結婚，感情經驗唔夠，揀錯機會會好大，好似式浩成日同一個女仔出街，我會同佢講，要轉吓女朋友先得。」&#13;<br> 至於女朋友有否影響他與子女的相處，趙世曾說：「女朋友同家庭係冇衝突，你可以同樣愛你嘅仔女同老婆。至於時間，我相信我畀仔女嘅時間係多過佢哋畀到我，Gigi有自己社交圈子，式浩喺美國準備升大學，而Roman星期六同日先會見面。」&#13;<br> 記者問趙世曾會否當第四任父親，他笑說：「隨緣，我已經有三個仔女，如果生多個，可以考慮，不過唔可以太倉卒。」<br> &#13;<br> <spanclass>後記：米奇老鼠 &#13;<br> 最後問趙世曾的，是最傳統考驗親情與愛情之間的抉擇題，當Roman與女友Wendy同樣跌落水時，他會先救誰？&#13;<br> 趙世曾毫不思索便說：「肯定兩個都會救，我游水咁叻，我一隻手可以救起佢哋。」趙世曾的頭腦就是轉得快。而他的細仔Roman就畫了一個貌似米奇老鼠的卡通，祝父親節快樂，Roman還說他的父親是一百分的爸爸，莫非在他心目中父親是米奇老鼠，快樂又可愛，為他帶來無限的歡樂。&#13;<br> 採訪：RitaLeung&#13;<br> 攝影：HoKwokHo</spanclass></spanclass></spanclass></p></body></html>