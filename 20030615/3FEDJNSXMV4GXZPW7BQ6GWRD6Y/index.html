<html><header><meta charset="utf-8"><title>　　老董會見議員得把口 - 李八方</title></header><body><h1>　　老董會見議員得把口 - 李八方</h1><p>特首董建華雖然唔肯見白鴿黨，但係就成日話要同班立法會議員加強溝通，重聲大大話要增加去立法會接受質詢嘅次數，由每年三次加到四次。咁除非佢老哥善忘或者失憶，班議員已經計算緊佢幾時去埋第四次，因為今年嘅會期已經時日無多，到暑假班議員又點會睬你。&#13;<br> 數一數，除咗下周四同二十六日嘅星期四之外，之後已經到咗七月最忙嘅時候，重有乜檔期可選？不過，八方聽聞佢老人家又喺度左度右度，都係未決定邊日先係吉日。佢大哥上次喺議事堂教訓民主派，今次又唔知有乜出位嘢想講，可能就係因為未諗掂，要大家多等一會。其實佢連鬧議員「膚淺」都講得出，就冇乜嘢唔敢得罪㗎啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>