<html><header><meta charset="utf-8"><title>業主改污水渠臭氣熏天</title></header><body><h1>業主改污水渠臭氣熏天</h1><p>西環卑路乍街121號一幢共六層高舊樓，低層一單位改裝成三個套房出租，外牆排污水管及排糞渠都經過更改，但因渠管接駁位未有密封，滋生蚊蠅，排污時污水四濺，臭氣熏天，滋擾附近居民，屋宇署接獲本報轉介居民投訴後，已向有關業主發出修葺令。</p><p>「僭建之餘重將成座大廈嘅渠管改晒，夾硬將排污水管同排糞渠駁埋一齊，搞到啲臭氣同穢物都湧出嚟，都唔明點解有關部門見到咁都唔即時處理！」面對着貼身的居住環境問題，上址居民陳小姐不禁向記者大吐苦水。<br> &#13;<br> <spanclass>平台非法擴建 &#13;<br> 陳小姐說，她與家人居於上址多年，自去年底開始，她發現家中出現許多蚊子、亦聞到陣陣臭氣，幾經追查，才發現源頭來自被改裝的大廈排污渠管。&#13;<br> 陳小姐稱，大廈一直將污水水管、排糞渠及雨水渠分別裝設於大廈外牆，由大廈頂層直伸至地下；但由於有業主將二樓單位連平台改建為三間套房出租；業主為免原有的渠管貫通僭建單位內，故擅自作出更改。「啲渠原先由樓頂直落到地下，但嗰兩條排污水管同排糞渠竟然去到二樓就折斷、被人換咗另一條喉管嚟接駁、重橫跨喺二樓僭建物嘅屋頂，先再駁落地下。」<br> &#13;<br> <spanclass>低層大受困擾 &#13;<br> 然而，最令他們煩惱的是，新接駁的排糞渠由於橫放於二樓平台僭建物屋頂，容易形成淤塞，故有關業主刻意於排污渠管鑿穿一個洞口、以便將通渠物件伸進喉管內。「啲臭氣同穢物就喺呢個窿湧出嚟；而且我哋住喺低層，排污渠管去到呢個位置就承受晒上層住戶啲污糟嘢，一湧出嚟都好麻煩！」&#13;<br> 陳小姐說，她一家自此便受這問題困擾，「排污水管及排糞渠裏面嘅穢物，係要落到沙井先可以混合，亂咁接駁，後果可大可小；唔通大家已經忘記咗SARS嘅可怕？」</spanclass></spanclass></p><p><spanclass>限期維修渠管 &#13;<br> 屋宇署函覆本報稱，屋宇署多次派員視察卑路乍街121號的排污系統，發現該大廈部份排污渠管損壞及接駁欠妥；屋宇署職員已聯絡投訴人陳小姐、有關單位業主及業主立案法團主席，解釋該大廈排污系統現時狀況；並向業主立案法團發出法定命令，要求業主在限期內展開指定的渠管維修工程。&#13;<br> 覆函亦提及，位於二字樓單位的平台有一違例建築工程，經屋宇署評估後，認為該等違建工程並無對樓宇結構造成即時危險，列為非優先處理類別，故暫不擬即時取締。不過，若情況有變，會考慮採取適當行動。屋宇署亦已向有關業主發出勸喻信，呼籲業主自行清拆有關違例建築。&#13;<br> 食物環境衞生署發言人表示，食環署職員早前曾派員往上址視察，發現部份排污渠管有破洞，已即時向有關業主發出修葺令，免令臭氣及穢物溢出。&#13;<br> （○五一五二五）&#13;<br> &#13;<br> 服務熱線&#13;<br> 電話：29908288&#13;<br> 傳真：23702192&#13;<br> 電郵：<ahref>sservice@appledaily.com </ahref></spanclass></p></body></html>