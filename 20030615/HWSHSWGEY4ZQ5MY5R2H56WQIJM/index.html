<html><header><meta charset="utf-8"><title>萬事得MX-2開篷車界新勢力</title></header><body><h1>萬事得MX-2開篷車界新勢力</h1><p>如果你係開篷車迷，相信對萬事得MX-5呢個名字唔會感到陌生，皆因佢無論造型及性能表現，都予人有深刻印象嘛！然而，最近外國方面就有消息傳出，謂廠方為迎合不同車迷口味，故正落力以旗下新款M2（即日版Demio）車系作藍本，研製一款全新開篷跑車，而名稱重極有可能稱為MX-2㖭！&#13;<br> 從預想圖中可以睇到，有望於2004至2005年間推出嘅MX-2開篷跑車，造型可算係M2及RX-8跑車嘅混合體，當中車首設計就最能夠將呢個特點展露出來；另外，當然唔少得重有照明度十足嘅頭燈及霧燈組合啦！車廂布局方面，相信會與現有M2車系相近，乘坐舒適性高之餘，設備配搭亦見齊全，但仍有待廠方公布關於此車嘅進一步資料後方可作實。該消息又指出，全新MX-2將以現有M2車系所採用嘅一台1.3公升引擎，作為主要動力核心，馬力輸出數值為70匹，輔以一套5前速手動波箱，用以驅動此車可謂綽綽有餘。若然你想一睹此車風采的話，就要留意確實推出日期喇！</p></body></html>