<html><header><meta charset="utf-8"><title>父親最得意：<br>送貴嘢畀老竇$1500Q版公仔</title></header><body><h1>父親最得意：<br>送貴嘢畀老竇$1500Q版公仔</h1><p>除了拍照、心意卡、彩畫Tee，還可以做個陶土公仔留念，怎樣看？&#13;<br>一家幾口，有大有細，要小朋友全程陪父親大人逛商場，準會喊悶，帶他們拍貼紙相吧！&#13;<br>男人老狗做Facial？沒錯，父親節，該做個青靚白淨的父親與老公，逗孩子與老婆歡心。&#13;<br>喊餓，東角道附近美食多的是，食飽，就回家睡，這樣的父親節，可以吧？</p><p><spanclass><fontstyle>千五蚊公仔九成似  &#13;<br> 兩星期前開業，老闆Thomas是台灣人，在香港定居，摸摸頭，笑了笑：「喺香港讀到中三，過加拿大讀電機工程，貪得意開檔嘢玩吓。」陶土公仔，橫看豎看，也與電機工程拉不上關係，創業，純為一過老闆癮：「喺台灣，呢啲公仔叫『陶土人像製作』，好專門，𠵱家好Hit㗎！上年我過台灣，有朋友做呢行，佢教我搓公仔，我覺得幾得意，一學就學上癮，咪試吓將呢啲台灣玩意帶入香港囉。」上癮還上癮，Thomas坦言學藝未精，只頭髮部份，他方有十足信心。&#13;<br> 與一般紙黏土不同之處是，紙黏土屬水性，縱然風乾，莫說遇水，就算只是天氣潮濕，也會出現溶化現象，陶土屬油性，公仔搓妥後，入爐焗20分鐘，完全抽乾水份，理論上只會跌爛，不會自然鬆散。&#13;<br> 造型選擇，悉隨尊便，你想得出，Thomas做得到：「新郎新娘、飛車黨、畢業生、情侶……乜都得，我搓得未夠完美，要拎過台灣搵合資格師傅搞，擺低相，兩個禮拜起貨。」</fontstyle></spanclass></p><p>店名：非比尋常（Thomas：61876760）&#13;<br> 地址：銅鑼灣記利佐治街1號金百利商場133號舖&#13;<br> 營業時間：2:00pm至11:00pm&#13;<br> 人像製作收費：單人$450起，雙人$750起，三人以上$1500起</p></body></html>