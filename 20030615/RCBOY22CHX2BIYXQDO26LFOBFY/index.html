<html><header><meta charset="utf-8"><title>南華2元老感慨良多</title></header><body><h1>南華2元老感慨良多</h1><p>對南華球員來說，今個暑假可能比過往「難過」一點，因為南華高層決定改以「全華班」，球員悉數要再度減薪；對於會方這個決定，兩位南華「元老」歐偉倫及丘建威可說感受良多，前者擔心此舉會進一步打擊低迷的球市，而「阿丘」則希望南華球迷諒解目前的處境。<br> &#13;<br> <spanclass>阿倫：全華班料難交成績 &#13;<br> 「南華作為本地最大球會都決定唔理成績，清一色用晒華人，呢個決定嘅影響及牽連可能好大。雖然球迷愈嚟愈少，但南華仍然係最有號召力嘅球隊，所以預期，如果南華來季真係未能交出成績，點都會影響球迷嘅入場興趣。」&#13;<br> 「阿倫」又謂：「南華始終是南華，球迷對球會點都有啲要求，而以目前人腳實在幾難預期交到成績，估計會方及球員喺季內要承受很大壓力。由於踢了南華多年有了一份感情，所以才接受減薪，但年年減薪，肯定會影響球員心情。」<br> &#13;<br> <spanclass>阿丘：年年減人工點會開心 &#13;<br> 「南華今次的決定，引起外界幾大回響，好多人見到我都問，南華都咁呀！我覺得今次嘅決定會有幾深遠的影響。會方這個方針是值得支持，事實上要搞好足運，青訓好重要，只係青訓需要好長時間，同整體環境配合！」&#13;<br> 「既然會方已經定咗長遠培訓嘅方針，球隊會有一段幾長時間嘅艱難時期，南華球迷要諒解同畀啲耐性。講真又減人工，球員點會開心，只係冇辦法下接受，相信下季唯一好處係響經常受壓之下，會有好多表現嘅機會。」</spanclass></spanclass></p></body></html>