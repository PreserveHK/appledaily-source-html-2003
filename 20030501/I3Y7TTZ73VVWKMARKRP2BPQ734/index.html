<html><header><meta charset="utf-8"><title>腦場逆市輕微反彈</title></header><body><h1>腦場逆市輕微反彈</h1><p>處理器市場都靜咗一輪，好在近期有Intel嘅新P4撐場，以及多咗賣強勁功能嘅底板，砌機一族又見活躍，好多用家亦心思思升級舊機，為腦場增添不少生氣。&#13;<br>記者、攝影：徐影龍</p><p><spanclass><fontstyle>玩SerialATA唔使另加卡  &#13;<br> 目前只有少數底板支援最新行800MHz內頻嘅P43GHz，技嘉呢塊Titan875P屬少數之一。除支援全線P4處理器外，大熱功能如8×AGP、DaulChannelDDR及USB2.0全部支援，最正係採用Intel嘅ICH5晶片，以南橋直接控制SerialATA，比舊型號要另加配接卡更為方便。&#13;<br> &#13;<br> 技嘉Titan875P$1,310</fontstyle></spanclass></p><p><spanclass><fontstyle>全港只得幾十盒新P4  &#13;<br> 出咗一季多啲行533MHz滙流排嘅P43.06GHz又有新代替品，滙流排速度由533MHz提升至800MHz，同樣支援最新嘅HT技術及採用512KBLV2快取記憶體。最搞笑係賣得重平過舊貨，不過支援底板唔多，而且全港只得幾十盒。&#13;<br> &#13;<br> P43GHz（800MHz）$3,270</fontstyle></spanclass></p><p><spanclass><fontstyle>HS系列LCD貴人一等照熱賣  &#13;<br> SONY啱啱推出嘅HS系列LCD，雖然暫時只得15"及17"型號，兼且賣價高人一線，不過都好多人入貨。名牌效應加賣相吸引，顯示質素重高一班，拍埋其他芒度用家自然識比較，貴啲？值得嘅。&#13;<br> &#13;<br> 15"SONYSDM-HS53$2,490</fontstyle></spanclass></p><p>報價熱線：27826482&#13;<br> （旺角電腦中心JUMBO）</p></body></html>