<html><header><meta charset="utf-8"><title>平得好（自煮篇）：被隔離　唔使怕<br>$13罐頭菜變大茶飯</title></header><body><h1>平得好（自煮篇）：被隔離　唔使怕<br>$13罐頭菜變大茶飯</h1><p>形容自己「天生太鍾意食」的Bowie，自小就愛望住個罐頭，幻想可做出甚麼菜式。長大了，從事管理公司的她，也要揀間管理三文治果汁店的公司來做。Bowie對下廚有幾熱愛，毋須多講！而且她非常精打細算，買餸時連邊支豉油容量也會比較一番。最近更有感疫症嚴重，隨時有可能要自我隔離，便想到利用以罐頭和簡單家中應有的材料，炮製只是$13就有湯有餸有甜品的大餐來。&#13;<br>&#13;<br>記者：吳佩璇攝影：周旭文</p><p>Bowie天生喜歡食、也喜歡煮。小時候過年，就跟媽媽煮出可供八十幾人用的「大茶飯」來，更參加過兩次由嘉頓舉辦的烹飪比賽，先後獲得$1,000及$500的購物禮券。Bowie憶說：「禮券規定要一次過用，於是我同媽咪捧住大堆麵包、餅乾，一人一車，要搭的士先返到屋企！」&#13;<br> &#13;<br> <spanclass><fontstyle>怕被隔離諗定「後路」  &#13;<br> 由於太愛下廚，Bowie上過西餅、麵包等課程，更業餘教授小朋友烹飪班。最近有見疫症久久未能控制，一旦要在家居隔離，日子會悶，於是就想出了利用罐頭和一般家中可利用的資源來做菜。精打細算的她，常說「平有平煮，貴有貴煮」，平日只是一個番薯，她可煮薯茸、又可壓茸後蘸杏仁片落鍋炸、剩下的番薯又可煲糖水……所以今日她利用簡單材料，只是$13就做出湯、餸、甜品齊全的家庭餐來。</fontstyle></spanclass></p><p><spanclass><fontstyle>荃灣楊屋道街巿　海鮮夠平  &#13;<br> 家住荔景的Bowie，平日貪近就會去美孚新邨的街巿買餸。不過講到最愛，還是荃灣楊屋道街巿，況且無論去哪一個街巿，Bowie都要搭小巴，所以好多時她都寧願車程耐少少，都去荃灣買餸，事關那兒的餸夠晒平。Bowie大讚荃灣街巿又平又多選擇，特別是海鮮，可說是平霸，而且非常新鮮，款式又多，值得推介。</fontstyle></spanclass></p><p><spanclass><fontstyle>馬蹄牛肉蛋花湯煲完湯整埋煎餅  &#13;<br> 馬蹄多用來煲糖水，但Bowie稍加變化，並替平凡的豆腐蛋花湯加入馬蹄材料，令整個口感更爽，而且馬蹄有利尿作用，用來煲湯水就更相得益彰。另外，鹹牛肉及馬蹄「一雞兩味」，用來煲這個湯之餘，陣間的煎餅亦會用到，夠晒慳家。&#13;<br> &#13;<br> <b> 有咩料：</b> &#13;<br> 鹹牛肉1/3罐、馬蹄3罐、蛋1隻、豆腐1磚、粟粉1湯匙</fontstyle></spanclass></p><p><spanclass><fontstyle>鹹牛肉煎餅　黏性重賣相好  &#13;<br> 煎肉餅雖是普通菜式，但Bowie為了不浪費材料，這道肉餅同樣加入馬蹄來煎，而在眾多的肉類當中，如午餐肉，Bowie就覺得鹹牛肉跟馬蹄的味道最夾，其肉質黏性較重，煮出來的肉餅，賣相亦較討好。&#13;<br> &#13;<br> <b> 有咩料：</b> &#13;<br> 鹹牛肉2/3罐&#13;<br> 馬蹄2/3罐&#13;<br> 蛋1隻&#13;<br> 粟米半罐&#13;<br> 粟粉2湯匙&#13;<br> 葱1湯匙&#13;<br> 辣椒少許</fontstyle></spanclass></p><p><spanclass><fontstyle>蘋果拔絲用埋蛋白慳到盡  &#13;<br> 除了利用罐頭、蘋果這類家中必備的生果也可做出美味甜品外，即使家中沒有蘋果，其他如香蕉、桔等各式水果，都可做這個拔絲。Bowie更教路，想慳到盡的話，上述那個湯可只用蛋黃來打蛋花，剩下的蛋白就用來做這個拔絲，這樣就可以慳番隻全蛋！&#13;<br> &#13;<br> <b> 有咩料：</b> &#13;<br> 蘋果1-2個&#13;<br> 全蛋1隻（只取蛋白則宜用2隻蛋）</fontstyle></spanclass></p></body></html>