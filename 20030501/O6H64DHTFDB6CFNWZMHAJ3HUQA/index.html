<html><header><meta charset="utf-8"><title>平得好（結業清貨篇）：執笠玩具店掃貨<br>JoJoFigure$19全場最平</title></header><body><h1>平得好（結業清貨篇）：執笠玩具店掃貨<br>JoJoFigure$19全場最平</h1><p>近排經過銅鑼灣Sogo後面嘅駱克道，總會聽見樓上有人用大聲公嗌「玩具開倉，最後機會！」，望上去先知原來係開業兩年幾嘅KantoHobby分店結業唔玩，搞緊清貨減價。上到去一睇，嘩！十九蚊隻JoJoFigure、百二蚊盒龍騎電單車套裝，真係抵喎，而且種類極多，大人細路各有啱玩；咁着數，玩具迷唔使人嗌都會自投羅網啦！&#13;<br>&#13;<br>記者：馬慶武攝影：林栢均&#13;<br>Model：KinFromSunspot、蔡曉琳</p><p><spanclass><fontstyle>大玩具迷必買之選  &#13;<br> 首選當然係JoJo奇妙冒險嘅Figure啦，當中祖羅夫．祖斯達連替身隱士之紫，二十蚊唔使就買到，極抵。新貨方面，由於唔係清貨嘅主要對象，所以價錢唔係減好多，不過好似STRIKEGUNDAM呢類熱門新貨，都比原價平幾十蚊，算唔話得㗎喇。</fontstyle></spanclass></p><p>祖羅夫祖斯達Figure（左）&#13;<br> 特價$19原價$49&#13;<br> 祖羅祖班納Figure（右）&#13;<br> 特價$59原價$99&#13;<br> JoJo奇妙冒險第三部嘅祖羅夫祖斯達雖只係配角，但相信有買開JoJoFigure嘅JoJo迷，都唔介意攞多十九蚊出嚟買埋佢啩。另外第五部主角祖羅祖班納同布差拉迪嘅Figure，都以差唔多半價發售，留意第五部Figure嘅替身，活動能力已大大提高，好玩好多㗎。</p><p>索斯機械獸可動王&#13;<br> 特價$69原價$120（配件特價$20原價$50）&#13;<br> 索斯機械獸的新作品，可動王關節極多，能擺出各種有型姿勢，而最好玩則係可以買不同版本配件加裝到可動王身上，而且今次配件套裝都由$50減到$20，係時候買齊一Set喇。</p><p>STRIKEGUNDAM合金&#13;<br> 特價$419原價$480&#13;<br> 呢盒STRIKEGUNDAM係初回版，隨盒附送連邦軍軍牌。雖然只減咗六十蚊，但係以推出只有一個月嘅新貨嚟講，再加上係特別版，都已經算好抵。</p><p>勇者王Gaofighgar合金&#13;<br> 特價$300原價$450&#13;<br> OVA版的Gaofighgar超合金，造型手工細緻，而且合金部份多，極為墜手有份量。雖然推出時已被人批評關節位太鬆，但𠵱家價錢平咗咁多，已足夠彌補不足有餘。</p><p>幪面超人龍騎連電單車套裝&#13;<br> 特價$120原價$399&#13;<br> 再次將幪面超人熱潮推到高峯嘅龍騎，有關產品一向極受歡迎，呢套龍騎連其愛驅套裝更極具代表性，加上貨量唔多，想買嘅動作就要快喇。</p><p><spanclass><fontstyle>小玩具迷必買之選  &#13;<br> 小朋友最愛嘅毛公仔、煮飯仔，以及可以坐上去玩嘅大型電動車，都係今次清貨嘅主角，而且絕大部份玩具都係以熱門角色如哈姆太郎、鹹蛋超人、HelloKitty當主角。小朋友見到，一定開心到唔捨得走。&#13;<br> &#13;<br> 哈姆太郎煮飯仔&#13;<br> 特價$150原價$220&#13;<br> 有洗碗盆又有煮食爐，十足十真正廚房一樣，而附送嘅「餸菜」則有紅蘿蔔、鮮魚等，全部食物中間都用魔術貼連埋，小朋友扮切菜可以扮得似模似樣。</fontstyle></spanclass></p><p>Jenny公仔&#13;<br> 特價$50原價$99&#13;<br> 女仔一定鍾意玩嘅着衫公仔Jenny，亦減到差唔多半價，不過只限滑浪裝扮同着婚紗呢兩款。</p><p>HelloKitty錢罌&#13;<br> 特價$35原價$69&#13;<br> 想攞錢罌裏面啲錢，首先要殘忍地「擰甩」HelloKitty個頭，如果你嘅小朋友鍾意HelloKitty的話，買呢個錢罌畀佢，相信一定儲到錢。</p><p><b> KantoHobby</b> &#13;<br> 地址：銅鑼灣駱克道519號1樓（28383539）&#13;<br> 減價日期：即日至5月中（KantoHobby現在每七日續租約一次，五月中後隨時唔租收檔。）</p></body></html>