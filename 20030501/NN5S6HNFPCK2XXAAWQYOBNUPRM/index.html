<html><header><meta charset="utf-8"><title>平得好（童裝減價篇）：<br>幫仔仔換季童裝開倉最平二折</title></header><body><h1>平得好（童裝減價篇）：<br>幫仔仔換季童裝開倉最平二折</h1><p>今日雖然是五一勞動節，不過各位爸爸媽媽仍照舊開工，因為你收到風，有兒童衫開倉，衣服會以低至二折的價錢出售，所以你要親身出動，帶埋仔仔和囡囡到兒童衫開倉現場，全家傾力搶購，見鞋掃埋襪，有衫擸埋褲，總之趁夏天未到，先入番批Cutie夏日童裝。&#13;<br>記者：楊一凡&#13;<br>攝影：林栢鈞&#13;<br>ImageKids：螢螢&amp;陶陶&#13;<br>&#13;<br>●陶陶打底的幼橫間藍Tee，特價$28三件，尺碼由90至100；粗橫間V領藍白背心，原價$165，特價$33，尺碼由100至130；粉紅薄紗長袖披，原價$90，特價$18；螢螢身穿的粉紅背心裙，原價$140，特價$28，尺碼由100至130。（TommyBear）</p><p><b> <spanclass><fontstyle>手抱嬰兒組  </fontstyle></spanclass></b> &#13;<br> <spanclass><fontstyle>最可愛：背心裙  &#13;<br> Chickeeduck桃紅配粉紅的背心裙仔，其實也是蛤乸衣，不過Hip位加有波浪紋超短裙，讓BB看上去更俏皮，另有綠白色，同樣備有50至70碼。&#13;<br> 原價：$199&#13;<br> 開倉價：$100&#13;<br> （童話國）</fontstyle></spanclass></p><p><spanclass><fontstyle>勁平：學行背心  &#13;<br> 小狗和蘋果的背心蛤乸衣，尺碼由90至95，至啱包着尿片，行起路來屁股擺擺吓如唐老鴨的學行一族，兩款都有粉藍及粉紅色，男女都啱。&#13;<br> 原價：$140&#13;<br> 開倉價：$28&#13;<br> （TommyBear）</fontstyle></spanclass></p><p><spanclass><fontstyle>蛤乸格格  &#13;<br> Kingkow蛤乸衣，選用着極都唔過時的格仔圖案，加上易洗又快乾的確涼布質，搶眼又實用，除橙黃啡格，還有杏啡藍及紫藍格，備50至80碼。&#13;<br> 原價：$269&#13;<br> 開倉價：$134.5（童話國）</fontstyle></spanclass></p><p><spanclass><fontstyle>柔軟公仔襪  &#13;<br> Mothercare熊仔短襪，溫柔呵護BB腳仔，尺碼分兩個，6至12個月及12至24個月。&#13;<br> 原價：$60/兩對&#13;<br> 開倉價：$42/兩對&#13;<br> （童話國）</fontstyle></spanclass></p><p><spanclass><fontstyle>條紋布鞋  &#13;<br> 長青的條紋款式，簡約輕便，除了這個黑灰相間以外，Mothercare另有牛仔布束腳款及丁字鞋仔，尺碼分零至三個月及三至六個月兩種。&#13;<br> 原價：$99&#13;<br> 開倉價：$49.5&#13;<br> （童話國）</fontstyle></spanclass></p><p><spanclass><fontstyle>迷你鴨舌帽  &#13;<br> 有型嘅鴨舌帽，不止周杰倫鍾意，其實小朋友都一樣啱戴，Kingkow海藍色帽另有灰色供你選擇，尺碼適合一歲至歲半細路仔。&#13;<br> 原價：$79&#13;<br> 開倉價：$39.5&#13;<br> （童話國）</fontstyle></spanclass></p><p><b> <spanclass><fontstyle>活潑小童組  </fontstyle></spanclass></b> &#13;<br> 螢螢身穿的白背心，原價$140，開倉價$28，尺碼由100至130；牛仔花花裙，原價$175，開倉價$35，一至五歲都有碼。（TommyBear）</p><p><spanclass><fontstyle>超值：夏威夷裝  &#13;<br> AlexandraZ夏威夷衫，至啱活潑無時停的小朋友，上身還有藍底花花，同款另有格仔及條紋圖案，備有2至8尺碼；藍底明線短褲，另有杏、淺藍和黑三色，尺碼由2至10。&#13;<br> 衫原價：$105&#13;<br> 開倉價：$31.5-$37.5&#13;<br> &#13;<br> 褲原價：$70&#13;<br> 開倉價：$21&#13;<br> （童話國）</fontstyle></spanclass></p><p><spanclass><fontstyle>夠Sexy：牛仔吊帶裙  &#13;<br> 以牛仔衫褲起家的Guess，其童裝系列GuessKids亦帶點牛王味，以這件吊帶連身牛仔裙為例，綑邊設計令硬邦邦的牛仔布，變得活潑可愛，尺碼由兩歲至七歲都有。&#13;<br> 原價：$295&#13;<br> 開倉價：$103&#13;<br> （童話國）</fontstyle></spanclass></p><p><spanclass><fontstyle>百寶工人褲  &#13;<br> AlexandraZ的工人褲無論前後都有繡花公仔點綴，加上褲身多袋的設計，任小朋友放乜寶貝都得。備有2至8碼。&#13;<br> 原價：$159&#13;<br> 開倉價：$63.6&#13;<br> （童話國）</fontstyle></spanclass></p><p><spanclass><fontstyle>彩色短Tee  &#13;<br> 若各位廿四孝爸媽，怕細路仔穿背心，臂位無遮無掩易冷親，就不妨買多幾件彩色短Tee，共有十多個圖案，襯乜都Cute。尺碼由100至130。&#13;<br> 原價：$90&#13;<br> 開倉價：$18&#13;<br> （TommyBear）</fontstyle></spanclass></p><p><spanclass><fontstyle>花格底衫  &#13;<br> 花呢碌的格仔背心，當底衫着又得，小朋友着上面亦掂，另有粉藍、淺綠、淡黃及鮮橙色，尺碼由100至160，若果媽咪你生得細粒啲，可着埋一份。&#13;<br> 原價：$56&#13;<br> 開倉價：$18&#13;<br> （TommyBear）</fontstyle></spanclass></p><p><spanclass><fontstyle>色邊白Tee  &#13;<br> AlexandraZ棉質紅或綠邊的白Tee，穿上身軟熟又索汗，Tee身印有灰色立筆動物畫，充滿童真，另白色Tee吸熱慢，就算有猛烈陽光兜頭曬，都無咁易出汗。備有2至12碼。&#13;<br> 原價：$95&#13;<br> 開倉價：$28.5&#13;<br> （童話國）</fontstyle></spanclass></p><p><b> <spanclass><fontstyle>日本出口貨辦  </fontstyle></spanclass></b> &#13;<br> TommyBear乃出口日本的童裝品牌，在港並未有門市，貨品在日本一般百貨公司及超級市場均有售，雖然只有六、七年歷史，但勝在價錢相宜，質料亦唔錯。&#13;<br> &#13;<br> <b> 開倉點</b> &#13;<br> TommyBear童裝開倉&#13;<br> 電話：24268771&#13;<br> 地址：尖沙嘴梳士巴利道3號星光行1916室&#13;<br> 營業時間：即日起至5月31日，每日11:00am-6:00pm。&#13;<br> 備註：只收現金，以及請自備購物袋。&#13;<br> &#13;<br> 童話國&#13;<br> 電話：24130103&#13;<br> 地址：荃灣大壩街4至30號荃灣廣場五樓&#13;<br> 營業時間：11:00am-9:00pm，星期六、日延至晚上9:30pm。</p></body></html>