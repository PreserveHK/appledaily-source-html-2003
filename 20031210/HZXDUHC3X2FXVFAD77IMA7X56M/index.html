<html><header><meta charset="utf-8"><title>當唐詩詠愛上運動時</title></header><body><h1>當唐詩詠愛上運動時</h1><p>模特兒出身的新晉女藝人唐詩詠(Natalie)可說是典型的香港人，讀書時代是運動健兒，但踏出社會工作後，因工作繁忙，就完全忘了經常做運動對身體的好處；不過，自她重拾羽毛球拍後便愛上了這運動。&#13;<br>文：曾雁平　攝影：張家俊</p><p>剛拍罷電視劇《當四葉草碰上劍尖時》的美少女Natalie，近期又忙於拍攝新劇《心靈雞湯》，工作時間表排得密麻麻；但每星期最少會抽時間打羽毛球及學跳舞，如果時間許可還會去騎馬接觸大自然。她說：「現在無論工作怎忙，總會抽時間打波及跳舞，以求出一身汗，及紓緩工作上的壓力。」<br> &#13;<br> <spanclass>抽空打羽毛球紓壓 &#13;<br> 自小已打羽毛球、跑步及乒乓球的唐詩詠說：「讀書時都算幾好動，曾經很喜歡跑步，還試過代表學校參加學界比賽，在四乘一百米接力拿過獎牌；不過，自從做了模特兒後，因為工作太忙，就漸漸忘記做運動。」&#13;<br> 「由於拍劇同廣告壓力好大，有時真的不知點樣去面對同應付；記得大約兩年前，有朋友見我工作咁辛苦，壓力又咁大，叫我試吓打番羽毛球，睇吓會唔會有幫助。打過幾次之後，原來打波真係可以視為一種發洩，重可以好有效咁紓緩工作上帶來嘅壓力。」Natalie說。&#13;<br> 唐詩詠現在除了打羽毛球外，還很喜歡嘗試其他不同的運動，例如騎馬、跳舞及打保齡球，閒時在家也會邊看電視邊拉筋，務求經常能夠郁動身體，保持身手敏捷。</spanclass></p><p><spanclass>唔做運動冇晒衝勁 &#13;<br> 她說：「我以前唔多飲水，但自從打番波同多做咗運動，經常流汗，流汗多自然要補充番水份；而自己發覺飲番多啲水後，看起上嚟會精神好多，日常工作亦冇以往咁容易疲倦。」&#13;<br> 「現在可以話愛上咗運動，無論幾忙都好，唔做運動，個人好似冇晒衝勁咁，所以每個星期點都會抽兩日時間，去南華會打番兩日波。另外，我重諗住盡量早點起身跑步，做多些帶氧運動，以加強心肺功能。」她笑說。<br> &#13;<br> <spanclass>建議女士多跳舞 &#13;<br> 她還建議女士們，如覺得打波及跑步等不適合自己，可以嘗試跳舞，因為跳舞運動量很大，每星期跳兩次，也是很不錯。她說：「大家不要以為不去玩不去『蒲』就是健康，總之多做運動，就能體會所帶來的各種好處。」<br> &#13;<br> <spanclass>唐詩詠小檔案 &#13;<br> 花名：日本妹&#13;<br> 出生日期：5月3日&#13;<br> 身高：1米68&#13;<br> 體重：44公斤&#13;<br> 嗜好：羽毛球、騎馬、跳舞、唱歌&#13;<br> 曾受訓練：跳舞&#13;<br> 曾參與演出：Y2K（2000年）、&#13;<br> 當四葉草碰上劍尖時（2003）等</spanclass></spanclass></spanclass></p></body></html>