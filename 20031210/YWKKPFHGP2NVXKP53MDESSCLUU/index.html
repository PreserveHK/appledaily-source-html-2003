<html><header><meta charset="utf-8"><title>新車速報：紳寶9-52.3AeroStationWagon<br>歐寶Vectra3.2GTS《無間道》中成焦點</title></header><body><h1>新車速報：紳寶9-52.3AeroStationWagon<br>歐寶Vectra3.2GTS《無間道》中成焦點</h1><p>近期宣傳一浪接一浪，響城中掀起一陣漣漪嘅電影《無間道Ⅲ終極無間》，將會喺嚟緊嘅星期五（12月12日）上映，除片中一班型男美女如劉德華、梁朝偉、黎明及陳慧琳等備受矚目之餘，片中主角所駕駛嘅車款，亦引起不少車迷嘅注目。今日就等我哋深入認識吓，劉德華響片中駕駛嘅紳寶9-52.3AeroStationWagon，以及黎明作座駕嘅歐寶Vectra3.2GTS型號啦！&#13;<br>&#13;<br>記者、攝影：陳偉林　&#13;<br>部份圖片由寰亞電影提供&#13;<br>車輛提供：福方汽車&#13;<br>查詢：25080000（紳寶）	29888080（歐寶）</p><p><spanclass><fontstyle>紳寶9-52.3AeroStationWagon&#13;<br> 外斂內剛個性突出  &#13;<br> 一套電影嘅成功，除台前幕後一班工作人員嘅努力之外，片中一班主要演員用過嘅物件及汽車，亦能烘托出其個性，並能加深一份凝聚力。&#13;<br> 就正如片中劉德華所起用嘅紳寶9-5AeroStationWagon，一部看似追求實用性嘅五門掀背車，查實骨子裏唔單止有講究豪華嘅配套，兼且佢重用上一台輸出強勁嘅2.3公升直4Turbo偈，既有溫馴嘅一面，又能夠演繹出剛勁豪邁本色，正好切合主角身份要求。</fontstyle></spanclass></p><p><b> 記者評語：引擎扭力輸出強</b> &#13;<br> 車身線條較粗獷性嘅設計，既有個性又充滿剛陽味道，配合一台辛辣嘅2.3公升Turbo引擎，扭力輸出強橫有勁，而實用嘅尾廂配搭，重別具RV本色㖭！&#13;<br> &#13;<br> <b> 小檔案</b> &#13;<br> 引擎：2290cc直4DOHCTurbo&#13;<br> 馬力：250ps/5300rpm&#13;<br> 扭力：35.7kgm/1900rpm&#13;<br> 尺碼：4830×1795×1495mm&#13;<br> 軸距：2705mm&#13;<br> 車重：1660kg&#13;<br> 新車售價：$418,000</p><p><spanclass><fontstyle>歐寶Vectra3.2GTS盡現High-tech個性  &#13;<br> 然而，片中黎明作座駕嘅歐寶Vectra3.2GTS，屬車廠新近面世嘅車款，兼且重係頂級房跑車型號，既有一身獨特嘅外形，加上全車大包圍配搭，馳騁於公路上必然成矚目焦點。而部車本身一台3.2公升V6偈，匹配上出眾跑車化底盤結構，不僅有強勁加速爆炸力，超卓操控性重盡現出主角心思縝密嘅性格呢！&#13;<br> 再者，新車座艙鋪排，亦盡屬潮流下嘅簡約設計，置身其中一份舒泰感，更會牽動影迷有感同身受嘅感覺呢！</fontstyle></spanclass></p><p><b> 記者評語：一身包圍型到盡</b> &#13;<br> 外表沉實內斂，惟一套全車包圍卻盡顯房跑車本色，一台3.2公升V6偈爆炸力強勁，匹配四輪穩紮跑車懸掛設計，重帶出高循迹演繹。&#13;<br> &#13;<br> <b> 小檔案</b> &#13;<br> 引擎：3175ccV6DOHC&#13;<br> 馬力：211ps/6200rpm&#13;<br> 扭力：30.6kgm/4000rpm&#13;<br> 尺碼：4610×1800×1465mm&#13;<br> 軸距：2700mm；車重：1510kg&#13;<br> 新車售價：$328,000</p><p><spanclass><fontstyle>陳慧琳　杜汶澤　&#13;<br> 都有紳寶汽車代步  &#13;<br> 戲中除兩位主角黎明及劉德華，分別以紳寶及歐寶嘅汽車作座駕外，原來戲中嘅李心兒（陳慧琳飾演），同埋徐偉強（杜汶澤飾演），都分別以紳寶9-3開篷車及9-5四門房車作代步工具，兼且重係頂級型號㖭！</fontstyle></spanclass></p><p><spanclass><fontstyle>《無間道Ⅲ終極無間》上網睇多啲  &#13;<br> 如果你想知多啲《無間道Ⅲ終極無間》電影更多資料的話，不妨Click入佢哋嘅官方網頁睇吓，內裏除有精采劇照及電腦Wallpaper畀你Download外，另外重有Screensaver同遊戲玩㖭！大家記住唔好錯過喇！&#13;<br> 網址：<ahref http:> http://www.infernalaffairs.com  </ahref></fontstyle></spanclass></p></body></html>