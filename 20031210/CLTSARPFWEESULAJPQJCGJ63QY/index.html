<html><header><meta charset="utf-8"><title>展覽速報：香港電腦節2003明天開鑼<br>揸《蘋果》優惠狂掃筍貨</title></header><body><h1>展覽速報：香港電腦節2003明天開鑼<br>揸《蘋果》優惠狂掃筍貨</h1><p>咪話小記唔預早提醒你，無論聽日有乜節目約會，都要預早推咗佢，因為喺深水埗將會舉行一連四日嘅香港電腦節2003──聖誕資訊科技大滙展，以上兩次嘅經驗，必定人頭湧湧，抵買貨品更會非常搶手，唔少正貨更可以《蘋果》優惠價購買，令你慳上加慳！想買份聖誕禮物送畀朋友就更加唔可以走寶。&#13;<br>&#13;<br>記者：許福合</p><p>電腦節愈搞愈旺，算係切合到前財爺推動本土經濟嘅宏願。讀者只需憑今日或明日嘅《蘋果日報》，即可以優惠價購買今日介紹嘅抵買產品，落場掃貨自然抵過人。</p><p><b> 數碼相機大召集</b> &#13;<br> <spanclass><fontstyle>半價買寶麗萊PDC2150  &#13;<br> 場中至抵都要數呢部PolaroidPDC2150數碼相機，備有211萬像素解像度，場中以半價發售，不過只限售30部，有興趣就要行快步！&#13;<br> 原價：$1,100&#13;<br> 特價：$550（限量30部）&#13;<br> 攤位18-21</fontstyle></spanclass></p><p><spanclass><fontstyle>扭鏡DC寶麗萊Miss  &#13;<br> Polaroid最新Miss輕巧數碼相機，外形輕巧，更係今年大熱扭鏡設計，可玩自拍；Miss擁有200萬像素，兼容SD?MMC卡，備有酷銀、火紅及香檳紫三種顏色，夠晒搶眼。&#13;<br> 原價：$1,380&#13;<br> 蘋果價：$1,280&#13;<br> 攤位18-21</fontstyle></spanclass></p><p><spanclass><fontstyle>EZshotC2唔使三百蚊  &#13;<br> GrandVision最新輕巧型200萬像素數碼相機EZshotC2，亦會以優惠價發售，唔使三百蚊就有交易，重附送三腳架，操作容易，用嚟學影相都唔錯。&#13;<br> 原價：$690&#13;<br> 特價：$299（每日限售20部）&#13;<br> 攤位98-99</fontstyle></spanclass></p><p><b> 潮爆Mp3機大熱</b> &#13;<br> <spanclass><fontstyle>K&amp;C抵玩韓製MP3  &#13;<br> K&amp;C除咗播放MP3外，功能更見齊全，具備18小時數碼錄音、FM收音機及即場錄音，亦可當作FlashDrive使用，作抄寫資料都咁方便。《蘋果》讀者於攤位內正價購買任何一款MP3機，更可憑發票玩「包剪揼」，連贏三鋪就送一部風靡韓國嘅AIONKOREA5.1全木製揚聲器，限量五部。&#13;<br> 原價：$1,298&#13;<br> 蘋果價：$840（每天限量20部）&#13;<br> 攤位24</fontstyle></spanclass></p><p><spanclass><fontstyle>K&amp;C雙人MP3機  &#13;<br> 想甜蜜蜜咁聽MP3？就要嚟睇睇K&amp;C呢部具備雙耳機插頭MP3機，同時接駁兩個耳筒，共同分享音樂世界！配上7色背光LCD，有齊直錄MP3、FM收音、錄音及FlashDrive，《蘋果》價計落都算抵玩！&#13;<br> 原價：$1,498&#13;<br> 蘋果價：$1,198（每天限量20部）&#13;<br> 攤位24</fontstyle></spanclass></p><p><spanclass><fontstyle>Hyundai潮爆餅仔MP3機  &#13;<br> MP3機外形愈來愈古怪，呢部HyundaiHY-206就大玩圓形機身，而且更有紅、黑同灰3種顏色選擇，非常趣怪。內置128MB記憶，雖然機身細細，不過都具備錄音功能。&#13;<br> 原價：$680&#13;<br> 特價：$630&#13;<br> 攤位60-61</fontstyle></spanclass></p><p><b> 抵玩電腦周邊</b> &#13;<br> <spanclass><fontstyle>Grandmars鍵盤滑鼠套裝  &#13;<br> 想換個鍵盤滑鼠，就可以諗吓天揚Grandmars無線Keyboard&amp;Mouse（Combo2）套裝，鍵盤內置熱鍵，可直接按鍵上網、收發電郵，媒體播放等，而滑鼠更屬光學式，兼送充電器及電池，同樣預備咗個靚價畀《蘋果》讀者。&#13;<br> 原價：$338&#13;<br> 蘋果價：$229（限量30部）&#13;<br> 攤位5-7</fontstyle></spanclass></p><p><spanclass><fontstyle>C43UX經濟抵玩  &#13;<br> 打印機必定係各位掃貨對象之一，EPSONSTYLUSC43UX解像度高達2,880Optimizeddpi，簡單易用，加上6微微升墨點及4色打印，效果都唔錯，重有《蘋果》優惠價，更加抵玩。&#13;<br> 原價：$498&#13;<br> 特價：$398&#13;<br> 攤位60-61</fontstyle></spanclass></p><p><spanclass><fontstyle>NECDVD燒碟機$1,000有找  &#13;<br> NECND1300ADVD+/-RW一向都係最抵玩嘅DVD燒碟機，《蘋果》讀者更可以優惠價購買，盒裝版隨機附送11套軟件，包括《Nero》及《Cynerlink》等，亦會獲贈RecosmoDVD-R光碟10片。&#13;<br> 原價：$1,080&#13;<br> 蘋果價$999&#13;<br> 攤位38-39</fontstyle></spanclass></p><p><spanclass><fontstyle>ScanMaker4900工作夠用  &#13;<br> 數電腦配件點會少得掃描器，MustangScanMaker4900解像度高達4,800×2,400dpi，隨機送埋35mm燈箱，一般工作都好夠用！&#13;<br> 原價：$1,299&#13;<br> 蘋果價$899&#13;<br> 攤位42-43</fontstyle></spanclass></p><p><spanclass><fontstyle>Veriton3600G電腦組合  &#13;<br> 想整套電腦搬返屋企都有好選擇，AcerVeriton3600G使用Celeron2.5GHz，不過留意唔包芒！&#13;<br> 原價：$3,996&#13;<br> 特價：$3,796.2（95折）&#13;<br> 攤位84、100-101</fontstyle></spanclass></p><p><spanclass><fontstyle>acer熱賣TabletPC  &#13;<br> 最近TabletPC又熱鬧起嚟，acer嘅C111TCi用咗Centrino1GHz規格，現場購買重會加送1枚鋰電池及充電器。&#13;<br> 原價：$13,980&#13;<br> 特價：$13,281（95折）&#13;<br> 攤位84、100-101</fontstyle></spanclass></p><p><b> 現場特別活動</b> &#13;<br> 1.凡於電腦節及附近嘅黃金、高登購物中心購買滿$500，即可憑發票往大會抽獎站，便有機會獲得總值超過一百萬豐富獎品。&#13;<br> 2.大會邀得已經變身成全職IT人嘅何寶生先生擔任資訊科技大使，於大滙展期間為市民介紹及講解最新嘅電腦數碼資訊科技產品。&#13;<br> 3.大會將與柯達大滙展期間舉行柯達優質數碼攝影比賽，以發揮現時最新數碼攝影科技、提高市民對數碼攝影嘅興趣。&#13;<br> &#13;<br> <b> 日期</b> &#13;<br> 12月11日	（星期四）	上午11時至晚上10時&#13;<br> 12月12日	（星期五）	上午11時至晚上10時&#13;<br> 12月13日	（星期六）	上午10時至晚上10時&#13;<br> 12月14日	（星期日）	上午10時至晚上8時&#13;<br> 地點：深水埗福華街、福榮街及北河街&#13;<br> 收費：全免</p></body></html>