<html><header><meta charset="utf-8"><title>一味窩輪：新高在望藍籌輪要買</title></header><body><h1>一味窩輪：新高在望藍籌輪要買</h1><p>個市氣勢返嚟，恒指急彈216點，期指更加升夠300點，高水67點，剩番14日，就到03年埋單之時，噚日所見，好多芬佬揸重嘅股份，升得有啲過火，擺明係芬佬做嘢，做櫥窗裝飾嗰隻，似乎指數唔創03年新高勢不休。&#13;<br> 國企股先藍籌創03年新高，夠勇嘅，可以搵啲國企Call輪埋手，亦可搵啲藍籌Call輪諗吓，例如新地（016）與長實（001）嘅Call輪。&#13;<br> 新地輪對象有9118與9107兩件，9118明年4月到期，輪價64仙，溢價7.7%，槓桿率10.2倍。9107明年5月到期，輪價65仙，溢價11.1%，槓桿率10倍。&#13;<br> 長實Call輪對象有9065同9074兩件，9065明年3月到期，輪價46.5仙，溢價7.3%，槓桿率13倍。9074明年6月到期，輪價63仙，溢價6.7%，槓桿率9.6倍。<br> &#13;<br> <spanclass>滙豐Call輪博兩件 &#13;<br> 驚住地產股上落飄忽唔定，則諗吓啲銀行Call輪。銀行股喺近期波動市況中，相對較為穩定。滙豐Call輪搏殺對象係9148同9274，9148明年4月到期，輪價88仙，溢價4%，槓桿率13.4倍。9274明年5月到期，輪價76仙，溢價5.5%，槓桿率15.7倍。&#13;<br> 章盛</spanclass></p></body></html>