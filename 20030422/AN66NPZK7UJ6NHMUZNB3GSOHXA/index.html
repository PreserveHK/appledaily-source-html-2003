<html><header><meta charset="utf-8"><title>消費BestBuy：<br>新款泳衣登場熱辣ShowOff</title></header><body><h1>消費BestBuy：<br>新款泳衣登場熱辣ShowOff</h1><p>香港地，個個女仔都話要瘦身，為嘅都係想有窈窕嘅身材啫，各位忍得咁辛苦，飯都唔敢食多粒，才得到纖瘦優美嘅身形，咁好成績，點可以唔畀多啲人見識吓呢？一於趁夏天將至，揀番件有型兼性感嘅泳衣，配合陽光海灘，盡情咁ShowOff啦！&#13;<br>&#13;<br>記者：馬慶武攝影：陳陶鈞ImageGirl:Maggie(K-one)</p><p><spanclass><fontstyle>比堅尼款式配搭最多  &#13;<br> 今季最新推出嘅泳衣款式，大部份都係比堅尼款式，有牛仔布料、有印上閃粉Monogram圖案、亦有以卡通人物做主角，要童真有童真，要性感得性感；重有啲款式有圍巾、背心、甚至短袖外衣供配襯，想性感得嚟加啲神秘感，一樣掂。</fontstyle></spanclass></p><p><spanclass><fontstyle>Playboy&#13;<br> 白紅Monogram比堅尼  &#13;<br> 比起黑底閃粉Monogram多添活潑感覺，白底襯上紅色兔仔頭更青春更搶眼。(西武)</fontstyle></spanclass></p><p><spanclass><fontstyle>Dolce&amp;Gabbana&#13;<br> 夏威夷花比堅尼  &#13;<br> 上身下身都印有大大朵夏威夷花，而泳褲上寫住撩草Dolce&amp;Gabbana，款靚之餘都滿足到虛榮一族。(西武)</fontstyle></spanclass></p><p><spanclass><fontstyle>Triumph&#13;<br> 地中海風景圖案比堅尼  &#13;<br> 以地中海風景嚟做泳衣圖案，令人諗起到海邊度假嘅輕鬆感覺。(Triumph)</fontstyle></spanclass></p><p><spanclass><fontstyle>PrincesseTam．Tam&#13;<br> 亞熱帶女郎比堅尼  &#13;<br> 泳衣布滿椰林樹影，重加埋跳緊舞嘅亞熱帶女郎，好有沙灘Feel。(PrivateShop)</fontstyle></spanclass></p><p><spanclass><fontstyle>小熊維尼&#13;<br> 短袖泳衣  &#13;<br> 超密實款式，下身係深藍色短褲，而上身重可以加件泳衣料嘅短袖衫。好彩件短袖衫圖案顏色都幾搶，增加一點可觀性。(Sogo)</fontstyle></spanclass></p><p><spanclass><fontstyle>Playboy&#13;<br> 牛仔布比堅尼  &#13;<br> 特別在泳褲以牛仔布做，而上身泳衣亦有牛仔布料圍邊，加埋心口閃粉兔仔頭圖案，夠晒潮流。(西武)</fontstyle></spanclass></p><p><spanclass><fontstyle>VanityCase&#13;<br> 一套四件連外衣  &#13;<br> 一套四件，毛巾背心加條牛仔短褲同普通便服無咩分別，着出街一樣得，去到沙灘又可以搖身一變，展現印滿鮮豔圖案嘅黃色比堅尼，超級可愛。(Sogo)</fontstyle></spanclass></p><p><spanclass><fontstyle>Gottex&#13;<br> 厘士繡花比堅尼  &#13;<br> 花朵花紋繡在白底泳衣上，而且用上不少厘士質料，配襯埋一條同花長圍巾，帶有勁濃烈嘅成熟高貴感。(Privee)</fontstyle></spanclass></p><p><b> 女士們點睇？</b> &#13;<br> </p><p><b> 售賣點：</b> &#13;<br> PrivateShop(22658877)九龍塘又一城L1-36號舖&#13;<br> Privee(22657722)九龍塘又一城LG2-57號舖&#13;<br> Sogo(28318517)銅鑼灣崇光百貨二樓女裝泳衣部&#13;<br> 西武(28900253)銅鑼灣告士打道311號皇室大廈&#13;<br> Triumph(27637668)各黛安芬專櫃及專門店</p></body></html>