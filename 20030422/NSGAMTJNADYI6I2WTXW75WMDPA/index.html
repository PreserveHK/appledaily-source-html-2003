<html><header><meta charset="utf-8"><title>新車速報：<br>歐寶Vectra3.2GTS有型跑手</title></header><body><h1>新車速報：<br>歐寶Vectra3.2GTS有型跑手</h1><p>早前，德國歐寶（Opel）代理，運嚟全新Vectra2.2Elegance豪華轎車外，同時間頂級跑版嘅Vectra3.2GTS型號，亦經已靜悄悄抵埗。新車唔單止有一個惡形惡相嘅外觀，佢重有一台狠辣嘅3.2公升V6偈，不但性能超卓，配合埋豪華兼且設備講究嘅裝置，可真會是一部動靜皆宜嘅高性能房跑車呢！&#13;<br>&#13;<br>記者：陳偉林　攝影：陳偉強&#13;<br>ImageGirl：Clara</p><p><spanclass><fontstyle>座艙講究不失實用感  &#13;<br> 座艙陳設刪除咗原有桃木裝飾，改以High-tech味濃嘅金屬面板，配襯響全車高級真皮布置，跑格鮮明突出；而駕駛席更加有兩段座墊調校，惟欠缺電動操作稍嫌美中不足。然而，掀背尾廂匹配尾排可左右獨立收摺功能，還有一份不可多得嘅實用性。除電窗、電鏡及中央門鎖外，少不了重有原廠恒溫冷氣、高級音響，重有免提式電話同前後八個安全氣袋連充氣簾幕㗎！</fontstyle></spanclass></p><p><spanclass><fontstyle>原廠包圍跑意盎然  &#13;<br> 看似方匣子兼一派斯文嘅Vectra車系，惟呢部高性能版本嘅GTS型號，卻加有全車一體式嘅大包圍，予人倍見跑意之餘，低斜嘅掀背式線條，另加有原廠尾定翼，還有四輪粗豪嘅跑車合金胎軨，單係一身賣相，均較原來嘅Vectra2.2Elegance，要來得更具跑車魅力呢！</fontstyle></spanclass></p><p><spanclass><fontstyle>強化底盤有出眾操控感  &#13;<br> 最教車迷歡喜嘅，相信會係VectraGTS嗰台3.2公升V6偈嘅配搭，輸出強勁之餘加上內輔Ecotec設計，令每段輸出更見平均，匹配埋最新5前速半自動波箱，還帶出多一份手波車嘅好玩一面。新車穩紮底盤設計，加上經強化嘅懸掛組合，重有IDS、ESP及TCS主動式電子裝置，令呢部高性能房跑車，有更佳循迹表現㖭！</fontstyle></spanclass></p><p><spanclass><fontstyle>靚女Clara點睇部車?  &#13;<br> 相比來得斯文嘅Vectra2.2Elegance，呢款Vectra3.2GTS要有霸氣得多，而掀背式外形看來流暢富動感之餘，以金屬面板鑲嵌嘅座艙，既有三幅式跑車軚環，又有仿桶形前座組合，好有一份跑車氣概。&#13;<br> &#13;<br> <b> 記者試後簡評</b> &#13;<br> 對比起同系嘅Vectra2.2Elegance型號，無疑GTS嘅一台3.2公升V6偈，反應更剛勁及動力源源不絕，經調校過嘅四輪懸掛有較好支持力外，四輪碟煞匹配ABS連BAC，重有CBC嘅輔助，有收放自如嘅效果呢！</fontstyle></spanclass></p><p><spanclass><fontstyle>歐寶Vectra3.2GTS規格  &#13;<br> 引擎：3175ccV6DOHC&#13;<br> 馬力：211ps/6200rpm&#13;<br> 扭力：30.6kgm/4000rpm&#13;<br> 傳動：5前速半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟（後）透氣碟（ABS）&#13;<br> 輪胎：215/50R17GoodyearEagleNCT5&#13;<br> 尺碼：4596×1798×1460mm&#13;<br> 軸距：2700mm；車重：1503kg&#13;<br> 0-100公里：8.0秒；極速：246km/h&#13;<br> 平均耗油：10.7L/100km&#13;<br> 新車售價：$348,000&#13;<br> 車輛提供：福方汽車（29888080）</fontstyle></spanclass></p></body></html>