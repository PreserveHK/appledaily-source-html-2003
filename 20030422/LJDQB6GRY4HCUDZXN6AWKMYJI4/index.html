<html><header><meta charset="utf-8"><title>住家Fun：<br>床上全日有搞作搭帳幕睇星星</title></header><body><h1>住家Fun：<br>床上全日有搞作搭帳幕睇星星</h1><p>「放假總係唔願起身。」有乜奇？但Coco同Ricky兩口子竟然話要將賴床這個永恒定律發揚光大，一於在床上磨足1Day！當然唔單止喺上面瞓覺咁悶蛋，而是向大家推介床上遊戲一大堆，別心邪，全都只係浪漫搞作。究竟喺床上可以有乜創意？咁就要由食早餐開始……&#13;<br>&#13;<br>記者：招佩珊　攝影：陳智良&#13;<br>Model：Coco、Ricky（SunSpot）&#13;<br>逢星期一至五刊出</p><p><spanclass><fontstyle>早  </fontstyle></spanclass></p><p><spanclass><fontstyle>心形班戟勁冧  &#13;<br> 床上浪漫第一式，食早餐。不過就要其中一人有所犧牲，Ricky已經早有準備，比Coco早起，皆因佢想畀Coco呢個煮飯婆一個驚喜。要唔離開張床太耐，食物就一定要現成。即食班戟，不錯之選，不過要再花點心思，搞到成個心形咁款，Coco見到一定開心。果然，Coco勁冧。</fontstyle></spanclass></p><p><br> &#13;<br> <spanclass><fontstyle>枕頭開戰當晨運  &#13;<br> 食完嗒糖早餐，Ricky一心以為要在床上度日當然就係繼續瞓覺啦！不過Coco就堅持要晨運，一手奪過Ricky的枕頭，大戰就立即展開！平日哪有這樣的閒情？Ricky立即應戰！他們提醒大家，話晒食完早餐，切忌立即就玩得太激，先講講情話調調情，一於抱着遊戲心態，增進感情。不過好勝Coco就一心要贏，結果就讓Ricky捱了一記「天殘腳」而投降。</fontstyle></spanclass></p><p><br> &#13;<br> <spanclass><fontstyle>午  &#13;<br> &#13;<br> <spanclass><fontstyle>護士誘惑玩情趣  &#13;<br> 床上午餐，一樣首選方便，迷你版杯麵最正，兩、三啖就食完一個兼飲埋湯，乾手淨腳唔怕瀉。&#13;<br> 食飽飽，甜蜜搞作陸續有來，而且夠應景。Coco話要嚟招護士誘惑，Check吓Ricky有無發燒，於是扮晒護士又探熱又聽心跳，最後重話要打埋針，雖則是膠玩具，但Ricky一於陪佢癲，大叫好痛，咁先夠情趣！</fontstyle></spanclass></fontstyle></spanclass></p><p><spanclass><fontstyle>TeaTime重溫往日溫馨  &#13;<br> 玩到攰，是時候唞唞坐底食Tea，下午茶的最佳選擇當然是蛋糕，細細件一啖一個，咁就唔會有碎屑散到一床都是。呢個時候，最好一邊食一邊搬番啲舊相出嚟回味，重唔夠SweetSweet？</fontstyle></spanclass></p><p><br> &#13;<br> <spanclass><fontstyle>晚  &#13;<br> &#13;<br> <spanclass><fontstyle>扮露營回到拍拖時  &#13;<br> 話咁快又入夜，夜晚一般係浪漫時刻，床上過日辰遊戲進入高潮，一向鬼主意多多的Ricky話要讓Coco回味拍拖一周年那次露營，不過今次喺床上！咁都得？Ricky隨手揚一揚張被單，「我有計！」只見他左夾右夾，竟然搭了個帳幕，原來佢重事先買定會發光的星星，於是兩個人一起把星星貼到帳幕上，跟住就拎埋三文治當野餐。露營、野餐兼睇星，浪漫到暈。</fontstyle></spanclass></fontstyle></spanclass></p><p><br> &#13;<br> <center> 3.唔使3分鐘就搭好個帳幕，記得要揀張深色被單，貼在上面的星星就會更加光。</center> </p><p><br> &#13;<br> <spanclass><fontstyle>雙人按摩浪漫升級  &#13;<br> 雖然Ricky一向唔愛蒲，好專一，不過Coco就決定玩到盡，今晚暫時變身做按摩女郎服侍老公。佢早就刨定書學手勢，一心諗住老公歎完後就傳授功夫，然後到自己歎，皆因按摩可以幫助修身同減肥。Coco呢招夫妻互按果然係殺着，結果係愈按愈甜蜜！咁跟住係點？你話呢？</fontstyle></spanclass></p><p><br> &#13;<br> <spanclass><fontstyle>店舖資料  &#13;<br> &#13;<br> （a）玩具反斗城（28811728）&#13;<br> 地址：銅鑼灣皇室大廈3樓&#13;<br> &#13;<br> （b）三聯書店（24123696）&#13;<br> 地址：荃灣青山公路210號富華中心3樓</fontstyle></spanclass></p></body></html>