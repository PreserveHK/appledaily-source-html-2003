<html><header><meta charset="utf-8"><title>住四百呎垃圾崗冇碇企<br>Boy'Z同居一年漏夜分居</title></header><body><h1>住四百呎垃圾崗冇碇企<br>Boy'Z同居一年漏夜分居</h1><p>男子組合Boy'Z的Kenny和Steven不經不覺一起生活已經整整一年，早前有傳他們一起睇樓，原來二人真的準備搬屋，並準備結束同居生活！不過，今次二人分居絕非因為鬧意見，而是因為地方不夠用而已。</p><p>男子組合Boy'Z自成立之後，Kenny和Steven就一同生活，租住銅鑼灣大坑一間兩房一廳的四百呎單位，兩個二十出頭的大男孩，離開家人共同生活，不知他們怎樣協調呢？&#13;<br> <br> <spanclass>廚房當衣帽間 &#13;<br> Steven說：「平時都好少喺屋企，做完嘢返屋企，我哋各自返房，之前間屋都好整齊，但係我哋愈買愈多衫，又唔知點執，試過搞到連路都行唔到，係要跳返房，好鬼誇張，不過成間屋只得三分一嘅衫係我，三分二都係佢（Kenny）嘅。」&#13;<br> 兩個人一齊生活，並不是一件容易的事，不知Boy'Z有否因為一些生活瑣碎事而起口角或動武，Kenny說：「咁又冇喎！喺屋企真係未試過，出面做嘢就試過嗌交，嗌完就冇事。」&#13;<br> 現時兩小伙子的家，衫褲鞋襪處處皆是，一條走廊，都要側身才能行過，就連廚房也掛滿衣服，認真誇張！&#13;<br> <br> <spanclass>唔會擇日搬屋 &#13;<br> Kenny笑說：「已經好咗少少㗎啦，之前重亂呀！間房真係太細，所以新屋一定要有衣帽間，嚟緊我哋各自住一個五百幾六百呎嘅單位，都喺銅鑼灣區，兩個人會住得好近，我嗰間重有兩房兩廳好大㖭！」&#13;<br> Boy'Z預計本月搬離上址，Kenny說：「日頭冇時間搬，諗住夜晚搬，雖然唔會特登擇日，不過阿媽會幫我拜吓神咁囉！」&#13;<br> 採訪、攝影：楊潔雯</spanclass></spanclass></p></body></html>