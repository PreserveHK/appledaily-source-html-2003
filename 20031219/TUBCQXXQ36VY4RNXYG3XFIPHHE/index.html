<html><header><meta charset="utf-8"><title>悉尼家庭式婚禮<br>張家輝便裝娶關詠荷</title></header><body><h1>悉尼家庭式婚禮<br>張家輝便裝娶關詠荷</h1><p>張家輝與關詠荷昨日由澳洲返港，原來二人上周一已在悉尼一名婚姻註冊官家中註冊結婚。家輝表示婚禮簡單而隨意，一對新人均沒有穿上傳統的婚紗和禮服，但關詠荷在簽婚書的一刻，仍激動落淚。</p><p>張家輝與關詠荷（Esther）早前赴澳洲結婚，事前二人為逃避傳媒追訪，一直否認此行是為了結婚，但前晚這對新婚夫婦一起返港時，兩人十指緊扣，頸上各自以頸鏈繫上一枚結婚指環。記者追問二人是否已結成夫婦時，張家輝即笑容燦爛地說：「我同佢（關詠荷）喺澳洲正式註冊結咗婚啦！」<br> &#13;<br> <spanclass>簽婚書！ &#13;<br> <spanclass>新娘子激動落淚 &#13;<br> 原來一對新人是於上周一（八日）在澳洲悉尼註冊結婚，家輝昨日說：「我同老婆好怕人多同鋪張，所以結婚儀式都選擇喺悉尼註冊官嘅屋企舉行，關詠荷嘅姐姐喺悉尼生活，係佢姐姐安排今次婚禮嘅。我哋當日喺註冊官屋企嘅花園簽結婚證書嗰一刻，Ester激動到喊，我就比較鎮定，可能因為事前乜嘢準備工夫都係我同佢姐姐一齊搞，所以比較有心理準備。」&#13;<br> 由於張家輝與關詠荷均嚮往隨意的生活，所以連結婚儀式都選擇一切從簡，兩人亦沒有穿婚紗和禮服。家輝說：「講明係隨意，所以我着套西裝連煲呔都冇戴，Esther就選擇着一套裁剪比較簡單嘅晚裝，至於觀禮嘅親友亦都係得十幾人，不過返香港之後，我哋會補影婚紗相。」</spanclass></spanclass></p><p><spanclass>享溫馨！ &#13;<br> <spanclass>手牽手海灘漫步 &#13;<br> 家輝又透露當日行禮後，雙方親友約十五人齊齊到了一間餐廳參加小型婚宴，他說：「行完禮，我同老婆就留咗喺悉尼度蜜月，前前後後玩咗十幾日先返嚟。喺澳洲嗰邊，我哋所有多唐人嘅地方都唔敢去，因為怕俾傳媒發現，如果一啲傳媒影到我哋，一啲影唔到就麻煩。而為咗保密整個婚禮，事前除咗至親知道外，我自己都唔敢同人講。」&#13;<br> 在澳洲度蜜月期間，家輝表示最難忘的是與關詠荷手牽手海灘漫步，因為今年二人各有各忙，關詠荷長時間留在內地拍劇，而家輝則忙於工作，聚少離多，所以難得有機會可以如此悠閒地拍拖吹海風及聽海浪聲，感覺特別溫馨。&#13;<br> 家輝笑說：「雖然我哋啱啱新婚，但我同佢一齊生活咁耐，一早都當咗佢係老婆，所以我都冇乜新婚嘅感覺，不過我希望呢生呢世都可以照顧佢，將幸福帶畀佢。」</spanclass></spanclass></p><p><spanclass>繼續忙！ &#13;<br> <spanclass>盼明年可做爸爸 &#13;<br> 家輝又表示婚後二人依然會住在清水灣的舊居，繼續各自工作，他說：「呢個月底可能會拍杜琪峰部新戲，二月底或三月初會演出無綫一套講無國界醫生嘅劇集，睇嚟出年都係有排忙。不過我希望出年可以做爸爸，我兩公婆都好鍾意小朋友，希望出年可以如願啦！等有BB之後先補請朋友食番一餐，𠵱家就唔會補擺喜酒嘞，因為我兩個都怕熱鬧。」&#13;<br> 採訪：陳月媚、陳烱威</spanclass></spanclass></p></body></html>