<html><header><meta charset="utf-8"><title>數清隱藏手機3部Nokia7600等你攞</title></header><body><h1>數清隱藏手機3部Nokia7600等你攞</h1><p>數12月香港至HotIT話題，一定非3G莫屬，這邊廂「3」先正式公布下個月推出3G服務，那邊廂Nokia就推出最新3G手機7600，橄欖外形已經In爆，再加上6萬5色外芒，既可影相又可拍片，最重要就係兼容2.5G制式，唔使上3G台都一樣玩盡所有功能。而今日《蘋果》就聯同Nokia送出3部3G橄欖機，想快人一步玩3G機就快快手填妥參加表格Fax嚟喇！&#13;<br>&#13;<br>記者：劉耀祥&#13;<br>攝影：陳陶鈞&#13;<br>ImageGirl：Cody</p><p>喺英國九月發表嘅7600，終於趕得切喺聖誕前同大家見面，雖然香港3G要喺出年1月先有，不過7600兼容2.5G制式，即係話可配合現時各大網絡商都一樣冇問題。論規格7600有齊3G機應有嘅裝備，6萬5色彩芒搭上VGA鏡頭，640×480解像度交足功課，兼且拍15秒短片。令人開心就係流暢度非常好，預覽畫面極為清晰及反應敏捷，拖泥帶水嘅鬼影唔再見。橄欖外形唔單止令人有新鮮感，原來重有另類用途，皆因可下載全新遊戲《RGB》，類似街機嘅《解說!!》遊戲，畫面重會一分為二玩雙打，配合向左走向右走嘅鍵盤，男一邊女一邊真係好鬼溫馨！</p><p><br> &#13;<br> <spanclass><fontstyle>Nokia7600PROFILE  &#13;<br> 制式：WCDMA/GMS900/1800雙頻&#13;<br> 顯示器：65,536色/TFT/128×160解像度&#13;<br> 鏡頭：30萬像素&#13;<br> 功能：GPRS、WAP、影相、拍片、藍芽、MP3、和弦、錄音&#13;<br> 體積：87×78×18.6mm&#13;<br> 重量：123g&#13;<br> 查詢：21366338</fontstyle></spanclass></p><p>Nokia7600細細部就有齊影相同拍片，想喺聖誕節拎住呢部型爆嘅手機縱橫各大聖誕P場，就梗係要玩吓今日《蘋果》聯同Nokia嘅有獎遊戲喇，總數會送出三部Nokia7600㖭。&#13;<br> &#13;<br> <spanclass><fontstyle>第一關考眼力  &#13;<br> 第一關考考大家眼力，試從左上圖中搵出所有隱藏咗嘅Nokia7600手機圖案（唔計模特兒手中最大那部），然後將正確數量寫喺參加表格內。&#13;<br> &#13;<br> <spanclass><fontstyle>第二關問答題  &#13;<br> 要將7600所有功能玩盡，當然要對佢有番咁上下認識，所以第二關就一於考考大家對7600知幾多，同樣請將答案填在參加表格內。</fontstyle></spanclass></fontstyle></spanclass></p><p>1.Nokia7600的VGA鏡頭最高可拍攝多少解像度？&#13;<br> A.320×240&#13;<br> B.320×640&#13;<br> C.640×480&#13;<br> &#13;<br> 2.Nokia7600每段短片最長可拍多少時間？&#13;<br> A.15秒&#13;<br> B.20秒&#13;<br> C.25秒</p><p><spanclass><fontstyle>參加辦法  &#13;<br> 1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭三名參加者，各得到Nokia7600一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Nokia員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> &#13;<br> <b> ‧必須憑報紙上的參加表格才可以參加遊戲。</b> </fontstyle></spanclass></p><p><spanclass><fontstyle>Nokia×I.T特別版  &#13;<br> 7600以「潮流轉型」為主題，所以特別聯合時裝名店I.T，推出限量特別版7600手機，除用上特大木盒外，更會有I.T頸繩同I.T現金Coupon，而且只限Nokia至專店、新港I.T旗艦店發售，想買就要行快步！&#13;<br> &#13;<br> I.T旗艦店地址：尖沙嘴廣東道新港中心</fontstyle></spanclass></p></body></html>