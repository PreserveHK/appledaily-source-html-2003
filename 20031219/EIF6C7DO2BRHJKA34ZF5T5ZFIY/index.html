<html><header><meta charset="utf-8"><title>血盆大口不敵拳頭</title></header><body><h1>血盆大口不敵拳頭</h1><p>唔少fans都知道香取慎吾個口好大，佢為明年播放嘅全新NHK大型古裝劇《新選組！》拍攝宣傳海報嗰陣，特登擘大個口，做出一個想吞自己拳頭嘅動作。不過驟眼睇落去，香取個口大極都唔夠佢個拳頭大，如果佢能夠拍一張含住個拳頭嘅海報，一定會增加唔少噱頭，吸引更多人睇套劇。</p></body></html>