<html><header><meta charset="utf-8"><title>明晚開騷考起對腳<br>王菲超激歌衫率先睇</title></header><body><h1>明晚開騷考起對腳<br>王菲超激歌衫率先睇</h1><p>王菲的「菲比尋常演唱會」明天開鑼，為配合非比尋常的主題，她的台上造型會走超現實主義，一系列歌衫將會是橫跨多個年代的古典浪漫款式，一律襯以punk味極濃的超高跟鞋。</p><p>王菲的「菲比尋常演唱會」明晚正式開鑼，其形象設計TitiKwan準備了二十多套非比尋常的歌衫，當中大部份是Titi的設計，另有部份是法國品牌Rochas及MartineSitbon，而鞋履則全是「Punk后」VivienneWestwood經典的密頭超高跟鞋。<br> &#13;<br> <spanclass>不同風格完美結合 &#13;<br> 今次Titi更為王菲設計了一件皮草中的極品-BlackGlamour皮草及兩件頭的mink，問Titi這批歌衫如何配合出演唱會的氣氛？他說：「呢批衫有啲超現實主義，因為呢批衫嘅風格係橫跨二十到四十年代，VivienneWestwood嘅鞋就係七十年代尾PunkRock嘅代表作，呢啲嘢都唔係我發明嘅，只不過我將呢啲元素作個perfectmatch啫，因為單係睇啲衫好似紗裙同BlackGlamour皮草都係好富貴女人feel，襯咗VivienneWestwood對鞋就即刻音樂味濃咗好多。」&#13;<br> 鞋踭高達十吋的高跟鞋明顯是演唱會服飾的焦點，他說：「我唔知着高跟鞋有幾辛苦，但係當然唔可以影響阿菲唱歌嘅情緒，我暫時都冇聽到佢投訴。」<br> &#13;<br> <spanclass>與HipHop勁人合作 &#13;<br> 由於今年適逢阿菲入行十五周年，故其經理人公司欲為阿菲製作紀念品，更找來被喻為世界最成功的HipHop及塗鴉工作者的EricHaze與阿菲crossover。陳家瑛說：「EricHaze設計咗個faye字樣，我哋用咗嚟印落隻手鈪，同做個鏈墜，諗住等歌迷都可以一齊留念，限量五百個。」&#13;<br> 採訪：梁錦貞、蔡如育&#13;<br> 攝影：仇志德</spanclass></spanclass></p></body></html>