<html><header><meta charset="utf-8"><title>兒子︰「媽媽有事唔可以唔救」</title></header><body><h1>兒子︰「媽媽有事唔可以唔救」</h1><p>「我媽媽生我時因為輸血感染咗丙型肝炎，佢有事我唔可以唔救，所以一知道佢有病，即刻同醫生講願意捐肝畀媽媽。」三十三歲的沈炳康是家中孻仔，其母三年多前發現有丙型肝炎，雖然他願意捐肝，但醫生指他血管太幼，不適宜進行移植手術，「我連續三個月，每星期游三日水，操弗自己希望合資格做手術。」&#13;<br> 他說，決定捐肝後不感害怕，「手術一定有風險，但自己媽媽有事，冇可能唔救。」他住院約一星期便出院，母親移植肝臟三年已大致康復，對於有市民自發捐肝救人，他說醫管局不應以官僚作風扼殺病人生存機會，「有人願意捐肝，應該盡快接受，因為香港做活肝移植好成功，咁多熱心市民，證明香港人都唔係咁自私。」&#13;<br> 年約四十歲的郭太，八年前曾割出部份肝臟予女兒，她說，由於香港捐贈器官風氣不普及，更遑論有不相識的人捐肝，故無想過輪候別人捐贈肝臟，「一開始就打算自己割畀個女，雖然醫生話個女醫唔醫得好都係一半一半，但親生女有事，一定要救。」<br> &#13;<br> <spanclass>「女兒病重點考慮咁多」 &#13;<br> 郭太說當年醫生曾警告她，外國有病例是母親捐肝予女兒，結果母親死亡而女兒存活，但她從來沒有想過自己的風險，「愈拖個女病情愈嚴重，點可以考慮咁多？」郭太說香港肝臟移植仍以近親捐贈為主，希望當局能透過更多渠道呼籲市民捐贈器官，拯救更多病人生命。	本報記者</spanclass></p></body></html>