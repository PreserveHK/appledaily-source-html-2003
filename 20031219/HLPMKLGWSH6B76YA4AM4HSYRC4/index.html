<html><header><meta charset="utf-8"><title>新車速報：<br>林寶堅尼Gallardo縮水辣跑</title></header><body><h1>新車速報：<br>林寶堅尼Gallardo縮水辣跑</h1><p>車迷期待已久，有BabyLamborghini稱號嘅Gallardo右軚版新車；終於正式踏足香港。比較之下，呢部Gallardo要較老大哥嘅Murcielago，來得更切合玩家口味；短小精悍嘅車身設計，匹配全新5.0公升V10偈同恒式四驅系統，操控性變得更靈敏快捷，奈何309km/h極速，未能在香港路面上一展所長呢！&#13;<br>&#13;<br>記者、攝影：陳偉林&#13;<br>ImageGirl：Trina</p><p>同廠Murcielago自出道以來，均予人有狂牛嘅不羈本色，尤以強勁動力輸出，以及由0至100公里加速，不過3.8秒嘅強悍表現，未必係一般用家能夠容易馴服同駕馭得到，因而廠方萌生研製細一個碼嘅Gallardo計劃。&#13;<br> &#13;<br> <spanclass><fontstyle>造型獨特　富吸引力  &#13;<br> 兩者相比，除車體尺碼有別之外，最大分別莫過於Gallardo放棄咗歐翼式車門設計，而改用上傳統車門開合配搭；惟流暢扁平嘅外形，響一對獨特成直排式Xenon頭燈組合下，加上車頭兩旁闊大嘅生氣入口，一份惡形惡相感早已透現出來。再者，車尾雙出式排氣喉，響引擎策動下發出隆隆響聲，更教人有目眩心動嘅感覺㖭！</fontstyle></spanclass></p><p><spanclass><fontstyle>座艙講究　見豪情  &#13;<br> 整個座艙鋪排，用色講究手工亦見出眾，表現出一份拉丁跑車嘅豪情；然而，駕駛席每個按鍵編排，均予人有觸手可及嘅方便，同時更帶出新一代跑車嘅High-tech味道。設備除電窗、電鏡外，還有原廠高級CD音響同恒溫冷氣組合，而特別放置於中控台頂嘅三個跑車圓表，重可以隨時提供電池量、油溫同油壓嘅顯示㗎！再者，一雙貼身剪裁另輔有透氣頭枕嘅跑車桶椅，還予人貼身承托力足嘅體驗呢！&#13;<br> &#13;<br> <spanclass><fontstyle>5.0公升V10偈　動力澎湃  &#13;<br> 新車用上一台5.0公升V10偈作核心，匹配電子恒式四驅，響出眾嘅42:58前後車重相比下，以及多套主動式ESP、ASR裝置，操控既容易又見循迹性高，而一套波檔緊湊嘅6前速波箱，更有利加速嘅暢順度。&#13;<br> 難得四輪懸掛有出眾對地抓着性之餘，吸震效果又見硬度適中及富支持力，而高效能前輪八活塞後輪四活塞卡鉗制動器，加埋ABS系統，可有收放自如感㗎！</fontstyle></spanclass></fontstyle></spanclass></p><p><spanclass><fontstyle>同場加映　&#13;<br> E-Gear半自動波版Gallardo  &#13;<br> 全新Gallardo除備有6前速手波版本外，廠方早就替用家，準備有一套Sequential6前速E-Gear半自動波型號，準買家不過要多畀14萬5千而已，就可以享受有自動波嘅方便，以及手波式操作嘅好玩一面㗎！</fontstyle></spanclass></p><p><spanclass><fontstyle>記者評語：&#13;<br> 性能強悍表現強  &#13;<br> 新車留有一貫林寶堅尼跑車特色，短少精悍嘅造型，匹配全新5.0公升V10偈及電子恒式四驅，演繹有高操控性之餘，轉彎抹角表現亦見突出，而一台中置引擎隆隆咆哮聲響，更教人有砰然心動嘅感覺。</fontstyle></spanclass></p><p><spanclass><fontstyle>林寶堅尼Gallardo規格  &#13;<br> 引擎：4961ccV10DOHC&#13;<br> 馬力：500ps/7800rpm&#13;<br> 扭力：52.0kgm/4500rpm&#13;<br> 傳動：6前速手波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）235/35ZR19PirelliPZeroRosso（後）295/30ZR19PirelliPZeroRosso&#13;<br> 尺碼：4300×1900×1165mm&#13;<br> 軸距：2560mm；車重：1430kg&#13;<br> 極速：309km/h&#13;<br> 新車售價：$2,480,000&#13;<br> 車輛提供：嘉信汽車（28938286）</fontstyle></spanclass></p></body></html>