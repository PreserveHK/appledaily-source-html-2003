<html><header><meta charset="utf-8"><title>代言MP3賺10萬　擺明唔志在<br>型女阿Yu單拖撼低2R</title></header><body><h1>代言MP3賺10萬　擺明唔志在<br>型女阿Yu單拖撼低2R</h1><p>趙頌茹（阿Yu）日前到柴灣拍攝韓國品牌SAFAMP3硬照廣告。她透露今次擔任代言人一年，有六位數字酬金，即最少賺十萬元。據知廣告商曾斟洽數位新晉歌手包括2R，最後因為阿Yu夠「型」，與產品的形象配合，故此突圍而出。</p><p>阿Yu可知自己贏了2R，成功接拍廣告？她日前滿不在乎地說：「我都唔知呀，亦都唔會理，公司話拍就拍囉！」&#13;<br> <br> <spanclass>恨拍樓盤廣告 &#13;<br> 接拍這個MP3廣告，阿Yu表示是她今年的聖誕節大禮物，她開心地說：「我好鍾意聽歌，無論去到邊都會聽，今次廣告商會送部MP3畀我，咁就啱晒！MP3裏面重會有我隻新歌《同情心》㖭！」&#13;<br> 問阿Yu還想拍甚麼類型的廣告？她先數數自己拍過甚麼廣告，然後雀躍地說：「最好就拍到個樓盤廣告啦，咁樣可能有樓送吖嘛！因為最近想自己住吓，所以想搵屋租，但係我啲朋友話租屋唔化算。不過我又怕負擔，所以唔想供。」&#13;<br> <br> <spanclass>盼寓所有露台 &#13;<br> 對於搵屋的要求，阿Yu想想後說：「唔……想望海囉，最好有個露台啦！」那麼阿Yu真的要努力接拍廣告，以達成夢想呢！　　　　&#13;<br> 採訪、攝影：陳梅香</spanclass></spanclass></p></body></html>