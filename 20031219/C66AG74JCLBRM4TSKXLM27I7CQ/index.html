<html><header><meta charset="utf-8"><title>重奪潮流教祖寶座<br>步姐和服溝名牌</title></header><body><h1>重奪潮流教祖寶座<br>步姐和服溝名牌</h1><p>雖然天后濱崎步唱片銷量大不如前就講過好多次，但佢有始終有財有勢，淨係跟佢搵食嘅人都幾百個啦，所以出親新碟都會有啲令人嘩嘩聲嘅豪華造型出現，亦都可以睇到佢新一年嘅打扮趨勢。步姐最近就一口氣影咗好多個變奏和服溝名牌時尚首飾嘅打扮，個個撞到七彩㗎！&#13;<br> <br> <spanclass>扮妓女出賣朋友 &#13;<br> 步姐今次同日本和服名設計師田村悅子密謀玩嘢，用名貴嘅和服織錦同刺繡，配啲牛仔裙或者豹紋fur嚟襯不同名牌，包括LV、Bvlgari、ChromeHearts同Marie-HelenedeTaillac嘅珠寶，講親都幾十萬港紙㗎。睇嚟齋着貴嘢已經唔能夠滿足步姐，今次搵到新方向，勢必重奪潮流教祖之位。&#13;<br> 不過咁，最近步姐做咗啲招人詬病嘅事，話說步姐喺佢新歌《BecauseofYou》MV入面首次扮妓女，話佢愛上一個嫖客，我羅拉睇過都覺得好有噱頭。但步姐接受訪問時，就話佢填詞嗰陣係搵佢個friend嘅故事做靈感，咁咪即係爆個friend當娼？步姐解釋吓好喎！</spanclass></p></body></html>