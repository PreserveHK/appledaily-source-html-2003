<html><header><meta charset="utf-8"><title>狂掃免費波鞋益街坊<br>子淇親購天明禮物　至貼心</title></header><body><h1>狂掃免費波鞋益街坊<br>子淇親購天明禮物　至貼心</h1><p>徐子淇日前到銅鑼灣一間鞋店取贊助，她在半小時取走二十對鞋，部份是用來送給親友做禮物。子淇被傳跟緋聞男友洪天明舊情復熾，聖誕將近，她表示行街時會看看有否適合天明的東西，買給他作禮物。</p><p>徐子淇近日從英國回香港放聖誕假，她會逗留至下月中旬才回去繼續學業，她每次返港都會大肆到贊助商取衣服及鞋襪，下周便是聖誕節，子淇順道把贊助衣物送給親友作禮物。至於可會送聖誕禮物給緋聞男友洪天明，她直認會買。<br> &#13;<br> <spanclass>新一代「慳妹」 &#13;<br> 子淇是圈中新一代「慳妹」，全身由頭到腳都有贊助，她日前到銅鑼灣的Skechers專門店取波鞋，在短短半小時便取走二十對波鞋，問到她可有預緋聞男友洪天明一份？她說：「呢啲波鞋啱年輕人，所以我淨係預咗攞畀妹妹、表妹同媽咪，我冇諗過要攞畀佢（指洪天明）。」&#13;<br> 哪子淇可會另外再選聖誕禮物給天明，她說：「根本平時我唔係成日送禮物畀佢，但如果節日，我都會買一啲啱用嘅禮物畀朋友。呢幾日去行街，睇到啱嘅嘢都可能會買畀天明，我哋始終係朋友一場，不過就一定唔會刻意買。」<br> &#13;<br> <spanclass>與家人吃火雞 &#13;<br> 對於被指與天明舊情復熾，子淇聖誕會否相約對方共度佳節？她說：「唔會啦，我過節嗰幾日要做嘢，其實我每次返香港，最想係可以多啲時間陪屋企人，尤其聖誕節，係familyday，我做完嘢就會同家人一齊食火雞開派對。」&#13;<br> 此外，子淇本來計劃把工作賺來的酬金，請家人到台灣旅行，大快朵頤當地美食，可是近日聽到台灣發現有「沙士」個案，她隨即打退堂鼓，子淇說：「『沙士』真係好得人驚，我寧願食少多覺瞓，暫時都係留喺香港安全啲。」&#13;<br> 採訪、攝影：比華利&#13;<br> 髮型：Calvin（TeteHairDressing）&#13;<br> 服裝：PacinoWan　場地提供：時代廣場</spanclass></spanclass></p></body></html>