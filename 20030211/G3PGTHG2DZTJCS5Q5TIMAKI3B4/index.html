<html><header><meta charset="utf-8"><title>新車速報：<br>平治E55AMG476匹狠辣房跑</title></header><body><h1>新車速報：<br>平治E55AMG476匹狠辣房跑</h1><p>自去年平治車廠推出全新E-Class以來，一直有供不應求嘅情況出現，就連呢部頂級E55AMG版本亦唔例外；皆因佢裝有一台5.5公升V8Kompressor偈，有用唔完嘅氣力外，豪邁至極嘅車廂修飾，加上可調校軟硬嘅液氣壓避震裝置，大可予人有動若脫兔、靜若處子嘅感覺呢！&#13;<br>&#13;<br>記者、攝影：陳偉林</p><p><spanclass><fontstyle>專有包裝氣派不凡  &#13;<br> 呢一代平治E-Class之所以備受追捧，皆因佢嘅造型較前流暢更具時尚感外，而且重予人有一份瀟灑嘅氣量；而頂級E55AMG版，全車更裝上專有包圍、兩邊車身裙腳、四出式排氣尾喉跟18吋大口徑合金胎軨配搭，自然倍見有一份活力感㗎！&#13;<br> &#13;<br> <spanclass><fontstyle>平治E55AMG身份識別  </fontstyle></spanclass></fontstyle></spanclass></p><p><spanclass><fontstyle>配搭高尚更顯尊貴  &#13;<br> 至於車廂裝飾更不在話下，前後兩排以AMG獨有雙色真皮配襯外，前排一雙桶椅重有椅背氣墊軟硬調節，當然唔少得重有高級桃木修飾。再者，除電窗、電鏡及電天窗外，另外重有高級CD音響同前後獨立恒溫冷氣裝置，當然重有不可或缺嘅智能兩段式安全氣袋連充氣簾幕㖭。</fontstyle></spanclass></p><p><spanclass><fontstyle>5.5公升V8偈輸出嚇人  &#13;<br> 繼平治C32AMG以一台3.2公升V6Kompressor偈作骨幹後，呢部新款E55AMG，亦以一台5.5公升V8Kompressor偈作主打，除馬力輸出驚人外，低轉極高扭力配搭，亦教人輕觸油門下，可有難以駕馭嘅加速爆炸力。然而，最令人拜服會係佢不失寧靜舒適一面，遇有需要快跑一段路程的話，大可將懸掛調硬一點，以及將車身降低，以求有更佳嘅路面循迹性及走彎能力㗎！若然並非有大口徑透氣煞車碟、ABS連EBD裝置，同埋多項電子主動系統輔助的話，一般人難以馴服到E55AMG嘅野性呢！</fontstyle></spanclass></p><p><spanclass><fontstyle>記者試後簡評  &#13;<br> 擁有跟平治E-Class相近嘅外觀，賣相趨時吸引，表現一派豪邁感外，而一台5.5V8Kompressor偈輸出驚人，而四輪液氣壓吸震筒軟硬得宜，有出眾循迹性同對地抓着力，難得重有豪華舒適嘅乘坐感。</fontstyle></spanclass></p><p><spanclass><fontstyle>平治E55AMG規格  &#13;<br> 引擎：	5439ccV8DOHC機械增壓&#13;<br> 馬力：	476ps/6100rpm&#13;<br> 扭力：	71.4kgm/2650-4500rpm&#13;<br> 傳動：	5前速Speedshift半自動波，後輪驅動&#13;<br> 懸掛：	（前）四連桿（後）多連桿&#13;<br> 制動：	（前）透氣碟（後）透氣碟（ABS）&#13;<br> 輪胎：	（前）245/40ZR18ContinentalSportContact2&#13;<br> 　　　	（後）265/35ZR18ContinentalSportContact2&#13;<br> 尺碼：	4849×1822×1295mm&#13;<br> 軸距：	2854mm&#13;<br> 車重：1835kg&#13;<br> 0-100公里：4.7秒&#13;<br> 極速：	250km/h（有限制）&#13;<br> 平均耗油：	12.9L/100km&#13;<br> 新車售價：	$1,110,000&#13;<br> 車輛提供：	仁孚行（28957288）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>寶馬M5  &#13;<br> 引擎：4941ccV8DOHC&#13;<br> 馬力：400ps/6600rpm；扭力：51.0kgm/3800rpm&#13;<br> 尺碼：4784×1800×1437mm&#13;<br> 軸距：2830mm；車重：1795kg&#13;<br> 0-100公里：5.3秒；極速：250km/h&#13;<br> 新車售價：P.O.A.&#13;<br> 查詢：寶馬香港（27145271）&#13;<br> &#13;<br> <spanclass><fontstyle>簡評：  推出經已有一段日子嘅M5高性能房跑車，跑車科技遠不及新一代M3，惟同級車中亦可謂係表表者之一，另外亦有着一份強悍獨特性。</fontstyle></spanclass></fontstyle></spanclass></fontstyle></spanclass></p></body></html>