<html><header><meta charset="utf-8"><title>柚子靠多啦A夢翻生</title></header><body><h1>柚子靠多啦A夢翻生</h1><p>多啦A夢呢個卡通人物果然係永垂不朽，近排歌唱事業冇乜起色嘅組合柚子，幫多啦A夢卡通片唱咗首主題曲之後，人氣即時急升，喺街度有唔少大小朋友搵佢哋攞簽名！柚子自然食住條水，幫電影版多啦A夢做埋配音啦。佢哋話第一次配音，食螺絲食到怕喎！</p></body></html>