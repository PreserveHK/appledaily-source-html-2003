<html><header><meta charset="utf-8"><title>等上機打Golf機　TigerWoods練波都靠佢</title></header><body><h1>等上機打Golf機　TigerWoods練波都靠佢</h1><p>搭飛機去遊埠，梗係好玩啦；不過，等上機嗰陣就唔知做乜好，而且分分鐘班機重會Delay㖭，唔通未出發就Shopping咩。不過，𠵱家喺機場就有多一樣嘢玩，就係打Golf，因為全亞洲首部設於機場內的模擬高爾夫球機已「降落」香港國際機場離境大堂，最啱就係等上機、轉機時一展身手。&#13;<br>&#13;<br>記者：劉耀祥　攝影：伍慶泉　ImageGirl：Marcella</p><p><spanclass><fontstyle>8國球場場景  &#13;<br> 呢部Visiotics模擬高爾夫球機可模擬8個國家的球場場景，甚至可以計算擊球距離及重播揮桿片段，就連著名球手TigerWoods都係用呢部機嚟練波。負責人Philips重透露，現時已有多項比賽進行，獎品由手表到旅遊大獎都有，贏咗更有機會去現場實景打Golf。不過想參加都唔係咁易，要Philips認為你係有潛質，先至會邀請你參加比賽，所以真係非一般遊戲機。</fontstyle></spanclass></p><p><center> ■操作整部高爾夫球機就靠呢個TouchScreen同呢排「腳掣」。</center> &#13;<br> <br> &#13;<br> <spanclass><fontstyle>Visiotics模擬高爾夫球  &#13;<br> 地點：香港國際機場離境大堂遊戲特區&#13;<br> 時間：7am-11pm&#13;<br> 查詢：31070730&#13;<br> 收費：HK$60（5分鐘）　HK$100（10分鐘）　HK$150（5個洞，時間不限）</fontstyle></spanclass></p></body></html>