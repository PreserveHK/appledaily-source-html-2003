<html><header><meta charset="utf-8"><title>一味窩輪：太A有勢買9475</title></header><body><h1>一味窩輪：太A有勢買9475</h1><p>昨日啱啱講緊揸太ACall輪9475要有耐性，隻輪就升11.5%，當然由正股太A（019）帶動。&#13;<br> 個市似乎真係輪流炒藍籌，落後者踢番高，太A收30.60元，升50仙，成交6.6球，比前日多近1倍。太B（087）升幅4%，比太A升幅1.7%大好多。太A成交增而太B又跑贏太A，意味有真心買家入市買貨。Call輪都重有水位，值得跟入。&#13;<br> 太ACall輪4件，冇得揀，得隻9475啱炒，今年5月夠鐘，現價13.6仙，溢價11.9%，槓桿率22.5倍，昨日成交75球，大增11倍。<br> &#13;<br> <spanclass>恒指Call輪9553近平水 &#13;<br> 太A升，同國泰航空（293）升50仙（4.4%）有啲關係，國泰升又同油價回落有關。國泰唯一Call輪9247彈升28%，打入10大龍虎榜，隻輪一向成交淡靜，金額得13萬銀，現價19仙，溢價0.6%，槓桿率6.3倍。&#13;<br> 隻輪平水咁滯，數據唔錯，但成交唔多兼且下星期最後買賣，無謂買。&#13;<br> 恒指跌37點，唔係代表大市轉勢向下，美股睇好，可支持港股向上，逢低買啲恒指Call輪，想買賣方便揀9552，3月到期，穩陣啲買9668，6月到期。講數據，揀9553，平水咁滯，雖然槓桿率較細，但揸到過年都唔使輸溢價。&#13;<br> 章盛</spanclass></p></body></html>