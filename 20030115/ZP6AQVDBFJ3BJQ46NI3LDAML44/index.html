<html><header><meta charset="utf-8"><title>汽車專題：本報記者德國慕尼黑<br>試駕經典寶馬名車</title></header><body><h1>汽車專題：本報記者德國慕尼黑<br>試駕經典寶馬名車</h1><p>早前，筆者應寶馬車廠嘅邀請往外地試車，順道停留德國慕尼黑，參觀一個非公開BMWGroupMobileTradition名車收藏館嘅同時，竟想不到會有一次難忘嘅經歷；就係有難得嘅機會，駕駛多款曾顯赫一時嘅寶馬經典名車，響長達二百公里嘅公路上飛馳，嗰份不可多得嘅駕駛經歷，跟只有攝氏幾度嘅氣溫下，真可謂百般滋味在心頭呢！</p><p><b> 寶馬328Roadster</b> &#13;<br> 引擎：1937cc直6OHV&#13;<br> 口徑×衝程：66.0mm×96.0mm&#13;<br> 馬力：80ps/5000rpm&#13;<br> 傳動：4前速手波，後輪驅動&#13;<br> 懸掛：（前）獨立搖臂（後）橫向連桿&#13;<br> 制動：（前）鼓式（後）鼓式&#13;<br> 輪胎：175/R16&#13;<br> 尺碼：3750×1550×1340mm&#13;<br> 軸距：2400mm；車重：820kg&#13;<br> 極速：150km/h&#13;<br> 製造年份：1937年&#13;<br> 總產量：464輛&#13;<br> 當年售價：約7,400馬克</p><p><spanclass><fontstyle>初次接觸老爺車心情緊張  &#13;<br> 綜觀當時一眾來自中國、香港及台灣嘅汽車傳媒，大抵年紀都不過二十來三十多歲左右，相信一世人都未必有如斯經歷，一次過嘗試駕駛多部年過半百嘅老爺車同經典跑車㗎！而筆者夥同另一位傳媒朋友，不假思索就跳進一輛古典嘅開篷跑車座艙內，並充當先頭部隊，跟着領航車前行。及後翻查到佢嘅行車資料，才曉得呢輛係1937年製嘅寶馬328Roadster呢！由於座艙布局跟設備，與現行車款有所差異，初首亦只能以戰戰兢兢嘅心情去慢慢駕駛呢！</fontstyle></spanclass></p><p><spanclass><fontstyle>車子老當益壯令人刮目相看  &#13;<br> 原來開着老爺車，沿途會惹來咁多豔羨目光㗎！及後，每當有機會停車稍作歇息嘅時候，望真呢部328Roadster，發覺部車保養完好，車身及車廂四周幾乎沒有半點銹迹呢！再者，部車嘅咆哮聲響，還給人懂得內裏嘅機件運作正常㖭！雖然部車轉向無風油軚嘅輔助，踩迫力又無Power鼓或ABS幫助，但操控起來仍見暢順自如㗎！</fontstyle></spanclass></p><p><b> 寶馬Z1規格</b> &#13;<br> 引擎：2494cc直6SOHC&#13;<br> 口徑×衝程：84.0mm×75.0mm&#13;<br> 馬力：170ps/5800rpm&#13;<br> 扭力：22.6kgm/4300rpm&#13;<br> 傳動：5前速手波，後輪驅動&#13;<br> 懸掛：（前）獨立柱式（後）多連桿&#13;<br> 制動：（前）透氣碟（後）碟式&#13;<br> 輪胎：225/45R16&#13;<br> 尺碼：3921×1690×1277mm&#13;<br> 軸距：2447mm&#13;<br> 車重：1250kg&#13;<br> 極速：225km/h&#13;<br> 製造年份：1991年&#13;<br> 總產量：8,000輛&#13;<br> 當年售價：約87,000馬克&#13;<br> &#13;<br> <spanclass><fontstyle>寶馬Z1跑車經典  &#13;<br> 由於時間短促，只能開過幾部老爺車，惟回程嘅最後一段，筆者有幸一嘗駕駛響1987年，德國法蘭克福車展首度亮相嘅寶馬Z1。還記得當年未正式投產時，Z1便接下五千部定單呢！惟直至1991年6月停產時，Z1不過生產僅得八千輛。嗰份彌足珍貴嘅觀感，真教筆者難掩那份喜悅之情㗎！</fontstyle></spanclass></p><p><spanclass><fontstyle>Z1有革命性創舉  &#13;<br> 然而，呢部Z1開篷Roadster駕駛起來，卻有點兒似後來量產型嘅Z3，相信兩者亦有一定嘅血脈相連嘛！其次，Z1操控感覺輕快而加速又敏捷，重有靈巧嘅機動性㖭！至於話Z1另一個可取嘅地方，並唔係佢可以直立上落嘅車門，而係當年佢一改寶馬傳統，用上Z型嘅後輪多連桿懸掛組合，令行車循迹及穩定性加強不少㗎。</fontstyle></spanclass></p></body></html>