<html><header><meta charset="utf-8"><title>精明消費：<br>名牌特賣靚款GUCCI四折必掃</title></header><body><h1>精明消費：<br>名牌特賣靚款GUCCI四折必掃</h1><p>要買平價名牌手袋、名牌衫，唔一定要去「乜乜站」執人二手貨，只要留意行情，一樣可以用超筍價買個名牌靚袋威番吓。今期就有個殿堂級名牌特賣場，包括GUCCI、PRADA、YSL、GIORGIOARMANI及FENDI等響噹噹名牌，再連同幾個意大利品牌聯手搞大減價。以超筍價買到今年款式，減價由明天開始，係時候作好準備喇！	記者：黃婉冰　攝影：梁翠研&#13;<br>&#13;<br>模特兒：Joyce&amp;Dicky（FromSHALA）</p><p><spanclass><fontstyle>第一要掃GUCCI手袋  &#13;<br> <spanclass><fontstyle>復古粉藍Monogram  &#13;<br> 呢個GUCCI手袋，由外形到顏色配襯完全流露出復古風格，湖水藍襯白色，顏色柔和，給人暖洋洋之感，加上長青的Monogram暗花Pattern，屬必掃Item。&#13;<br> 原價$3,080　特價$1,180</fontstyle></spanclass></fontstyle></spanclass></p><p><spanclass><fontstyle>牛仔布料易配襯  &#13;<br> 要買個襯到CasualWear又可以帶返工的款式，呢款GUCCI牛仔布香腸形手袋就做到以上要求。牛仔布料比皮料來得Casual，長條形夠斯文，側揹或手挽效果各有不同。&#13;<br> 原價$2,180　特價$680</fontstyle></spanclass></p><p><spanclass><fontstyle>高貴款去Ball必備  &#13;<br> 呢款GUCCI手袋，以金邊撞粉藍，款式成熟而隆重，乃經常要出入派對或Ball場的女士最佳選擇。用上金色袋扣，金光閃閃，夠晒高貴。&#13;<br> 原價$3,880　特價$1,480</fontstyle></spanclass></p><p><spanclass><fontstyle>實用男裝手腰包  &#13;<br> GUCCI這款男裝手腰包，着重實用多於款式，多層間隔方便放不同物件，純黑色沉實斯文。&#13;<br> 原價$2,180　特價$880</fontstyle></spanclass></p><p><spanclass><fontstyle>其他正袋  &#13;<br> <spanclass><fontstyle>YSL水桶袋  &#13;<br> 索帶水桶袋款式唔算新，但勝在無話Out唔Out，唔再係一大個LogoPrint，改用簡簡單單通花Y字，唔想幫人賣廣告，揀呢款最啱。&#13;<br> 原價$3,680　特價$1,280</fontstyle></spanclass></fontstyle></spanclass></p><p><spanclass><fontstyle>PRADA斜揹背袋  &#13;<br> 尼龍袋都算係PRADA最經典嘅成名之作，呢款粗帶斜揹袋一樣咁受歡迎，款式易襯，男女都啱揹，袋側重有個袋仔畀你放埋電話，照顧周到。&#13;<br> 原價$2,880　特價$880</fontstyle></spanclass></p><p><spanclass><fontstyle>第二要掃名牌西裝  &#13;<br> <spanclass><fontstyle>GIORGIOARMANI西裝  &#13;<br> 原價過萬蚊一套的GIORGIOARMANI西裝，今日三千有找，而且款式全以Classic為主，設計簡單傳統，買多一、兩套都唔怕過時唔興。意大利GIANO皮鞋，由鞋身到鞋底都用上牛皮，款式同樣較Classic，襯西裝一流。&#13;<br> 原價$12,880　特價$2,880&#13;<br> &#13;<br> <b> GIANO皮鞋</b> &#13;<br> 原價$2,880　特價$750</fontstyle></spanclass></fontstyle></spanclass></p><p><spanclass><fontstyle>FENDI羊毛衫  &#13;<br> 名牌衫唔淨止得個名，對選料一樣有要求。好似FENDI呢件圓領過頭笠洋毛衫，選用100%純羊毛料，質地軟滑又夠暖，皮膚較敏感的人都着得。&#13;<br> 原價$3,600　特價$600</fontstyle></spanclass></p><p><spanclass><fontstyle>第三要掃幾百蚊禦寒褸  &#13;<br> <spanclass><fontstyle>Leaveland羽絨長褸  &#13;<br> 薄身羽絨褸一向比米芝蓮款式較受歡迎，着上身起碼活動自如，唔會變機械人。好似Leaveland呢件長羽絨褸，褸身雖薄，但有八成係羽絨，夠晒暖。毛毛邊褸帽可以拆下變小企領款，感覺都無咁誇張，但係一樣Fashionable。&#13;<br> 原價$1,299　特價$559</fontstyle></spanclass></fontstyle></spanclass></p><p><spanclass><fontstyle>H2O防水擋風褸  &#13;<br> 成日玩戶外活動，買件功能褸較化算，H2OOutdoor風褸，可以解體一變二，內層係長袖Fleece褸，外層防水擋風兼有透氣網層，一褸三着，幾百蚊，計落幾抵着。&#13;<br> 原價$1,699　特價$499</fontstyle></spanclass></p><p><spanclass><fontstyle>第四要掃CERVO手表  &#13;<br> <spanclass><fontstyle>馬德鐘都戴大數字表  &#13;<br> 《衝上雲霄》影響力有幾大？戲入面Vincent（馬德鐘）成日戴住咪就係呢款大數字表，電視劇出街無耐，隻黑色款就賣斷晒，𠵱家就淨得白同紅兩隻顏色。&#13;<br> 原價$2,680　特價$750</fontstyle></spanclass></fontstyle></spanclass></p><p><spanclass><fontstyle>前衞長形三針表  &#13;<br> 螢光橙時、分針夠晒Sharp，最特別係三支好似蛇仔的攣曲秒針，襯埋橙色表帶，型爆。&#13;<br> 原價$2,680　特價$750</fontstyle></spanclass></p><p><b> 名牌超低價特賣2003</b> &#13;<br> 地點：銅鑼灣羅素街38號金朝陽中心11樓&#13;<br> 日期：12月27日至12月30日&#13;<br> 時間：上午11時至晚上10時&#13;<br> 查詢電話：31625318&#13;<br> 付款方法：現金及信用卡（Visa、Master）&#13;<br> 備註：惠顧滿$500或以上方可使用信用卡</p></body></html>