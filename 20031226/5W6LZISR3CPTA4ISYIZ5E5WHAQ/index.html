<html><header><meta charset="utf-8"><title>加州RECON加入「搪膠」戰場</title></header><body><h1>加州RECON加入「搪膠」戰場</h1><p>搪膠玩具突然成為近幾年「潮品」之一，除波鞋之外，21世紀街童屋企必定有幾隻搪膠Figure鎮場。此風氣已正式登陸美國，以加州吹得最勁，聽講每個Designer枱面都有隻。由街頭「噴嘴王」STASH主理的RECON亦準備喺04年推出一隻趁熱鬧，Figure暫定名為Mars，由旗下Designer度出嚟，有少少軍事加科幻元素，同香港班Designer好唔同。呢隻Mars的初辦剛於香港的TOYCON展出，如果對香港嘅搪膠Figure已感「頂唔順」的話，不妨留意番邦貨，做人始終要放眼世界。唔好忘記，加州係板仔潮流發源地，今次由加州人搞番DesignerToy，一定「有啲嘢」。（售價未定，約二月香港有售）&#13;<br>&#13;<br>文：甘暉江</p></body></html>