<html><header><meta charset="utf-8"><title>萬事得Mazda6國內再度獲獎</title></header><body><h1>萬事得Mazda6國內再度獲獎</h1><p>由推出至今已榮獲超過65個國際性獎項嘅萬事得Mazda6，繼早前於國內榮獲「風雲車2004」獎項後，日前再下一城，再獲得由國內某大著名汽車雜誌，所頒發嘅「中國2004年度車型」獎（CaroftheYearfor2004inChina），實在令人感到高興。&#13;<br>為數達17位專業車評人及行內人士所組成嘅評審團，對多款於2003年在國內市場推出嘅車款，作出嚴格評選；其中萬事得Mazda6，憑着「技術領先性」、「市場重要性」等因素，而響多款入圍嘅新車當中，榮獲「中國2004年度車型」呢個獎項。&#13;<br>有關方面對Mazda6能獲得呢項殊榮感到高興之餘，亦表示車款本身嘅創新成果及出眾嘅品質，得到各方嘅認同，並對Mazda6喺駕駛質量及安全嘅級別上，奠定其領導地位。與此同時，佢哋亦預期Mazda6響國內嘅銷量會進一步增加，從而會有更多車迷，感受到新車嘅優點呢！</p></body></html>