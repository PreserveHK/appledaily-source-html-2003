<html><header><meta charset="utf-8"><title>坐地鐵四小時趕六場<br>千嬅、偉仔平安夜反轉上海</title></header><body><h1>坐地鐵四小時趕六場<br>千嬅、偉仔平安夜反轉上海</h1><p>楊千嬅與梁朝偉前晚平安夜在上海出席新片《地下鐵》宣傳活動，兩人搭地鐵宣傳，又要在晚上連趕六間戲院宣傳，跟熱情fans玩遊戲，場面墟冚。千嬅與偉仔短短四小時，已反轉整個上海。　記者何永寧、何國豪上海直擊</p><p>楊千嬅、梁朝偉、張震、董潔、范植偉及監製王家衛等，前日出發到上海為新片《地下鐵》宣傳，一行人先於下午三時出席上海瑞吉紅塔酒店的記者會，接受內地記者及電視台訪問，到了晚上九時，千嬅與偉仔更馬不停蹄地於四小時內到六間戲院宣傳。<br> &#13;<br> <spanclass>Fans狂奔追偶像 &#13;<br> 為配合主題，電影公司特別租下一列上海地下鐵列車，接載《地下鐵》演員、記者及fans前往第一間舉行首映禮的戲院。不過在場fans表現瘋狂，他們不但把張貼四周的海報撕下來當作紀念品，一見偉仔和千嬅更立即蜂擁而上。雖然大會一早安排了二十名保安維持秩序，又將千嬅和偉仔等人與fans分隔在不同車廂，但一眾fans下車後仍狂奔追偶像，場面失控。&#13;<br> 千嬅與偉仔前晚連趕六間戲院宣傳，與數百名fans玩遊戲送禮物，雖然每間戲院預計只逗留十分鐘，但因平安夜交通非常擠塞，每到一間戲院都要花上十五分鐘至半小時，加上眾人所到之處也被數百fans簇擁，故此千嬅與偉仔顯得疲憊不堪，難怪當他們抵達新天地影城，得悉司儀宣布這是宣傳最後一站時，千嬅即高興得在台上拍手儍笑。<br> &#13;<br> <spanclass>自謙未有資格攞獎 &#13;<br> 宣傳活動於昨日凌晨結束，事後千嬅接受記者訪問時說：「我好有誠意做一個真正演員，唔想俾人覺得我玩玩吓，呢部戲反應唔錯，俾人認同我有心去演戲，呢番說話我忍咗好耐想講，以後我見到好劇本一定唔放手，幾辛苦都會挨落去，對我嚟講已經係一份好好嘅聖誕禮物。希望經過今次之後會繼續有人搵我做戲，唔係再做喜劇，但當然攞獎嚟講我重未有資格。」</spanclass></spanclass></p></body></html>