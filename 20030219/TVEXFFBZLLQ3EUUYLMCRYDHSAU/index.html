<html><header><meta charset="utf-8"><title>新車速報：<br>我要變得更有型新版三菱Pajero</title></header><body><h1>新車速報：<br>我要變得更有型新版三菱Pajero</h1><p>向來有唔錯口碑同銷量嘅三菱Pajero車系，最近代理運嚟2003年新版型號，既有3.0V6又有頂級3.5V6GDI偈可供選擇。新車換裝有全新FamilyLook嘅鬼面罩之餘，重有新增其他設備，務求予人有新鮮感嘛！究竟新款Pajero有幾正？大家不妨一齊嚟睇吓喇！&#13;<br>&#13;<br>記者：陳偉林　攝影：陳偉強&#13;<br>ImageGirl：Cody</p><p><spanclass><fontstyle>新版賣相吸引又突出  &#13;<br> 呢部2003年新版Pajero，最突出莫過於一個FamilyLook嘅全新鬼面罩，重有全新款泵把內藏聚焦霧燈、新設聚焦直立式尾燈、四輪16吋合金胎軨，以及加有夜燈照明嘅兩邊車身腳踏㖭！單係一身嘅包裝，已教人對其留有深刻印象呢！</fontstyle></spanclass></p><p><spanclass><fontstyle>設備多媲美高級轎車  &#13;<br> 講到車廂鋪排方面，至豪華莫過於頂級3.5V6GDI型號，三排七座位皆以上乘真皮包裝，乘坐貼身舒適外，中、後排重可以收摺起，以騰出更大嘅尾廂空間㗎！設備配搭除四門電窗、門邊電鏡及電天窗外，重有原廠高級音響同恒溫冷氣，少不了重有多功能彩色顯示屏、前後獨立房燈同冷氣送風口，另外重有雙安全氣袋配搭㖭！</fontstyle></spanclass></p><p><spanclass><fontstyle>靚女Cody點睇Pajero  &#13;<br> 部車個賣相好Man，又好有肌肉感，而頂級版除備有全車皮椅外，座艙闊落又豪華，絕能媲美高級轎車外，行車重好寧靜㖭！</fontstyle></spanclass></p><p><spanclass><fontstyle>3.5V6GDI偈寧靜柔韌有力  &#13;<br> 頂級版Pajero配備3.5公升V6GDI偈，匹配5前速半自動波箱，既有手波車嘅快感外，重備有全天候四驅選擇，以適應不同路面情況。再者，車身及周邊重追加有隔音同防水膠邊，就算攀山涉水仍能予人有如履平地之感。四輪懸掛除柔韌富支持力外，兼且重有唔錯對地抓着性，加上四輪碟煞、ABS連EBD裝置，更予人信心十足呢！</fontstyle></spanclass></p><p><spanclass><fontstyle>三菱Pajero3.5V6GDI規格  &#13;<br> 引擎：3496ccV6DOHC&#13;<br> 馬力：220ps/5500rpm&#13;<br> 扭力：35.5kgm/3750rpm&#13;<br> 傳動：5前速半自動波，可選擇四驅&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：265/70R16YokohamaGeolanderG039&#13;<br> 尺碼：4770×1895×1855mm&#13;<br> 軸距：2780mm&#13;<br> 車重：2100kg&#13;<br> 新車售價：$398,000&#13;<br> 車輛提供：環宇汽車（27211111）&#13;<br> &#13;<br> <b> 三菱Pajero3.0V6小檔案</b> &#13;<br> 引擎：2972ccV6DOHC&#13;<br> 馬力：180ps/5500rpm&#13;<br> 扭力：27.0kgm/4000rpm&#13;<br> 傳動：4前速自動波，可選擇四驅&#13;<br> 新車售價：$299,800</fontstyle></spanclass></p><p><b> 同級對手比較</b> &#13;<br> <spanclass><fontstyle>豐田LandCruiserPrado  &#13;<br> 引擎：3956ccV6DOHC&#13;<br> 馬力：249ps/5200rpm&#13;<br> 扭力：38.7kgm/3800rpm&#13;<br> 尺碼：4850×1875×1855mm&#13;<br> 軸距：2790mm&#13;<br> 車重：2070kg&#13;<br> 新車售價：$429,900&#13;<br> 查詢：皇冠汽車（28661020）&#13;<br> 簡評：全新型號時尚不失剛勁美，匹配4.0公升V6偈，重有電子懸掛，既切合全天候要求，又有出眾操控感；而三排皮椅重有桃木裝飾，亦見貴氣來。</fontstyle></spanclass></p><p><spanclass><fontstyle>越野路華Discovery  &#13;<br> 引擎：3950ccV8SOHC&#13;<br> 馬力：184ps/4750rpm&#13;<br> 扭力：34.6kgm/2600rpm&#13;<br> 尺碼：4705×2190×1980mm&#13;<br> 軸距：2540mm&#13;<br> 車重：2095-2305kg&#13;<br> 新車售價：$468,000&#13;<br> 查詢：越野路華香港（27132383）&#13;<br> 簡評：被譽為係越野王之一嘅Discovery，擁有一份傳統越野車個性及風格，Off-road及On-road表現同樣出色，重有唔錯空間感嘅座艙鋪排。</fontstyle></spanclass></p></body></html>