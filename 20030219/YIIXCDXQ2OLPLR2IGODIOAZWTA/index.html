<html><header><meta charset="utf-8"><title>畢仔夫婦分開冷靜</title></header><body><h1>畢仔夫婦分開冷靜</h1><p>畢彼特（BradPitt，左）同珍妮花雅麗絲頓（JenniferAniston，右）呢對模範夫婦，最近都遇上問題。有八卦雜誌話，佢兩個近排進入咗「嘗試分開期」，畀雙方諗吓分開定係一齊會舒服啲。不過《老友記》嘅其他演員，就勸珍妮花不如同老公去接受婚姻輔導。我羅拉覺得可以挽救到婚姻嘅話，呢個都係好方法！</p></body></html>