<html><header><meta charset="utf-8"><title>消費BestBuy：<br>飛進多啦A夢歡樂世界</title></header><body><h1>消費BestBuy：<br>飛進多啦A夢歡樂世界</h1><p>如果多啦A夢真係存在，佢個百寶袋入面應該有「神奇防病菌口罩」，可以借畀我哋頂住恐怖嘅病菌，亦可以用「和平天線」阻止戰爭，甚至可以用時光機回到過去現場睇哥哥演唱會……雖然多啦A夢只係虛構角色，但係佢可愛嘅造型，神奇嘅法寶仍可以帶畀我哋好多歡樂，𠵱家就趁住多啦A夢新電影在港上映，暫時拋開煩惱，一齊再次投入多啦A夢嘅歡樂世界輕鬆一下啦。&#13;<br>&#13;<br>記者：馬慶武　攝影：陳陶鈞&#13;<br>逢星期一至三刊出</p><p><spanclass><fontstyle>橫濱Sogo展新作  &#13;<br> 原來日本橫濱Sogo𠵱家正舉行一個多啦A夢展（展期至5月5日），會場內有勁多限量產品發售，當中更有出自村上隆、內良美智等著名日本設計師手筆嘅作品，香港亦有舖頭啱啱返咗貨，當中有超限量超矜貴嘅水晶多啦A夢公仔，睇嚟今次多啦A夢Fans都難逃破財一劫喇。</fontstyle></spanclass></p><p><spanclass><fontstyle>超矜貴Baccarat水晶多啦A夢  &#13;<br> 由法國著名水晶商Baccarat生產，全球限量200個嘅超矜貴貨色，當然價錢亦和其矜貴程度成正比。&#13;<br> $4,500（TrendyPoint）</fontstyle></spanclass></p><p><spanclass><fontstyle>日比野克彥×多啦A夢和平Figure  &#13;<br> 表情認真的多啦A夢手持「和平天線」，表達希望世界和平的心意。&#13;<br> $465（Idee）</fontstyle></spanclass></p><p><spanclass><fontstyle>內良美智×多啦美信封及信紙  &#13;<br> 主角唔係多啦A夢，而係佢個妹多啦美，出自內良美智手筆嘅多啦美，面相帶點詭異感覺。&#13;<br> $130（Idee）</fontstyle></spanclass></p><p><spanclass><fontstyle>橫濱限定多啦A夢電話繩  &#13;<br> 日本橫濱中華街限定版電話繩，多啦A夢以中國服造型登場。&#13;<br> 各$78（Idee）</fontstyle></spanclass></p><p><spanclass><fontstyle>電影Boxset  &#13;<br> 多啦A夢嘅全新電影《電影多啦A夢─大雄與翼之勇者》聽日正式喺香港上映，陪伴我哋成長嘅多啦A夢重臨香港，又可以再喺大銀幕睇到佢同大雄嘅冒險之旅已經勁開心啦，電影公司今次重特別推出限量版前售券禮盒，包括正場戲飛兩張（使用期限由17日至20日），四款名信片同埋識震嘅多啦A夢翼之勇者鎖匙扣，勁有紀念價值，而且價錢同買兩張戲飛差唔多，絕對抵買。&#13;<br> &#13;<br> <spanclass><fontstyle>限量版精裝前售券禮盒  &#13;<br> 價錢：$90&#13;<br> 售賣點：www.u333.com、全線Blockbuster、TrendyPoint</fontstyle></spanclass></fontstyle></spanclass></p><p><br> &#13;<br> 故事簡介：多啦A夢、大雄、靜香、小夫及胖虎因一次飛機意外，進入了鳥人世界，並得知鳥人滋古連度企圖征服世界，於是多啦A夢連同一眾主角便決定協助其他正義鳥人一同阻止滋古連度……</p><p><spanclass><fontstyle>超級多啦A夢Fans  &#13;<br> 多啦A夢喺香港嘅Fans數目絕對唔少，但論瘋狂程度，一定不及自己開埋舖頭賣多啦A夢精品嘅吳先生。被多啦A夢百寶袋內千變萬化嘅法寶吸引，吳先生由8年多前開始，不斷搜購多啦A夢嘅產品，到5年前重為咗方便掃貨，開設埋專售多啦A夢產品嘅舖頭，之後每入一款產品都會預留一件畀自己，到𠵱家吳生閒閒哋都有幾百件多啦A夢產品。當中有啲咩好嘢？𠵱家就跟吳生去佢個收藏庫睇睇。</fontstyle></spanclass></p><p><br> &#13;<br> <center> <spanclass><fontstyle>戴口罩都要睇  </fontstyle></spanclass></center> </p><p><br> &#13;<br> Theillustrationisfrom"電影多啦A夢─大雄與翼之勇者"&#13;<br> (c)FUJIKO-PRO,SHOGAKUKAN,TVASAHI,SHIN-EIANIMATION,ASATSU-DK&#13;<br> LicensedbyAnimationInt'l&#13;<br> &#13;<br> <spanclass><fontstyle>售賣點  &#13;<br> &#13;<br> TrendyPoint&#13;<br> 旺角兆萬中心1樓105號舖　21368012&#13;<br> 　&#13;<br> Idee&#13;<br> 尖沙嘴山林道46-48號運通商場1樓108號舖　31131183</fontstyle></spanclass></p></body></html>