<html><header><meta charset="utf-8"><title>一味窩輪：和黃Call輪9666合短炒</title></header><body><h1>一味窩輪：和黃Call輪9666合短炒</h1><p>個市跟美股反彈，大藍籌好參差，最標青嘅係國泰航空（293），有3%進帳，其次係和黃（013），高收43.40元，升幅2.8%，帶挈啲和黃Call輪打入龍虎榜。&#13;<br> 和黃Call輪9580升39%，第1名，收7.1仙，有10球易手，重有3個星期壽命，溢價5.3%，槓桿率61.1倍，行使價45元，𠵱家重係價外。個市都係未定，和黃未來十幾日如果再升3蚊，隻輪有權再升1倍，但如果正股升得1.60元以下或者冇升，則隻輪只可以用嚟墊煲底。&#13;<br> 和黃Call輪短線炒上落比較正路嘅係6月下旬到期嘅9666，現價8.8仙，溢價11.5%，槓桿率49.3倍，適合炒一朝半日，坐盤坐得耐易蝕溢價；9606亦唔錯，波幅較細，亦易買賣。<br> &#13;<br> <spanclass>高溢價Call輪咪多手 &#13;<br> 和黃升，長實（001）亦都硬淨，最低40.70元，收41.80元，有70仙進帳，但唔係隻隻相關Call輪都得益。&#13;<br> 最熱門嘅長實Call輪9680，收6.7仙，微跌1格。唔升嘅理由係隻輪太過價外，7月初到期，行使價48元，正股距離行使價有6.20元，要期望正股兩個月內有1成半以上升幅，唔多實際。溢價高嘅Call輪，好多難逃作廢命運，新地（016）升40仙，Call輪9710（7月到期）由4.6仙跌落3.9仙，溢價31%，想對唔住個荷包，就買呢隻。&#13;<br> 章盛</spanclass></p></body></html>