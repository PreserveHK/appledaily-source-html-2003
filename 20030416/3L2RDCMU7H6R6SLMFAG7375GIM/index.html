<html><header><meta charset="utf-8"><title>好姨周身唔妥　夏萍自行隔離<br>《皆大歡喜》導演住淘大中招</title></header><body><h1>好姨周身唔妥　夏萍自行隔離<br>《皆大歡喜》導演住淘大中招</h1><p>無綫劇集《皆大歡喜》時裝版的一名女導演，證實患上非典型肺炎，該名女導演居住在淘大花園，但在隔離期間染病。有份主演該劇的薛家燕顯得非常擔心，昨日她感到身體不適，不過其後證實只是喉嚨發炎。而住在淘大花園的夏萍亦要自行隔離。</p><p>非典型肺炎肆虐香港，無綫證實一名居住淘大花園的製作部戲劇分部女導演「中招」，患上非典型肺炎，據悉早前無綫得悉該名女導演居住在淘大花園後，已立即要求她自行隔離，這段期間她都不用上班，所以應不會把病毒帶到錄影廠內。<br> &#13;<br> <spanclass>流眼水兼腰痠背痛 &#13;<br> 不過由於該名女導演有份執導無綫劇集時裝版《皆大歡喜》，所以當消息傳出後，該劇演員即時人心惶惶，薛家燕及梅小惠等昨日在將軍澳電視廣播城開工時，都顯得十分擔心。&#13;<br> 好姨昨日精神欠佳，面色蒼白，她說：「我今日（即昨日）都唔係幾舒服，我流眼水、腰痠背痛、鼻又有血絲，但就冇發燒，我聽見個女導演患咗非典型肺炎都好驚，我諗都要做吓身體檢查。」其後好姨接受檢查，證實只是喉嚨發炎，沒有大礙。而梅小惠則認為無綫的安排已算妥善，她說：「公司已經叫咗住淘大嘅員工唔使返工，我覺得最緊要勤洗手同小心啲。」另一演員趙學而亦說：「𠵱家香港人個個都擔心，總之要做好預防措施。」&#13;<br> 不過林文龍表示現階段不用太擔心，他說：「今日（昨日）廠內所有演員同工作人員都戴晒口罩。」林文龍女友郭可盈雖然沒有參與《皆大歡喜》演出，但她說：「同事喺餐廳食飯都食碟頭飯，我都唔擔心文龍，我叫佢飲多啲水同湯，呢啲嘢要中就中，冇得擔心。」另一藝人林曉峰則說：「我都好擔心，千祈咪家中一個人有事，一係就全家有事。」<br> &#13;<br> <spanclass>分組工作避免感染 &#13;<br> 無綫有見淘大花園的疫潮十分嚴重，不少居住該處的藝人，包括夏萍和王偉樑等都要自行隔離，記者昨日致電夏萍，她說：「唔驚得咁多，我咪惟有多啲注意家居衞生，做多啲清潔同消毒囉。」無綫外事部助理總監曾醒明昨日亦說：「我相信嗰名女導演喺隔離後都冇接觸過公司同事，佢放假後先發現有發燒情況，之後證實中招。無綫一向都做好預防非典型肺炎嘅工作，公司上月開始將員工分組工作，咁樣可以避免交叉感染。」</spanclass></spanclass></p></body></html>