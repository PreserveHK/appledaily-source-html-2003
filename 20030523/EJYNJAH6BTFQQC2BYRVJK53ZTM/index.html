<html><header><meta charset="utf-8"><title>飛魚王子出水能跳<br>方力申搏命舞唔做一嚿木</title></header><body><h1>飛魚王子出水能跳<br>方力申搏命舞唔做一嚿木</h1><p>每當見到方力申（Alex）就會想起其乖乖仔的形象，過往Alex甚少於舞台上載歌載舞，但他為了令觀眾耳目一新，近日立下決心學跳舞，希望在舞台上不再像一嚿木。</p><p>飛魚王子方力申近日秘密練兵，務求以一個新形象示人，原來他正在學習跳舞，希望於舞台上一展身手。日前，Alex於九龍城一個排舞室上堂，經過一輪熱身後，Alex便正式在教練指導下大跳勁舞，且跳得有板有眼，只是偶然忘記步法而獨自儍笑。<br> &#13;<br> <spanclass>狂練蜈蚣彈 &#13;<br> 經過個半小時的訓練後，Alex已經滿身大汗，不過活力充沛的他仍不停地打觔斗，甚至連續多次表演「蜈蚣彈」。事後，教練傑仔大讚Alex聰明、領悟能力高，而以一個完全未學過跳舞的學生來說，他給予Alex七十分。&#13;<br> Alex表示最大死穴就是跳舞，他說：「起初我同記者講我會跳舞時，所有人嘅反應就係『吓！你跳舞？』阿Sir教我基本動作時，起初我都跟到，不過之後動作開始多，我就開始跟唔到。」<br> &#13;<br> <spanclass>節奏感唔夠 &#13;<br> Alex續說：「嗰時我成日覺得點解人哋可以跳到咁好睇，但係自己個動作就差好遠。其實我覺得自己嘅節奏感同柔軟程度做得重唔夠好，無論如何我都會畀心機學，因為我覺得作為一個藝人應該不停咁去增值自己，學多一樣嘢就多一樣裝備，到時上到台表演就唔使好似一嚿木咁企喺度啦。」&#13;<br> 採訪：李珮洳　攝影：仇志德&#13;<br> 場地提供：ARJDanceCulture</spanclass></spanclass></p></body></html>