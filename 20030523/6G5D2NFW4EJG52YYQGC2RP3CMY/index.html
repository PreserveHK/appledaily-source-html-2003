<html><header><meta charset="utf-8"><title>反黑組調查張國忠遇襲</title></header><body><h1>反黑組調查張國忠遇襲</h1><p>【本報訊】警方西九龍總區重案組昨日接手《左麟右李》（譚詠麟、李克勤）經理人張國忠遇襲案，並聯同反黑組展開調查，警方表示，暫時未有任何人被捕或被帶署問話。<br> &#13;<br> <spanclass>可能涉娛圈糾紛 &#13;<br> 消息稱，警方估計張國忠遇襲的原因，可能涉及娛樂圈內糾紛，或得罪黑幫人士。而今次事件，兇徒的動機似欲對事主作出懲戒。至於受傷的張國忠，則一直向警方表示，不知道及不清楚遇襲原因。&#13;<br> 張國忠好友兼拍檔陳達叔（Ba叔），昨天接受記者電話訪問時說：「國忠𠵱家唔會返屋企住，佢會去朋友屋企或者酒店住，費事俾人騷擾。𠵱家國忠精神都好好，我噚晚先同阿倫去探過佢，克勤、劉德華同余文樂都分別打過電話慰問佢。今次國忠件事已經交咗畀西九龍重案組查。」<br> &#13;<br> <spanclass>譚詠麟：認錯人 &#13;<br> 歌星譚詠麟昨晚在出席有線電視活動時說：「我噚晚同國忠食消夜，佢冇嘢，佢隻手擦損咗，心口𠝹損咗，唔嚴重嘅，我諗係普通打劫，聽講話縫咗十幾針，cutter（𠝹刀）有幾乜呀？佢係第一次遇襲，之前只試過開演唱會前有人話放炸彈，但之後都冇嘢，國忠出名係大好人，佢只會幫人，從來唔會惹事生非，所以唔係尋仇，唔排除有人認錯人。」問到是否有人眼紅「左麟右李演唱會」賣個滿堂紅而起？譚詠麟說：「唔會，現時娛樂圈係最團結嘅時候。」&#13;<br> 該宗襲擊案發生於前日下午三時，張國忠在紅磡民樂街「藝能娛樂」辦公室樓下遭兩名蒙面男子用𠝹刀襲擊，胸及手肘受傷。</spanclass></spanclass></p></body></html>