<html><header><meta charset="utf-8"><title>人見人愛小肥妹扮豬食老虎<br>胡杏兒同家姐爭地盤　窒息！</title></header><body><h1>人見人愛小肥妹扮豬食老虎<br>胡杏兒同家姐爭地盤　窒息！</h1><p>胡杏兒有兩個姊姊，她表示當年因為時興「兩個夠晒數」，對於她，兩位胞姊似乎不太歡迎。杏兒記得有一次跟二家姐爭坐沙發時，二人竟大打出手，結果二家姐一腳踢中杏兒粉頸，她為了嚇其姊，不惜作狀扮窒息，杏兒的大家姐差點要致電報警求助。</p><p>胡杏兒自小胖嘟嘟，人見人愛，只是隨着成長，她的babyfat漸漸開始褪減，杏兒日前翻看自己的童年舊照，她都忍俊不禁。<br> &#13;<br> <spanclass>家姐驚到報警 &#13;<br> 杏兒一共有三姊妹，她自幼在一個小康之家長大。杏兒小時候精靈活潑，她記得七歲那年，跟比她年長兩歲的二家姐在家中爭坐沙發時，兩姊妹忽然打起架來，杏兒的二家姐為了把妹妹趕離沙發，她竟一腳伸向杏兒的粉頸，杏兒明知自己力量不及姊姊，她即時想鬼主意，杏兒說：「我即時扮到好辛苦，又作狀扮窒息，嚇到我大家姐好驚，佢話怕我真係會死，重即刻去打電話叫白車，我聽到佢話要打九九九時，梗係好驚，於是立即起番身，但二家姐全程都好淡定，因為佢話一早知我係扮嘢。」<br> &#13;<br> <spanclass>北愛爾蘭讀書 &#13;<br> 問到杏兒自幼三姊妹感情是否很好，她說：「其實我覺得兩個家姐，自細係唔鍾意我，當年政府成日宣傳『兩個夠晒數』，家姐知道我出世，就覺得我呢個細妹會分薄咗佢哋嘅零用錢、玩具同靚衫，所以佢哋唔太鍾意同我玩。」幸好隨着成長過程，杏兒的兩位姊姊都愈來愈喜歡她，三姊妹的感情有增無減。&#13;<br> 杏兒表示自幼雖得父母歡心，但亦試過給爸爸藤條炆豬肉，杏兒說：「我三歲時出水痘，因為唔肯飲苦茶，所以爸爸就用藤條來威嚇我，結果我都係飲一半嘔一半。」而在她十二歲時，家人便把她送到北愛爾蘭念書，目的是想讓她學好英文。&#13;<br> 採訪：比華利</spanclass></spanclass></p></body></html>