<html><header><meta charset="utf-8"><title>車太賢揀女友諸多要求</title></header><body><h1>車太賢揀女友諸多要求</h1><p>做戇男做到出晒名嘅車太賢，近排日日出嚟見人，催谷佢剛推出嘅第二張大碟。一向甚少同女藝人傳緋聞嘅佢，接受訪問時直認唔鍾意女友係藝人，車太賢話：「我亦好憎瘦嘅女仔，同埋女友最好有自己職業、係基督教徒、夠善良又靚女就最OK！」嘩！雖則賢兄你係紅啫，咁嘅條件挑剔咗啲啩！</p></body></html>