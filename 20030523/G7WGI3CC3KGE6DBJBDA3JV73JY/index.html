<html><header><meta charset="utf-8"><title>新車速報：<br>新版Smart極速抵埗</title></header><body><h1>新車速報：<br>新版Smart極速抵埗</h1><p>向來走迷你CityCar路線嘅Smart，最近代理引入咗2003年Facelifted新版，雖然外觀跟舊有相若，主要係換來Smart嘅新Logo，但內裏除咗換偈之餘，兼且重加入有先進非常嘅電子ESP同HillStartAssist裝置，令人駕駛起來倍見信心外，重有一份入時又夠In嘅感覺呢！	&#13;<br>記者、攝影：陳偉林&#13;<br>ImageGirl：Cody</p><p><spanclass><fontstyle>車廂用色吸引設備多  &#13;<br> 除賣相外，車廂用色及鋪排，亦見鮮豔奪目及富有活力感；一雙仿桶形座椅以人體工學設計，既貼服又見承托力，原車除備有電窗、電鏡外，Coupe版有大型天幕式玻璃車頂，而開篷版則備有手動軟篷頂組合，又有原廠音響、冷氣、房燈同雙安全氣袋組合㖭！</fontstyle></spanclass></p><p><spanclass><fontstyle>新偈表現更強  &#13;<br> 新車至為吸引嘅地方，莫過於一台由原來599cc，提升至698cc嘅直列三汽缸SOHCTurbo偈，不僅性能較前提升，且更切合香港嘅路面環境，廠方重響新車加入咗主動式電子ESP同HillStartAssist裝置，匹配埋HBA、ABS連EBD制動系統，令呢部Cute嘅城市小車變得更出色呢！</fontstyle></spanclass></p><p><spanclass><fontstyle>新Logo意帶Openyourmind  &#13;<br> 一直予人嬌小可人之感嘅SmartCoupe同Cabriolet開篷車，雖然推出已有一段時間，但近年輸入香港，令原來以四門轎車為主導嘅本地車市，變得璀璨見活力。雖然剛抵港嘅Facelifted新版，外觀上未有多大改動，惟車首之間卻換上全新設計，兼帶有Openyourmind嘅新徽號，可謂既簡潔又切合身份㗎！</fontstyle></spanclass></p><p><spanclass><fontstyle>記者試後簡評  &#13;<br> 新車由原來一台599cc引擎，改換上698cc三汽缸型號，無論馬力及扭力輸出均較前有所提升，更切合香港路面環境需要，一套電子ESP系統，走彎時令人倍見信心同穩定，兼且既慳油實用又好玩，真係好Smart。&#13;<br> &#13;<br> <spanclass><fontstyle>SmartCityCoupe&amp;Cabriolet規格  &#13;<br> 引擎：698cc直3SOHCTurbo&#13;<br> 馬力：61ps/5250rpm&#13;<br> 扭力：9.7kgm/2000-4000rpm&#13;<br> 傳動：6前速半自動波，後輪驅動&#13;<br> 懸掛：（前）麥花臣支柱&#13;<br> 　　　（後）扭力連桿&#13;<br> 制動：（前）透氣碟&#13;<br> 　　　（後）鼓式（ABS）&#13;<br> 輪胎：（前）145/65R15&#13;<br> 　　　ContiEcoContactEP&#13;<br> 　　　（後）175/55R15&#13;<br> 　　　ContiEcoContactEP&#13;<br> 尺碼：2500×1515×1549mm&#13;<br> 軸距：1812mm；車重：730kg起&#13;<br> 0-100公里：15.5秒&#13;<br> 極速：135km/h&#13;<br> 平均耗油：4.7L/100km&#13;<br> 新車售價：$138,800起&#13;<br> 車輛提供：SmartHongKong（34288666）</fontstyle></spanclass></fontstyle></spanclass></p></body></html>