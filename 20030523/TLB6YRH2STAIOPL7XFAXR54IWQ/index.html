<html><header><meta charset="utf-8"><title>自己煮：<br>榴槤做甜品食到停唔到口</title></header><body><h1>自己煮：<br>榴槤做甜品食到停唔到口</h1><p>鮮有水果像榴槤，如此的令人愛恨分明。愛它的人會認為它奇香無比夠晒激，在生果中出類拔萃。只是霸道的味道亦有人比喻為臭似壞掉的蛋！&#13;<br>兩極之間其實也可有取個平衡：利用榴槤入饌，愛它的可吃得更有變化；恨它的又乘其味稍減而大快朵頤。趁這榴槤飄飄的季節，果王誓要人人都愛上它！	&#13;<br>記者：吳佩璇&#13;<br>攝影：周旭文&#13;<br>Model：BoBo、Ryan、Blanche(Sunspot)&#13;<br>示範：香港日航酒店糕餅總廚羅洪基師傳</p><p>由於榴槤「臭名遠播」，往往被人拒諸千里。事實上不少酒店都會避免供應榴槤食品。但日航酒店的羅洪基（Daniel）師傅就認為：「要做啲人哋冇嘅特別嘢食。」所以在自助餐上加入榴槤蛋糕。不過最初也曾被高層否決，怕其臭味會嚇怕部份食客。就連供應商送貨時，都奇怪為何大酒店會賣榴槤。但Daniel一直堅持要照顧喜愛榴槤的人，還堅信榴槤入饌後，即使不愛它的人都會吃得津津有味。&#13;<br> &#13;<br> <spanclass><fontstyle>「黑箱作業」兩屆摘冠  &#13;<br> Daniel滿有信心，皆因他的來頭真真不小。逾10年入廚經驗的他，曾在2000年及2001年，連續兩年獲得全亞洲「黑箱廚藝挑戰賽」的冠軍，並先後代表香港到新加坡及日本參賽。所謂黑箱廚藝，即參賽者要在比賽前，對比賽的菜式，甚至材料都是完全不知道的，直到比賽開始，每位參賽者打開自己面前用以盛載材料的BlackBox，才知道自己要處理的用料，並須即場將材料配搭出特色的菜餚。&#13;<br> Daniel記得其中一次的黑箱中有士多啤梨、啤梨、青蘋果、紅酒、芝士等不同素材，還有最棘手的紅醋，因為西廚糕點很少會用到紅醋，最後Daniel就做了個士多啤梨芝士凍伴紅酒啫喱，以紅醋煮汁伴碟，心思可不少！面對榴槤這較難處理的水果，Daniel發揮一貫創意，分別做了兩道一冷一熱的甜品。</fontstyle></spanclass></p><p><spanclass><fontstyle>榴槤蛋糕　香滑易入口  &#13;<br> 自煮價：$40&#13;<br> Daniel特別加入了與榴槤很夾的櫻桃酒，其味道更能將榴槤「香」揮發；另外又用忌廉將整個蛋糕密封，不致老遠就傳來陣陣榴槤「香」！待蛋糕切開後才溢出香濃榴槤味。Daniel建議宜選偏熟的榴槤來做，其揮發性會更理想。這個外形極之吸引的榴槤蛋糕真的很易入口，即使怕榴槤味的朋友，亦可放膽一試。</fontstyle></spanclass></p><p><b> 用咩料：</b> &#13;<br> 榴槤肉300g、櫻桃酒15ml、牛奶500g、糖1000g、蛋黃3只、忌廉500g、魚膠粉30g</p><p><spanclass><fontstyle>脆皮榴槤餅啖啖甘香  &#13;<br> 自煮價：$25&#13;<br> 熱食的榴槤甜品可說是打破傳統之作。特色處是蘸上脆漿落鑊炸，外皮甘香鬆化，食落就啖啖榴槤肉，滿口甘香。要保留榴槤香味，打Cream時要夠快手。另外脆漿一定要用冰水攪及拌入菜油，這才能更脆口和將餡料裹實。</fontstyle></spanclass></p><p><b> 用咩料：</b> &#13;<br> A)榴槤肉500g、櫻桃酒30ml&#13;<br> B)鮮奶375ml、忌廉250ml、粟粉300g、蛋白7只&#13;<br> C)鮮奶300ml、牛油20g、糖300g&#13;<br> &#13;<br> <b> 脆漿用料：</b> &#13;<br> 麵粉400g、發粉30g、粟粉200g、糖10g、冰水500ml、菜油150ml</p><p><center> <spanclass><fontstyle>靚女都話正  </fontstyle></spanclass></center> </p><p><spanclass><fontstyle>榴槤小百科  &#13;<br> 榴槤為馬來文的譯音，即是指有刺的果。榴槤向有「果王」之稱。含豐富的蛋白質、脂肪、維他命B、C、鐵質等。吃後能增加體溫，促進血液循環。脾虛或四肢寒冷者特別適合吃。&#13;<br> &#13;<br> <b> 揀榴槤貼士：</b> &#13;<br> －用物件輕輕拍打榴槤，若感覺聲音空洞，表示榴槤肉與殼分離，即是好貨。&#13;<br> －榴槤蒂有脫落迹象，又或者榴槤釘軟而腍，顏色變灰等，都表示榴槤熟得啱啱好。&#13;<br> －外形愈醜愈似馬騮頭，其實就愈好肉。&#13;<br> －分大釘和細釘兩種，大釘核細而肉厚，一般人喜愛的金枕頭就屬於大釘的一種，比核大而肉薄的細釘美味。</fontstyle></spanclass></p></body></html>