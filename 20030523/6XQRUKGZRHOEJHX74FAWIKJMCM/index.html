<html><header><meta charset="utf-8"><title>播唔停CD榜愛情大晒</title></header><body><h1>播唔停CD榜愛情大晒</h1><p>雜錦碟好賣的原因，其實一字咁淺「抵」！無他，一隻CD有齊唔同歌手最Hit最好聽的作品，而冧人情歌集就更受歡迎，近期就有兩隻Hit到震的雜錦碟，一隻是收錄了32首國語情歌的《愛情蒲公英》，另一隻是推出了經已兩個月，但仍然熱賣的《LOVE情歌集》。&#13;<br> 由4月27日起連續三個星期，《愛情蒲公英》坐穩HMV廣東碟榜的第一位，動人情歌首首都冧死人！第二、三位都是情歌集雜錦碟。另外，據旺角信和回音CD中心的負責人講，呢隻碟好賣指數就排第四。&#13;<br> 班後生仔女一般都會捧年輕偶像，TWINS隻《TOUCHOFLOVE》就在信和中心排第二，頭位則被新鮮熱辣的《F4H.K.FantasyLive》霸佔，之前推出的是VCD，今次就輪到CD出場。&#13;<br> &#13;<br> 記者：招佩珊</p></body></html>