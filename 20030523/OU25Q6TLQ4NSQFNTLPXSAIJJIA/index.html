<html><header><meta charset="utf-8"><title>本田新Accord逆市顯實力</title></header><body><h1>本田新Accord逆市顯實力</h1><p>SARS疫情漸退，香港車市亦開始活躍起來；早前，本田推出全新Accord車系，響逆市中亦見有不錯成績，多日來累積銷量接近50部，雖然一般人看來，新車遠不及早兩代Accord推售時，開賣首周曾錄得多達二、三百部嘅紀錄，皆因家陣香港市況今非昔比，既有SARS困擾之餘，新制定嘅汽車首次登記稅，加埋財爺向中產人士開刀加稅，亦帶來不少負面影響嘛！難得本田總舵手麥Sir深明遠慮，聞得佢對新Accord前景大感樂觀，認為新一代汽車買家唔再以原產地為首要條件，有信心泰國製嘅新Accord，可力敵一眾MadeinJapan嘅同級對手㖭！據知麥Sir祈望班Sales能夠一人賣出一部Accord，即係話嚟緊要有50部新車進帳，各位前線嘅Sales記緊要加把勁喇！</p></body></html>