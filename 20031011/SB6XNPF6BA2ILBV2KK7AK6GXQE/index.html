<html><header><meta charset="utf-8"><title>型事偵緝：<br>玩殘Rogan熱足一年</title></header><body><h1>型事偵緝：<br>玩殘Rogan熱足一年</h1><p>今年年頭有兩個Denim牌子跑出，一個是當時風頭稍勁的PaperDenim，一個則是Rogan，兩者鬥足成年，都是洗水極靚剪裁又好的Denim牌子。PaperDenim在Cutting方面提供男女裝選擇，看來較有優勢；殊不知年尾埋單計數，走勢愈來愈勁的反而是獨步單方賣豪邁爽朗的Rogan。Fans來自中外明星時裝紅模不知凡幾，設計師RoganGregory低調如一，其衫其人都值得加分。&#13;<br>記者：吳小明&#13;<br>攝影：陳智良&#13;<br>模特兒：MarkusfromCalcarrie's&#13;<br>髮型：TavinLiufromHip</p><p><spanclass><fontstyle>今季新貨「殘舊」如故  &#13;<br> Rogan叫人窩心之處就是一份舊衫的舒服燙貼感覺，賴以成名的牛仔褲及軍佬褲固然有如衣櫃中長伴左右的老朋友，其洗水及石磨程序一流，剛買番來已經似足着過五、六年光景模樣。其他項目T恤外套亦如是觀，簡單式樣、恒久耐穿，絕對不是華衣美服，但正是這份DowntoEarth叫人動容，差唔多所有模特兒都至少有一條Rogan，娜姐更是買下數不清咁多條。過高的曝光率及傳媒的注意力通常很快玩殘一個品牌，但設計師RoganGregory十分低調，埋首做自己鍾意做的事，亦說過會開拓女裝及鞋系列，連家具都想搞，有排都未使驚住。</fontstyle></spanclass></p><p><spanclass><fontstyle>星級捧場陣容  &#13;<br> <spanclass><fontstyle>阿嬌又再抄阿Sa  &#13;<br> 阿Sa不嬲公認潮女，一早着晒今季Rogan上身。而成街都話阿嬌跟阿Sa着衫都唔係無辦你睇，下圖CargoPants就係兩個買咗一齊着。</fontstyle></spanclass></fontstyle></spanclass></p><p><spanclass><fontstyle>EdisonMix&amp;Match  &#13;<br> 陳冠希以T恤打底着呢件Rogan，效果OK。</fontstyle></spanclass></p><p><spanclass><fontstyle>娜姐金美侖齊捧場  &#13;<br> 話說小記上網摷Rogan資料時，發現一個明星八卦網頁提到去年CameronDiaz蒲夜店時跟JustinTimberlake打得火熱，大跳辣身舞，但那位報料人不但喺黑麻麻的夜店中發現到俏嬌娃CameronDiaz，連佢當時着住一條RoganJeans都認得出，都咪話唔神乎其技，本地同業真係要學吓人哋嘅本事。</fontstyle></spanclass></p><p><b> 售賣點：</b> &#13;<br> Shine*（28908261）銅鑼灣加寧街5-7號ClevelandMansion地下D2號舖&#13;<br> Birkin（25779323）銅鑼灣百德新街42-48號地下ShopC</p></body></html>