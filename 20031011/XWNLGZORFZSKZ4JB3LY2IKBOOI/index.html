<html><header><meta charset="utf-8"><title>電腦新產品：ATHLONXP平挑Centrino<br>STAMP手提電腦唔使八千蚊</title></header><body><h1>電腦新產品：ATHLONXP平挑Centrino<br>STAMP手提電腦唔使八千蚊</h1><p>買Notebook有如睇餸食飯，我夠知Centrino慳電、內置DVD-RW玩盡多媒體、CPU行3.06GHz反應夠迅速，但攞出街用真係實用嗎？而且價錢重貴到飛起；STAMP新出D212A系列Notebook，硬件配置唔見得十分標青，但以實用為主；機身薄得只有24.5mm、重1.6kg，係好適中嘅出街用機配置，加埋AMDMobileATHLONXP1800+慳電處理器，加埋價錢只係$7,999，Notebook行街一族，必買！&#13;<br>記者：朱崇德&#13;<br>攝影：林栢鈞&#13;<br>ImageGirl：Angel（SunSpot）</p><p>環顧𠵱家香港Notebook市場，基本都係以PentiumM處理器撐起個市，不過一般行1.3至1.6GHz講緊係要$11,000至$15,000價位，想低到幾千蚊搞掂，咁你就要放棄粒CPU，退而求其次唔過1GHz喇！&#13;<br> &#13;<br> <spanclass><fontstyle>最高時脈NotebookCPU  &#13;<br> STAMPD212A嘅核心，使用咗AMD今年3月新出嘅MobileATHLONXP1800+處理器，現時市場上用該系列AMD處理器嘅機重唔多，主要都會用喺一啲又重又大部、All-in-One嘅DesktopReplacement機種之上，今次出到咁輕巧又細部，暫時真係STAMPD212A只此一家！&#13;<br> 粒CPU同Centrino好類近，都係專為Notebook慳電環境而設計，配合獨門PowerNOW!慳電技術，所以特別適合戶外長時間工作使用。&#13;<br> 此外，D212A所用嘅MobileATHLONXP1800+處理器，係現時該系列流動CPU中，時脈速度最高的，就是相對Centrino現時最高速嘅1.7GHz處理器，在數值上都已經高咗出嚟，小記在測試時發現開機時間只需十數秒，真係爽到無倫！加埋$7,999就玩到1.8GHz，真係絕對跑贏大市！</fontstyle></spanclass></p><p><spanclass><fontstyle>機身僅厚24.5mm  &#13;<br> 機身攞上手感覺都好纖薄，體積為240×290×24.5mm，尺寸接近A4Size，而且機身重量亦只有1.6kg，攞住佢周圍去都好方便，硬件唔算好標青，128MBDDRRAM、30GB硬碟、24X光碟機、Modem、LAN，都係好基本嘅配置，一般上網、文書處理或者簡單圖片處理，應付都係綽綽有餘；但如果你問小記覺得略嫌唔夠嘅，比我出機時一定會加多128MBDDRRAM，上到去256MB行起一啲大咬程式，都會暢順好多！&#13;<br> 顯示屏用上12.1"XGATFTLCD，最高解像度支援到1,024×768，雖然用OnBoard顯示，不過畫面表現尚算穩定，加上機邊唔算太粗，望落去觀感比原本嘅12.1"略大。</fontstyle></spanclass></p><p><spanclass><fontstyle>光碟機隨你升級  &#13;<br> 如果上面嘅硬件配置，並未能夠滿足到你工作上嘅需要，D212A同系列重有DVDROM版同ComboDrive兩個升級版本；DVDROM版除咗將光碟機升級做DVDROM外，RAM會加到去256MB，跟機會多送一張PCMCIA802.11bWirelessLAN卡，經常要爭分奪秒，在戶外環境上網工作用家就至啱，而機價就略升為$8,980。&#13;<br> ComboDrive版功能重強啲，除256MBDDRRAM、40GB硬碟及PCMCIA802.11bWirelessLAN卡外，光碟機重會有DVD/CD-RWComboDrive，要睇DVD玩盡多媒體，或者燒錄光碟記存大量資料，都一樣咁方便就手，至於大家最關心嘅機價，亦都只係$9,800，唔使過萬就搞掂。&#13;<br> &#13;<br> STAMP　電話：25906808</fontstyle></spanclass></p></body></html>