<html><header><meta charset="utf-8"><title>新車速報：<br>鈴木GrandVitara三門版裝身型得多</title></header><body><h1>新車速報：<br>鈴木GrandVitara三門版裝身型得多</h1><p>市面上充斥唔少大型CityRV，又或者Off-road用嘅四驅車，惟鈴木呢部GrandVitara三門版，車身短小精悍唔單止好適合穿梭市區用，假日用嚟攀爬山路作Off-road的話，靈巧敏捷嘅身手，更能為你帶出多一份駕駛樂趣呢！&#13;<br>記者、攝影：陳偉林</p><p>較大型嘅長陣版四驅RV，動輒都要超過20萬元，未必人人可以負擔得起；然而，向以生產實用RV嘅鈴木汽車，一款GrandVitara車系，除長陣版及擁有七座位版本外，同系中重有一部短陣三門版型號，唔止好適合穿梭路面狹窄嘅繁囂鬧市，用嚟攀爬山澗石道都絕不成問題㗎！&#13;<br> &#13;<br> <spanclass><fontstyle>加裝RV配件夠突出  &#13;<br> 家陣代理重為用家提供有四輪RV擋泥板，又有外加車頂行李架連霧燈，同埋車尾後備RV輪冚供選擇，令部車看來剛勁富朝氣外，原車四輪拋沙板設計，以及Two-tone車身色彩，均予人時尚及動感來。</fontstyle></spanclass></p><p><spanclass><fontstyle>座艙鋪排踏實又好用  &#13;<br> 講到車廂兩排四座位組合，雙色絲絨座椅軟滑貼服，重有獨立透氣頭枕及三點式安全帶裝置，遇有需要時尾排座椅重可以獨立收摺起，令尾廂容量倍增㗎！設備方面，除備有電窗、門邊電鏡外，少不了重有原廠冷氣同高級音響，以及雙安全氣袋組合。&#13;<br> </fontstyle></spanclass></p><p><spanclass><fontstyle>短陣版身手矯捷出眾  &#13;<br> 屬短陣版嘅三門型號，配備一台1.6公升直4偈，輸出唔算突出，惟配合上可選擇四驅連4前速自動波，既可作日常代步及巡航用外，當改換上高扭力四驅組合，加上穩紮嘅陣架式車體結構，原來攀爬山澗石道，重顯得身手敏捷靈巧呢！</fontstyle></spanclass></p><p><spanclass><fontstyle>畀多少少加裝RV配件至型  &#13;<br> 1﹒外掛後備輪胎冚　$2,000&#13;<br> &#13;<br> 2﹒車頂行李架連霧燈　$2,500&#13;<br> &#13;<br> 3﹒四輪RV擋泥板　$400&#13;<br> &#13;<br> 註：以上價錢全未連稅</fontstyle></spanclass></p><p><spanclass><fontstyle>記者評語：代步郊遊一樂也  &#13;<br> 三門版外形瀟灑見活力，加上穩紮車架及可選擇四驅裝置，既可作日常代步，又可以響郊遊時攀爬山道，夠晒好玩刺激，絕對切合一班既年輕，又喜歡戶外活動嘅用家㗎！&#13;<br> &#13;<br> <b> 鈴木GrandVitara1.6</b> &#13;<br> 引擎：1590cc直4DOHC&#13;<br> 馬力：93ps/5200rpm&#13;<br> 扭力：14.0kgm/4000rpm&#13;<br> 傳動：4前速自動波，可選擇四驅&#13;<br> 尺碼：3905×1695×1740mm&#13;<br> 軸距：2200mm；車重：1235kg&#13;<br> 新車售價：$160,360（標準版）&#13;<br> 車輛提供：香島汽車（23320091）</fontstyle></spanclass></p></body></html>