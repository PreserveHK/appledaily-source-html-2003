<html><header><meta charset="utf-8"><title>無依母子獲助清繳欠費</title></header><body><h1>無依母子獲助清繳欠費</h1><p>單親媽媽阿翠近年靠做酒樓侍應獨力養育兒子輝仔。早前阿翠因市道欠佳加入失業大軍，至今無法覓得工作，又難長期靠朋友接濟度日，現已山窮水盡，面對被催交欠租、電費及煤氣費困境，三餐也成問題，蘋果日報慈善基金即時撥款助她應急。</p><p>四十六歲的阿翠苦着臉向到訪記者歎道：「我冇交兩個月屋租，房屋署前排已經派職員拍門催我交租；電力公司同煤氣公司見我連續幾個月未交電費、煤氣費，就分別寄咗兩封最後通知信畀我，要我盡快還債，否則會隨時截電同停止供應煤氣。我真係覺得好閉翳、好彷徨，同個仔都唔知點算！」&#13;<br> 阿翠多年來與兒子輝仔（十一歲）相依為命，就讀小學六年級。阿翠稱，輝仔天資聰穎，健康活潑，可是，他自幼失去父愛，連父親的臉容也毫無印象。「輝仔爸爸失蹤之後，我就去做酒樓侍應，努力賺錢撐起頭家。」&#13;<br> 阿翠一直含辛茹苦養育兒子，靠一己勞力維持家計。豈料她早前陷入失業泥沼，自此難以覓得工作，孤苦兩口生活陷困。</p><p><spanclass>「只得百幾元」 &#13;<br> 「我只得小學程度，冇乜工作經驗，真係好難同其他搵工嘅人競爭。呢幾個月我靠朋友接濟，但啲朋友都幾手緊，唔可以長期借錢幫我。早幾日，朋友再借多三百元畀我，夠輝仔攞去學校交錢買幾本補充作業之後，𠵱家我哋兩仔乸只得百幾元應付食用，都唔知可以捱得幾耐！」阿翠一面憂愁地說。&#13;<br> 在基督教家庭服務中心的社工轉介下，阿翠日前向本報求助。「我冇晒辦法，惟有希望蘋果基金幫幫我。」阿翠黯然表示，她父母早逝，長兄去年胃癌病逝，二兄因經濟困難剛辦理破產手續，刻下她實在苦無親人給予援手。<br> &#13;<br> <spanclass>應付短暫需求 &#13;<br> 阿翠近日已到社會福利署求助，現正待當局批核綜援申請。有見阿翠經濟緊絀，蘋果日報慈善基金即時撥款一萬元，助她清還拖欠的租金、電費、煤氣費，以及應付與在學兒子輝仔的短暫生活急需。&#13;<br> 捐款編號：C1141&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>