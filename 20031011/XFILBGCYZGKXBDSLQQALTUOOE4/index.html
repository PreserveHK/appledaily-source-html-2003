<html><header><meta charset="utf-8"><title>「尬男」伴舞食波餅傻笑<br>克勤俾黃伊汶捐褲襠驚驚</title></header><body><h1>「尬男」伴舞食波餅傻笑<br>克勤俾黃伊汶捐褲襠驚驚</h1><p>黃伊汶、李克勤及余文樂等前晚演出音樂會，李克勤為黃伊汶伴舞時表現木獨，黃伊汶卻全情投入，不但做出摸大髀及熊抱克勤等火辣動作，還穿過克勤褲襠，令尷尬克勤，只懂儍笑。</p><p>黃伊汶、李克勤、余文樂及黃凱芹等前晚在灣仔會展演出「愛一個人音樂會」，陳慧嫻與關心妍則擔任特別嘉賓。&#13;<br> 黃伊汶前晚以勁歌熱舞獻唱《戒男》期間，李克勤突然上台為她伴舞，只見黃伊汶主動摸克勤大髀及熊抱他，並以胸部緊貼克勤背部。她愈跳愈起勁，最後還穿過克勤褲襠。克勤作為伴舞嘉賓，表現頗為尷尬，只擺動身體，看來十分木獨。當他見黃伊汶如此投入，亦忍不住尷尬儍笑。<br> &#13;<br> <spanclass>為無綫練打鼓 &#13;<br> 事後克勤接受訪問時被問到與黃伊汶跳舞的感覺，他笑說：「劇情需要啫，我想畀觀眾驚喜嘛，本來想排勁啲，不過我只可以排到半隻舞。」克勤又透露他將為無綫將軍澳電視廣播城啟用儀式作表演，屆時他會負責打鼓，克勤說：「我會同四十幾人一齊打鼓，我冇見過TVB咁緊張一個騷，我係唯一一個有份表演嘅歌手。」<br> &#13;<br> <spanclass>慧嫻男友陪瞓 &#13;<br> 松任谷由實丈夫松任谷正隆前晚亦有到場欣賞，他還送花給黃伊汶以示鼓勵。黃伊汶說：「松任谷由實喺紅館綵排，本來佢哋夫婦都話嚟唔到睇我，點知佢老公嚟咗，好興奮呀，開心到瞓唔着，我有時間會帶佢哋上山頂玩。」&#13;<br> 早前有傳陳慧嫻因病而退出樂壇，前晚她在台上向歌迷大派定心丸說：「我嚟緊呢一年都會繼續唱歌同喺娛樂圈工作，大家唔使擔心，多謝支持。」慧嫻表示在耳水不平衡入院期間，獲醫生男友悉心照顧，還在醫院陪瞓，相當感動。&#13;<br> 另外，有指慧嫻發胖不少，她謂正在減肥中，現時一百零四磅，目標減至九十八磅。採訪：王連連　攝影：何國豪</spanclass></spanclass></p></body></html>