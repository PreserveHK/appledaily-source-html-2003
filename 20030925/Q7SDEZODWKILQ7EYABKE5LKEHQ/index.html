<html><header><meta charset="utf-8"><title>　　香港警察佛山嬉水 - 李八方</title></header><body><h1>　　香港警察佛山嬉水 - 李八方</h1><p>香港警隊幾個高層噚日去佛山，出席粵港澳刑偵會議，商討三地合作，佢哋入住嘅酒店叫「楓丹白鷺」，個名鬼咁法式浪漫，環境清幽唔在講，重設備齊全㖭，除咗游泳池、桑拿室呢啲男人老狗最鍾意嘅設施，梗係唔少得。&#13;<br> 個會今日先開，班阿Sir紛紛充電，晏晝五點幾抵達酒店後冇幾耐就換晒泳褲，走晒去泳池嬉水。商罪科阿頭黃福全、毒品調查科高級警司岑維健等，千載難逢，一概露點泳裝look。阿Sir佢哋身材fit唔fit，就留番畀全港婦女同埋另類癖好嘅男士讀者畀分嘞。&#13;<br> （圖）黃福全同岑維健泳裝look難得一見。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>