<html><header><meta charset="utf-8"><title>數碼影音：<br>Kodak30倍變焦王對面海睇升旗禮</title></header><body><h1>數碼影音：<br>Kodak30倍變焦王對面海睇升旗禮</h1><p>想將灣仔會展搬過尖沙嘴？呢個唔係奇想，只要你拎住部Kodak新推出嘅EasyShareDX6490，就可以利用10倍光學變焦，將會展拉過嚟慢慢影，重覺得唔夠近，開埋3倍數碼變焦，總共30倍變焦能力，喺尖沙嘴都影到對面海金紫荊廣場嘅升旗禮。&#13;<br>&#13;<br>記者：許福合　攝影：梁細權&#13;<br>ImageGirl：Zoie</p><p><b> Profile</b> &#13;<br> 感光元件：400萬像素CCD（2,304×1,728）&#13;<br> 變焦：10倍光學加3倍數碼&#13;<br> ISO：80至800	光圈：F2.8至3.7&#13;<br> 快門：16至1/1,700秒&#13;<br> 記憶媒體：SD?MMC(內置16MB)&#13;<br> 電源：專用鋰電	重量：337g&#13;<br> 體積：99.6×79.9×81.2mm&#13;<br> &#13;<br> <b> 30倍變焦測試</b> </p><p>DX6490使用典型美式設計，配上黑色機身，可惜只用膠質外殼，否則從外觀睇都幾Pro。手持位設計得唔錯，手感比一般相機好，夠晒穩陣。機身配備德國史耐德鏡頭，光學變焦達到10倍，相當於38~380mm，遠攝能力特強，而且因為鏡頭質素高，減低相片失光問題，色彩還原能力令人滿意。&#13;<br> 可能讀者見到10倍光學變焦，唔多清楚實際效果。舉例說明，置身於尖沙嘴海旁，面向對面海嘅灣仔會展拍攝，一般3、4倍變焦只可拍得整個會展嘅相片，而用上10倍就連窗口都睇得清清楚楚。大家唔好忘記DX6490還有3倍數碼變焦，可將變焦能力提高至30倍，由文化中心望過會展都睇得好清楚。</p><p><spanclass><fontstyle>四百萬像素加全手動功能  &#13;<br> 有留意Kodak數碼相機，應發現大部份機偏向全自動儍瓜機類型。DX6490就真正有齊專業拍友所需嘅功能，CCD達400萬像素，而只要透過快門前嘅轉盤，就可以從全手動、光圈?快門先決、程式及曝光補償轉之間轉換，雖然轉盤用落唔算快捷，不過勝在清楚易上手，喺同級機中操控亦算唔錯。自問對自己攝影技術冇信心，DX6490亦為用家提供咗全自動、運動、人像及夜景等4種預設模式，簡簡單單按下快門都可以拍到靚相。動畫拍攝方面，連聲音長達80分鐘，不過質素只有320×240，流暢度一般。</fontstyle></spanclass></p><p><spanclass><fontstyle>大芒加電子觀景器  &#13;<br> KodakDC一向愛強調LCD喺室內室外嘅表現，DX6490亦唔例外，而且更用上5.6cm特大LCD，方便用家翻睇相片。不過以筆者試用後嘅經驗，發覺使用LCD時間唔多，因為同時內置咗電子式觀景器，比一般光學式可顯示更多資料，如快門、光圈、模式等，甚至Menu設定及重播相片，都可以喺觀景器內睇晒，LCD似乎就變成輔助，要與朋友分享相片先用得着。另一個優點就係比LCD慳電得多，亦唔會受陽光影響，有時會比LCD還要好用。&#13;<br> &#13;<br> 抵讚：自動轉換橫直度相片，同級相機較少見。&#13;<br> 要彈：LCD顏色間中略帶偏藍，需要從觀景器檢查相片。</fontstyle></spanclass></p><p>Kodak（HK）查詢電話：80090151</p></body></html>