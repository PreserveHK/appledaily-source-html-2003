<html><header><meta charset="utf-8"><title>新車速報：開篷樂唔使40萬<br>奧迪A4Cabriolet1.8TMultitronic</title></header><body><h1>新車速報：開篷樂唔使40萬<br>奧迪A4Cabriolet1.8TMultitronic</h1><p>奧迪繼早前率先引入A4首部3.0公升開篷Cabriolet之後，新近代理又推出全新A4Cabriolet1.8TMultitronic型號，不僅造型入時富個性，一台1.8公升Turbo偈表現亦見突出吸引，加上最新6前速Multitronic半自動波箱反應順滑利落，以唔到40萬嘅車價睇嚟，響同級車之中自然倍見號召力啦！&#13;<br>&#13;<br>記者、攝影：陳偉林</p><p><B> 開關篷頂話咁易</B> </p><p><spanclass><fontstyle>優皮賣相有瞄頭  &#13;<br> 若然你想擁有一部外形秀麗有房跑車氣息嘅座駕，又要求有開篷跑車悠閒一面的話，相信呢部新版奧迪A4Cabriolet1.8TMultitronic，會至合你嘅心意，事關佢有齊上述嘅優點外，新車售價又唔到40萬，均較一眾同級對手，有更突出嘅優勢㗎！</fontstyle></spanclass></p><p><spanclass><fontstyle>車廂豪邁講究見跑味  &#13;<br> 講到車廂鋪排，兩排高級真皮椅剪裁貼身富跑意，加上四周以瑰麗桃木修飾，既美輪美奐之餘又具高級轎車氣派；設備方面，除有齊原廠高級6碟CD連恒溫冷氣外，一按式電動軟篷頂開關，需時亦不過24秒內，重完全不假人手㖭！</fontstyle></spanclass></p><p><spanclass><fontstyle>1.8Turbo偈反應跟跑車相若  &#13;<br> 早前，代理率先引入3.0公升頂級版，至於新到嘅1.8TMultitronic型號，既有悠閒嘅駕駛感，而引擎低轉高扭力嘅特性，匹配上最新6前速Multitronic半自動波，猛然加速及起跑，更仿似一部跑車嘅演繹呢！再者，原車裝有主動式EDL、ASR及ESP系統，重有四輪碟煞、ABS連EBD裝置，高速馳騁下更予人穩妥嘅循迹感㖭！</fontstyle></spanclass></p><p><spanclass><fontstyle>記者試後簡評：1.8Turbo偈表現狠勁  &#13;<br> 全新A4開篷跑車甫一面世，即成為車迷追捧對象，而新加入1.8TTurbo版，除引擎配搭一向有高口碑外，加速表現突出，匹配埋至新Multitronic6前速半自動波箱，轉檔順滑凌厲，重有慳油嘅特性呢！</fontstyle></spanclass></p><p><spanclass><fontstyle>奧迪A4Cabriolet1.8TMultitronic規格  &#13;<br> 引擎：1781cc直4DOHCTurbo&#13;<br> 馬力：164ps/5700rpm&#13;<br> 扭力：23.0kgm/1950-4700rpm&#13;<br> 傳動：6前速Multitronic半自動波，前輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/55R16ContinentalPremiumContact&#13;<br> 尺碼：4573×1777×1391mm&#13;<br> 軸距：2654mm；車重：1580kg&#13;<br> 0-100公里：9.3秒；極速：219km/h&#13;<br> 平均耗油：8.6L/100km&#13;<br> 新車售價：$399,000&#13;<br> 車輛提供：合迪汽車（25281862）</fontstyle></spanclass></p><p><spanclass><fontstyle>同級對手比較&#13;<br> 平治CLK240Cabriolet  &#13;<br> 引擎：2597ccV6DOHC&#13;<br> 馬力：170ps/5500rpm&#13;<br> 扭力：24.5kgm/4500rpm&#13;<br> 尺碼：4638×1740×1413mm&#13;<br> 軸距：2715mm；車重：1700kg&#13;<br> 0-100公里：10.2秒&#13;<br> 極速：230km/h&#13;<br> 新車售價：$584,500（Avantgarde）&#13;<br> 查詢：仁孚行（28957288）&#13;<br> 簡評：平治CLK車系無論硬頂或開篷Cabriolet型號，一直不乏支持者捧場，造型時尚富動感之餘，車廂鋪排亦見講究吸引，可謂係動靜皆宜嘅好選擇。</fontstyle></spanclass></p></body></html>