<html><header><meta charset="utf-8"><title>萬事得新任高層拜會車廠</title></header><body><h1>萬事得新任高層拜會車廠</h1><p>昨日講開萬事得部全新Mazda3，給行內及行外嘅傳媒有好高評價，身為香港代理揸Fit人嘅GaryCheung，早前經已飛咗去日本，跟廠方代表首度見面之餘，重率先睇過部Mazda3同試車，對部新車重抱有信心呢！之不過，早幾日佢又再度飛去日本廣島萬事得總部，據知因為早前SARS疫潮影響，身為香港英之傑汽車集團總舵手嘅崔志凱先生，亦未曾到過車廠拜會高層關係，今趟重商相約埋GaryCheung一同前往，更順道傾談Mazda3遲吓到港嘅事宜；呢單料好多香港汽車傳媒都收到風，之但係就無幾多個知道，原來陪同崔Sir到東瀛嘅唔止係GaryCheung一人，究竟神秘人係邊個？亞Mark暫且賣個關子，遲吓等佢正式到任履新，成為英之傑集團一員的話，屆時就自有分曉喇！</p></body></html>