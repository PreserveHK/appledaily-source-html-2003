<html><header><meta charset="utf-8"><title>一味窩輪：短炒長實輪揀9065</title></header><body><h1>一味窩輪：短炒長實輪揀9065</h1><p>期指結算日，未見挾淡倉。上周五美股連跌3日，影響人心。中銀（2388）散番60仙，收11元齊頭，亦帶領啲銀行股未有進帳。新地（016）派成績表後，連跌兩日，亦影響地產股走勢。&#13;<br> 李超人呢頭話樓市會穩步向上，長實（001）平開，收61元，跌75仙。對李超人有信心嘅話，可趁低兜啲長實Call輪，博正股上番去。&#13;<br> 長實Call輪短炒，正路對象係9065，交投旺，昨日有15球易手，收60仙，跌13%。隻輪明年3月到期，溢價8.2%，槓桿率10.2倍。9837爆炸力弱啲，現價1.59元，槓桿率3.8倍，勝在負溢價0.7%，交投稍遜。&#13;<br> 同系和黃（013）除息，實際跌1.24元。藍籌除息，初時多數例牌除突晒，過幾日再彈番上去，未來幾日趁低收集Call輪，贏錢機會大，9914易買賣，現價51仙，單日跌幅9%，再跌諗得過，明年1月到期，溢價6.8%，槓桿率11倍。唔嫌交投弱，則選擇9757，明年3月到期，輪價79仙，溢價4.5%，槓桿率7.1倍，勝在溢價低，槓桿率唔算細。<br> &#13;<br> <spanclass>買9659博反彈 &#13;<br> 聯想（992）跌10仙，收3.05元，估計3字大關守得穩，可以諗吓買啲Call輪博反彈，對象有限，9659比較啱，12月到期，輪價35.5仙，溢價6.1%，槓桿率8.6倍。&#13;<br> 章盛</spanclass></p></body></html>