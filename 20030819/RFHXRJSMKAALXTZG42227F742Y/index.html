<html><header><meta charset="utf-8"><title>HPiPAQ同你纖體兼打Golf</title></header><body><h1>HPiPAQ同你纖體兼打Golf</h1><p>PocketPC身為個人數碼助理，職責當然係記低個人事務，不過除此之外，更可以令你身體健康，皆因𠵱家買iPAQ1910、2210或者5510，就可以免費選擇高爾夫球程式《IntelliGolf》或者健美程式《BodySuite》，之但係只得程式，又點會幫到你身體健康？梗係要親自享受先有效果，所以揀《IntelliGolf》嘅買家亦可以喺CityGolfClub免費玩一個鐘，好好練習球技。若果高爾夫球唔啱，揀《BodySuite》亦可以去CaliforniaFitness免費玩健身十次，強身健體一番。除了送軟件，HP更送電訊盈科嘅「掌上下載服務組合」兩個月，可以喺PacificCoffee無線上網，試過好玩先申請都未遲。&#13;<br>記者：劉耀祥&#13;<br>&#13;<br>查詢：800938833(HP)</p><p><spanclass><fontstyle>軟件介紹  &#13;<br> <spanclass><fontstyle>《IntelliGolf》  &#13;<br> 專門供高爾夫球手使用的《IntelliGolf》，用家可以詳細記錄整個高爾夫球賽的桿數及洞等成績，之後亦會自動整理，Show埋個完整嘅分數表。而網上亦有齊超過17,500個場地資料，用家可計算每個洞的距離或球手揮桿記錄，高爾夫球用家必備軟件。</fontstyle></spanclass></fontstyle></spanclass></p><p><spanclass><fontstyle>《BodySuite》  &#13;<br> 可以將每日的運動情況記錄的《BodySuite》，對注重健康的用家至為適合，除運動記錄外，更可記錄每日飲食狀況。而且《BodySuite》亦置有多種計算器，不論體重、身體比例、脂肪比例、心跳以及新陳代謝都有得計，絕對唔係玩玩吓咁簡單。</fontstyle></spanclass></p></body></html>