<html><header><meta charset="utf-8"><title>桑田佳佑情傾西瓜Cup</title></header><body><h1>桑田佳佑情傾西瓜Cup</h1><p>呢排日本好興一個新詞彙「SUIKKPU」，意思就係「西瓜Cup」，即係啲女仔上圍大到好似西瓜咁。前日SouthernAllStars喺名古屋一露天場地，舉行咗個有六萬幾人睇嘅演唱會，慶祝佢哋成立二十五周年，主音桑田佳佑一開場就大叫「SUIKKPU」！唔通佢真係咁鍾意「西瓜Cup」？</p></body></html>