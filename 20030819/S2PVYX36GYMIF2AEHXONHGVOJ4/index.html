<html><header><meta charset="utf-8"><title>冷麵系列之Fusion冷麵：<br>偷餐牌為鑽研菜式與食譜同眠30年</title></header><body><h1>冷麵系列之Fusion冷麵：<br>偷餐牌為鑽研菜式與食譜同眠30年</h1><p>喜歡貓的人，被稱為貓癡；喜歡飲茶的，稱為茶癡；那麼喜歡任何一樣與廚房有相關的東西，我們姑且稱他為「廚癡」。&#13;<br>多年前，關順發師傅與朋友同赴曼谷，為了研究泰國菜式，幾個人合力把某一個高級餐廳的餐牌「偷運」出去。「個餐牌又長又硬，應該墊喺個背脊度，但個朋友卻放在肚腩前，差啲俾人發現。」這種調皮行為惟有廚癡才會做。&#13;<br>三十三年來，關師傅日間在廚房裏工作，晚間在家中的廚房裏做研究，連睡覺都與食譜同眠。他與廚房的關係，就像魚與水一樣。&#13;<br>&#13;<br>記者：李敏怡　攝影：林栢鈞、伍慶泉</p><p>走進廚癡的家，只見東一叠西一叠，外人以為是無用的雜物，但原來這裏每一本書每一張紙都是關師傅的寶。&#13;<br> &#13;<br> <spanclass><fontstyle>晚晚返屋企做實驗  &#13;<br> 「呢本係我第一間工作嘅餐廳餐牌，呢本就係跟咗我三十年嘅秘笈，有次跌咗落油鑊，好彩救得快，嚇得我呀。」關師傅邊說邊翻開那本沾滿油迹的記事簿。&#13;<br> 三十三年前，關師傅入行做學徒，當時在太子一間高級餐廳工作，他說狄龍、凌波都是熟客仔。雖是當學徒，但那時廚癡性格已表露無遺。「我靜雞雞攞咗師傅本記事簿，然後將裏面嘅菜式名字、用料，全部抄晒落嚟。」</fontstyle></spanclass></p><p><spanclass><fontstyle>千本烹飪書  &#13;<br> 自此，他對烹飪的熱愛愈來愈濃。人家出Trip，趁空檔時間去玩，他就去蒲書局買CookBook；現在差不多收藏了一千本烹飪書。每天放工後，人哋返屋企休息，他卻在家中的廚房做各種的實驗。「煮任何一樣嘢都要用心，就算最簡單好似煮菜，我都會特登買幾棵返屋企研究，睇吓加幾多鹽幾多油先至叫做好食。」&#13;<br> 結果，三十三年來，佢走嘅路可算是一帆風順。入行唔夠一年，他便「奇迹」地升任大師傅，人工由$150加到$600。「二十多歲就有人派架RollsRoyce載我入去清水灣煮餐，七七年加入美心，一年內連升三級。」&#13;<br> 有人覺得佢好彩，連佢自己都不排除有點運氣，只是單靠命水便成？「每日朝五晚二，試過三年無放過假，我付出的都比別人多。」</fontstyle></spanclass></p><p><b> 涼浸浸麵麵觀</b> &#13;<br> 這是四款冷麵當中最受歡迎嘅一款。牛肉切成薄片，再用薑味豉油汁煎，火候同時間都掌握得好，所以燒牛肉片仍然保持軟滑嘅肉質。玻璃麵原來係日本粉絲，麵條夠滑食到「雪」「雪」聲，再加上辣辣哋嘅Kimchi，就算唔係韓食fans都會難以抗拒呢款美食。</p><p>EatingPlus&#13;<br> 電話：28680599&#13;<br> 地址：中環國際金融中心1樓1009號舖&#13;<br> 營業時間：7:30am-10:00pm（星期一至六）7:30am-9:00pm（星期日及公眾假期）</p></body></html>