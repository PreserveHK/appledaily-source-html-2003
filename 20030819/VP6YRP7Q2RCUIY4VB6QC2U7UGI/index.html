<html><header><meta charset="utf-8"><title>歐寶SpeedsterTurbo秘密抵港</title></header><body><h1>歐寶SpeedsterTurbo秘密抵港</h1><p>較早前，亞Mark曾經提過，話德國歐寶有部媲美英國蓮花Elise嘅開篷Roadster，名字為Speedster；原本代理早年有意引入，但最終因未有冷氣配搭而令計劃擱置；但今個月初，有兩部髹有鮮豔BodyColour嘅歐寶Speedster新車，秘密跟一批新Vectra抵港，重經已運往福方汽車位於香港仔鴨脷洲嘅維修服務中心妥存。之不過，各位車迷唔使心急，遲吓代理會正式在港推售呢部Speedster開篷跑車，佢唔單止有冷氣，而且佢重係車系中至頂級嘅2.2公升Turbo版，匹配一套5前速手波，相信性能更勝蓮花Elise㗎！車價方面，據聞呢部高性能版本嘅Speedster，定價會響43萬上落；咁吸引嘅價錢，若然係忠實Fans的話，就不妨向代理打聽下喇！</p></body></html>