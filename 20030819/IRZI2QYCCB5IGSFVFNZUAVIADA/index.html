<html><header><meta charset="utf-8"><title>數碼影音：<br>中檔DC新低價QV-R40$2,680搶灘</title></header><body><h1>數碼影音：<br>中檔DC新低價QV-R40$2,680搶灘</h1><p>最近去大球場睇波，除咗聽到球迷嘅歡呼聲外，間中更留意到不少拿着數碼相機，要拍番張靚相嘅球迷，大歎：「太快啦、走咗啦！」原來因為相機速度慢，開得機嚟，就影唔到。有冇計仔？只要使用Casio新推出的QV-R40就有辦法，其極速1秒開機及0.01秒快門時滯優點，任何靚人、靚景都可輕易捕捉。&#13;<br>記者：許福合&#13;<br>攝影：Kenny　&#13;<br>ImageGirl：Clara</p><p>拍友見到「獵物」，若果還要經過開蓋、開機過程，還有何時間捕足拍攝呢？QV-R40這方面絕對是個快拍能手，由靜止到開機，只需1秒鐘！機身已內置機蓋，開機時收藏於機身內的鏡頭就會彈出來，拍友要做的就只是取景再按下快門，即可拍得靚相。整個操作過程只能用一個快字做形容，變焦速度更令人滿意，操作起來特別靈活，而快門的時滯只有0.01秒，代表相機的反應及速度一流，有助用家輕易準確捕捉到珍貴的一刻。</p><p><spanclass><fontstyle>四百萬像素兼送充電器  &#13;<br> 單單一個快字，當然未夠吸引用家。QV-R40外形都唔錯，機仔細細，加上使用鎂合金機身，感覺上硬淨兼可靠。相片質素當然同樣重要，雖然QV-R40主要走大眾化路線，但已經具備400萬像素級數，一點都不失禮，印到A4咁大都問題。記憶卡可使用SD或MMC卡，另外，還內置10MB作後備記憶，影相時就毋須計住計住。電源方面，可使用兩枚AA電芯，戶外或旅遊都最為方便；而隨機更會附送2枚充電池及充電器，用家毋須再花額外金錢購買，值得加分！</fontstyle></spanclass></p><p><spanclass><fontstyle>21種模式新手至啱  &#13;<br> 講到拍攝功能，部份更達半專業級數，首先，從以往的單點對焦，提升至5點，懂得揀選最近的一點對焦，替用家省卻不少麻煩，要玩得專業一點，更可開啟柱狀圖，預先檢查構圖的曝光情況，從而達到一擊即中！自問對攝影認識較少，亦唔使驚，QV-R40已經預設多達21種拍攝模式(BestShot)，如人像、夜景等，只要因應環境選擇合適的場景，攝影初哥都可以變專家。短片拍攝當亦不會缺少，雖然只有30秒，亦可讓用家過吓癮。當要重溫拍得的傑作，只要使用機背的快速鍵，就隨時可在「翻看」及「拍攝」模式之間轉換，直接方便。</fontstyle></spanclass></p><p><spanclass><fontstyle>打印機至佳拍檔  &#13;<br> 上面提到QV-R40相片質素高達400萬像素，自然想到要有部合襯的打印機去發揮其性能，小記就提議EPSON的PHOTO830U，解像度高達5,760Optimizeddpi，透過P.I.M.II技術，QV-R40拍得的相片可在最少失真的情況印出來，質素絕對有保證！830U售$988，配上QV-R40只要$3,668，可以考慮！</fontstyle></spanclass></p><p><spanclass><fontstyle>試用評語：快到嚇一跳！  &#13;<br> 開機時被鏡頭彈出來的速度嚇了一跳，實在非常快，手感及操作上都相當稱心，價錢又大眾化，加埋400萬像素機不用3千，非常吸引。</fontstyle></spanclass></p><p><spanclass><fontstyle>QV-R40Profile  &#13;<br> 拍攝像素：400萬&#13;<br> 變焦：3倍光學及3.2倍數碼變焦&#13;<br> 最大光圈：F2.8~F4.9&#13;<br> 貯存媒體：內置10MBFlash記憶，支援SD、MMC卡&#13;<br> 電源：AA電芯×2&#13;<br> 體積：88×60.5×32.7mm&#13;<br> 重量：160g&#13;<br> $2,680&#13;<br> &#13;<br> 捷成洋行查詢電話：29262320</fontstyle></spanclass></p></body></html>