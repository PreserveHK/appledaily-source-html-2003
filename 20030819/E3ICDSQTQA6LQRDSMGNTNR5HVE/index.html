<html><header><meta charset="utf-8"><title>機場保安最愛查「燈」</title></header><body><h1>機場保安最愛查「燈」</h1><p>潮界新晉經紀大紅人「大隻標」繼續講八卦料，原來佢剛剛喺日本返嚟，佢自稱喺嗰邊見過唔少名人，以及傾咗唔少嘢返嚟香港準備大搞。不過由於盤川唔算充足，惟有喺食宿方面將就吓。最經濟當然首選美國航空公司嘅經濟客位，好多水貨老闆都坐佢哋。由於係美國機所以保安工夫比其他謹慎，據「大隻標」講每次佢去日本都要除對鞋俾機場保安檢查，啲保安一定好小心昅吓佢對鞋個Air，睇吓有冇收埋危險品。有個保安同「大隻標」講，佢哋每日檢查嘅鞋裏面，過半數都係着「關刀」，尤其係對「燈」，十個口靚仔六個着「燈」，保安都唔明點解對「燈」咁受歡迎？其實嗰日「大隻標」都唔係着「關刀」，佢着住對Vans今季新出嘅TNT，被雜誌評為03上半年英國最受歡迎嘅口靚仔板鞋，不過驟眼睇真係好似「關刀燈」，難怪個機場保安會有咁嘅疑問。「大隻標」話𠵱家潮界當「關刀燈」等如牛仔褲中嘅501，個個都唔介意推出相同款式玩「致敬」。以Vans為例，大大話話出咗幾個款同「關刀燈」好相似，但日本仔從來冇介意過。&#13;<br>&#13;<br>文：大食Jack</p></body></html>