<html><header><meta charset="utf-8"><title>家福道：<br>奶奶秘傳開平滿月菜生生猛猛</title></header><body><h1>家福道：<br>奶奶秘傳開平滿月菜生生猛猛</h1><p>從不沾半點廚房油煙的Ivy，拍攝當日揸起鑊鏟時有點不知所措！生手的她何以攞苦嚟辛？原來都是為了才5個月大的囡囡程程。話說初為人母的她，由第一日知道有喜之後，奶奶便不停灌輸她入廚秘技，其中的家鄉滿月菜，奶奶更對Ivy講足十個月！母愛的偉大令不會下廚的Ivy現已學會幾味滿月菜，重話為了囡囡，打算再畀心機學廚！&#13;<br>記者：吳佩璇&#13;<br>攝影：陳盛臣</p><p>新一代女性大都出得廳堂，卻入不得廚房！Ivy便是一例，結婚2年，不是同老公回奶奶家吃飯，就是振興香港飲食業出街晚膳。但自從懷孕，並生下了在三八婦女節出世的囡囡後，Ivy的入廚履歷便改寫了！&#13;<br> &#13;<br> <spanclass><fontstyle>攝錄奶奶煮餸過程為偷師  &#13;<br> 在Ivy的眼中，奶奶的廚技可說一流，平日茶餘飯後，奶奶的至愛話題都不離其烹飪心得。自Ivy有喜後，奶奶更刻意將廚技傳授給Ivy。原籍開平的奶奶，非常着重第一個孫出世後的滿月酒。所謂滿月酒，並不是甚麼鮑參翅肚，而是煮幾味家鄉意頭菜，身為媽咪的Ivy，也不得不下廚煮兩味。平日少入廚的Ivy，更帶備攝錄機，親自拍下奶奶的整個烹飪過程作參考。&#13;<br> &#13;<br> <spanclass><fontstyle>誓要入得廚房出得廳堂  &#13;<br> 在奶奶幫忙下，囡囡滿月當天，年生貴子、髮菜豬腳、燒味斬雞……一家人喺屋企食得不知幾開心！為了程程，Ivy更從此立志做個既入得廚房，又出得廳堂的全能媽咪。</fontstyle></spanclass></fontstyle></spanclass></p><p><spanclass><fontstyle>滿月必食生腸煮大豆芽$12  &#13;<br> 本身是陸豐人的Ivy，話未聽過自己家鄉有所謂的滿月菜。反而是祖籍開平的奶奶經常向她提起。而這道菜是奶奶教落，家鄉最傳統的滿月菜。除了滿月、生仔或生日等喜慶，都是必備菜式。而且一定要先拜神。全部材料都帶好意頭，好似生腸寓意生生猛猛、大豆芽則快高長大、粉絲則希望BB肥肥白白，少不得的是加兩棵聰聰明明的葱……撇除傳統意頭，這味菜不但夠飽肚，而且以蔬菜為主，簡單健康。&#13;<br> &#13;<br> <b> 用咩料：</b> &#13;<br> 粉絲	少許&#13;<br> 紅蘿蔔絲	半碗&#13;<br> 百合	1個&#13;<br> 大豆芽	1斤&#13;<br> 生腸	4両&#13;<br> 葱花	2棵</fontstyle></spanclass></p><p><b> 好易煮：</b> &#13;<br> 1﹒生腸洗淨，加少許豆粉醃。燒紅鑊，先炒香生腸，加少許鹽、豉油及灒酒調味。&#13;<br> &#13;<br> 2﹒另炒起大豆芽及蘿蔔絲，最後加入粉絲及百合，加鹽及糖調味，生腸回鑊，加葱花兜勻即成。</p><p><spanclass><fontstyle>新派菜式年生貴子$20  &#13;<br> 「煮」意多多的奶奶，為迎接孫女的出世，更在開平家鄉例牌有蓮子、銀杏等材料的滿月菜上，加入龍蝦丸及蟹柳，自創了這道集新派與傳統於一身的滿月菜。Ivy話：「奶奶教落煮滿月菜一定要色彩鮮豔先至好意頭。而且為遷就我哋後生嘅口味，專登加啲龍蝦丸嚟煮，寓意龍精虎猛。而傳統嘅蓮子材料，就梗係想我哋年生貴子啦！奶奶重話上碟時用西蘭花圍邊，咁就圓圓滿滿、一家人齊齊整整。」&#13;<br> &#13;<br> <b> 用咩料：</b> &#13;<br> 蓮子	80克&#13;<br> 銀杏	80克&#13;<br> 雜豆	4両&#13;<br> 西蘭花	1斤半&#13;<br> 百合	1個&#13;<br> 龍蝦丸	6粒&#13;<br> 蟹柳	6條&#13;<br> &#13;<br> <b> 調味：</b> &#13;<br> 糖、生抽、蠔油	各1茶匙&#13;<br> 水少許</fontstyle></spanclass></p><p><b> 好易煮：</b> &#13;<br> 1﹒所有材料洗淨，龍蝦丸切半、蟹柳切粒、西蘭花切一棵棵作圍碟邊用。先炒熟西蘭花備用。&#13;<br> &#13;<br> 2﹒其餘材料可一併落鑊，加調味兜勻。喜歡的話可再加少許鹽及半碗上湯吊味。埋生粉芡，西蘭花伴邊上碟。</p></body></html>