<html><header><meta charset="utf-8"><title>新車速報：<br>載客+載貨豐田Succeed夠實用</title></header><body><h1>新車速報：<br>載客+載貨豐田Succeed夠實用</h1><p>舊有豐田CorollaWagon充斥香港汽車市場，可會是同廠Hiace及Liteace以外，一款客貨兩用兼備嘅實用車款；惟新Corolla車系嘅五門Wagon早已一改傳統，走時尚SportWagon路線，這空檔只好由呢部Succeed填補。造型既富獨特性不落俗套，又有高搭載量嘅車廂鋪排，相比於舊有CorollaWagon，Succeed可謂有過之而無不及噃！&#13;<br>&#13;<br>記者、攝影：陳偉林</p><p><spanclass><fontstyle>簡約出塵不落俗套  &#13;<br> 既可以客貨兼備，而外形又不會予人白眼嫌Van味重，呢項設計可謂殊不簡單；然而，Succeed嘅方匣子造型，車身四周以粗闊原色膠邊點綴同保護，加上一對扁長而炯炯有神嘅大燈，襯托響蜂巢式鬼面罩組合，竟有一份清新脫俗、帶出簡約性嘅觀感㖭！</fontstyle></spanclass></p><p><spanclass><fontstyle>車廂鋪排帶出戶外需要  &#13;<br> 最教人意想不到，會係四門沉厚嘅關門聲下，置身其中感覺空間既闊落又見隔音寧靜，而兩排高級絲絨椅，既妥貼舒適之餘重有透氣嘅好處。尾地台鋪有防水膠墊，好啱戶外活動嘅需要之餘，最特別莫過於表板兩旁，分置有多個開放式儲物匣，而中控台重有一張B4尺碼，可承受10kg重量嘅活動桌几呢！</fontstyle></spanclass></p><p><spanclass><fontstyle>1.5公升VVT-i偈扭力強  &#13;<br> 豐田Succeed有兩個車款，而引擎亦分別有1.3公升同1.5公升型號，而首部抵港嘅Succeed，以一台跟Corolla相同嘅1.5公升直4VVT-i偈作骨幹，匹配4前速自動波，既易於操控又見低轉扭力強，難得一套穩紮嘅底盤結構，有高負載能力之餘，還帶出高循迹性嘅穩妥表現呢！</fontstyle></spanclass></p><p><b> 記者試後簡評</b> &#13;<br> 舊有在港發售嘅豐田CorollaWagon，不過係一款設備同配套簡單嘅客貨兩用車種；而新款Succeed方匣子嘅造型，除來得踏實有個性外，車廂隔音出色，一台1.5公升VVT-i偈反應亦見敏捷有力，可放平嘅尾排，更可將尾廂容積擴大一倍，較前輩CorollaWagon更勝一籌呢！</p><p><spanclass><fontstyle>豐田SucceedTX規格  &#13;<br> 引擎：1496cc直4DOHC&#13;<br> 馬力：105ps/6000rpm&#13;<br> 扭力：14.1kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）四連桿&#13;<br> 制動：（前）透氣碟（後）鼓式（ABS）&#13;<br> 輪胎：165/80R13FalkenSincera&#13;<br> 尺碼：4300×1695×1510mm&#13;<br> 軸距：2550mm；車重：1060kg&#13;<br> 平均耗油：16.4km/L&#13;<br> 新車售價：$138,000&#13;<br> 車輛提供：德記汽車（24404988）</fontstyle></spanclass></p></body></html>