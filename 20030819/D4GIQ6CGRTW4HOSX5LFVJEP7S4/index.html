<html><header><meta charset="utf-8"><title>聞羅文名表失蹤　重燃怒火<br>肥姐：我淨係嬲阿東</title></header><body><h1>聞羅文名表失蹤　重燃怒火<br>肥姐：我淨係嬲阿東</h1><p>羅文的遺屬近日點算他的遺產時，發覺有十隻名表不翼而飛，估計約值二百萬。羅文生前好友沈殿霞昨日在廣州出席新片開鏡儀式，批評羅文生前助手阿東為人有問題，她表示不欲再跟阿東見面。　記者汪正文廣州直擊</p><p>李嘉欣、沈殿霞（肥姐）、吳彥祖和高志森等，昨日在廣州番禺區南村鎮餘蔭山房出席新片《Miss杜十娘》開鏡儀式。肥姐聽聞已故好友羅文生前的十隻名貴手表不翼而飛，十分氣憤。&#13;<br> 有報道指羅文的家人在點算他的遺產時，發現有十隻名表不見了，估計價值約二百萬，阿東謂羅文生前喜歡送表給朋友。昨日肥姐被問到此事，她說：「自從羅文葬禮後，我唔想再見到呢個人（指阿東），唔想再同佢聯絡。」<br> &#13;<br> <spanclass>「聽日又唔知唔見乜」 &#13;<br> 問到肥姐可會覺得Terry較踏實，她就說：「我兩個都不願置評，我唔知Terry點，我淨係嬲阿東，佢自己問劉鑾雄借一百萬，我哋個個都唔知，佢又唔出聲，搞到我哋出嚟澄清，籮記以前都待佢不薄。」對於羅文的名表失蹤，肥姐說：「我唔理，邊理得咁多呀，今日唔見表，聽日又唔知唔見乜。」<br> &#13;<br> <spanclass>阿叻認為是小事 &#13;<br> 陳百祥昨日出席無綫在尖沙嘴舉行的祝捷會，他對於羅文名表不翼而飛，他說：「都係一啲雞毛蒜皮嘅事，唔使理，我識阿東同Terry，佢哋係好人，其實送嘢畀人係開心事，籮記都冇所謂，佢都唔喺度，有人要啲表，佢重開心啦！」&#13;<br> 李嘉欣在《Miss》片中飾演名妓杜十娘，她說：「呢個角色性格好聰明同有手段，我同角色性格有分別，我份人比較直。」高志森有一場戲會伏在李嘉欣的懷內，他表示事前不用跟女友焦媛備案。此外，一班演員昨日穿上古裝進行開鏡儀式，由於天氣酷熱，他們都熱得大汗淋漓，尤其吳彥祖更熱得木無表情。</spanclass></spanclass></p></body></html>