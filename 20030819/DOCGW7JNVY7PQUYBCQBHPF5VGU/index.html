<html><header><meta charset="utf-8"><title>積架X-TypeEstate法蘭克福初現身</title></header><body><h1>積架X-TypeEstate法蘭克福初現身</h1><p>嚟緊九月舉行嘅法蘭克福車展可謂新車雲集，就連英國積架汽車亦唔例外，亦會於車展會場內展出全新X-TypeEstate旅行車，相信勢必惹來全場車迷注視。&#13;<br>少有為旗下車款推出旅行車版本嘅英國積架汽車，今回於車展上展出嘅X-TypeEstate旅行車，可算係廠方一個新嘗試；雖然外形看似與房車版沒有多大分別，但改用旅行車款設計後，仍無損本身一份豪邁氣派，而以兩組圓燈組成嘅頭燈配搭，襯以電鍍鬼面罩，望落亦見有一份吸引力呢！車廂布局方面，廠方則暫時未有提供有關資料，故未能確實其配搭。引擎組合則會與現有X-Type房車型號相同，性能表現毋庸置疑。新車將於明年春季正式推出，有興趣嘅車迷不妨留意一下喇！</p></body></html>