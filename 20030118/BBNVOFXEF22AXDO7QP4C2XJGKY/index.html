<html><header><meta charset="utf-8"><title>皈依佛門　做城城師妹<br>桐桐守色戒唔敢性感嘥！</title></header><body><h1>皈依佛門　做城城師妹<br>桐桐守色戒唔敢性感嘥！</h1><p>三級片女星張綺桐近日皈依星雲大師門下，法號「文閔」，成為郭富城師妹。桐桐表示要守色戒，故推掉拍性感寫真的工作，實行脫離三級女星行列，認真大嘥！</p><p>三級片女星張綺桐近日潛心向佛，皈依星雲大師門下，與郭富城份屬同門師兄妹。&#13;<br> 張綺桐前晚與陳穎妍及黎駿到灣仔京都戲院出席新戲《黑暗時代II之夜星》首映禮，桐桐透露早前信佛，皈依星雲大師門下，星雲法師為她起了法號「文閔」，有憐憫的意思。<br> &#13;<br> <spanclass>新年赴台禮佛 &#13;<br> 桐桐說：「前嗰排有人搵我影性感寫真，我心大心細唔知影唔影好，因為信佛後要守五戒，唔可以破色戒，我諗我都會推咗佢。」看來桐桐要脫離三級女星行列，她表示新年期間會去台灣佛光山禮佛。桐桐近來除拍戲外，還與家人合資小生意，速遞湯水食品，投資約六位數字，現已回本，她說：「做小生意冇壓力㗎。」&#13;<br> 而同屬星雲大師門下，算是張綺桐師兄的郭富城，日前專程到台北出席星雲大師的佛光協會主辦的「公益慈善晚會」，獻唱星雲大師填詞的作品。&#13;<br> 此外，陳穎妍前晚出席首映禮時表示，早前與友人到巴黎及羅馬旅行，在巴黎遇到沒禮貌的的士司機。<br> &#13;<br> <spanclass>陳穎妍好激氣 &#13;<br> 陳穎妍說：「我朋友飲醉酒喺的士入面嘔，我道歉之餘又賠埋錢，但個司機都趕我哋落車，天寒地凍要我扶個朋友行返酒店，激死我。」&#13;<br> 採訪、攝影：何永寧</spanclass></spanclass></p></body></html>