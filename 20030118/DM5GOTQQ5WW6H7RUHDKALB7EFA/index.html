<html><header><meta charset="utf-8"><title>荃灣：<br>入哂水刮花一樣掂幾百蚊救番部機</title></header><body><h1>荃灣：<br>入哂水刮花一樣掂幾百蚊救番部機</h1><p>一講買手機，好多人先入為主諗起旺角先達同深水埗鴨寮街。其實荃灣都有一個手機大場喺南豐中心，呢度同先達一樣，手機舖、網絡商開到成行成市，夠晒集中。而另一至強賣點，係鬥價平機特多，近一千蚊新機勁多選擇！但較新發現係救機舖好有水準，浸過水嘅手機「救命費」都只係幾百蚊，台或行都包搵唔到咁平整機費！&#13;<br>記者：朱崇德&#13;<br>攝影：陳盛臣、朱崇德</p><p><spanclass><fontstyle>救機勝地  &#13;<br> <spanclass><fontstyle>落水手機有得救  &#13;<br> 一般人用手機，快者三兩個月轉一次款，慢者都係半年就換機；撇除嗰啲花弗換機族，好多時換機原因都係錯誤使用而整壞！&#13;<br> 由水壺年代做到𠵱家2.5G年代修理手機師傅嘅Alex同阿肥，佢哋話一般人用手機嘅高危地方，多數係大家如廁時；一般浸過落水嘅手機，行同台多數唔多願整，或者會報以一個差唔多等同新機價嘅維修費。不過Alex呢度嘅救機費就平好多，基本診金大概$80-$300左右。</fontstyle></spanclass></fontstyle></spanclass></p><p>&#13;<br> &#13;<br> 域高電訊　&#13;<br> 電話：27429091&#13;<br> 地址：荃灣青山道269號力生廣場二樓225室</p><p><spanclass><fontstyle>改機新潮流  &#13;<br> <spanclass><fontstyle>錄音手機登場  &#13;<br> 任何牌子同款式手機，都可以外加錄音功能？其實原理好簡單，只係將手機的音頻輸出接線，經由電源插口作輸出；所以在使用時可以一邊如常用Handfree同人傾電話，一邊用音頻輸出插口，駁位MD機或MP3機等錄音器材，錄下大家嘅對話內容。&#13;<br> &#13;<br> </fontstyle></spanclass></fontstyle></spanclass></p><p><spanclass><fontstyle>唔改非法用途機  &#13;<br> 據稱呢個錄音手機推出後，好受啲記者同生意人歡迎，因為以後做電話訪問都有憑有據。不過聽講有啲玩外圍賭博活動人士，都對錄音手機甚感興趣，但老闆話如果知道是用作非法用途，就一定唔幫佢哋改！&#13;<br> </fontstyle></spanclass></p><p>新科技電話維修中心　&#13;<br> 電話：24021888&#13;<br> 地址：荃灣南豐中心一樓A80號舖</p><p><spanclass><fontstyle>買機至抵  &#13;<br> <spanclass><fontstyle>近千價位掃平機  &#13;<br> 荃灣可以話係新界北居民搭車必經之路，由於人流集中，所以巴士總站上面嘅南豐中心，亦順理成章地成為手機舖據點。不過呢度同一般手機場最唔同之處，係客路以實用為主，唔會太追新款，對平價手機特別追捧！&#13;<br> &#13;<br> <spanclass><fontstyle>超平精選  &#13;<br> 論呢期最紅平機之選，實係SonyEricssonT100同MOTOROLAC330，機身夠細兼係新Model，但最重要係價位唔高，T100、C330「旺」區通街賣緊$830及$1,150，不過荃灣嘅ePhoneDigital竟然平到$788（T100）同$888（C330），唔好睇小呢百零二百蚊差價，須知家陣好多賣手機黨，所講緊嘅賺錢水位都只係幾十蚊咋！&#13;<br> 另一部中古少少嘅手機係SAMSUNGSGH-A400，雖然只係半年多的機種，不過已由全盛嘅近三千，回落番$1,400通街價，荃灣就再減到$1,250，摺機加「三叔」之名，勁好二手價，諗得過。</fontstyle></spanclass></fontstyle></spanclass></fontstyle></spanclass></p><p>&#13;<br> &#13;<br> &#13;<br> ePhoneDigital&#13;<br> 電話：24113377&#13;<br> 地址：荃灣南豐中心一樓A78號舖&#13;<br> &#13;<br> &#13;<br> <spanclass><fontstyle>平機煎釀三寶  &#13;<br> <spanclass><fontstyle>小巧彩Mon收得好  &#13;<br> 買平價手機，並唔代表完全冇要求；呢期搵平機點都要有「煎釀三寶」，就係「小巧、彩Mon、收得好」至少得其一！呢期細機首選，一定係Panasonic隻GD55，佢差唔多比一般手機細咗成個碼，再加埋個的骰機身加紅殼，勁受OL歡迎；至於彩Mon機中，MOTOROLAE360亦屬勁抵玩之作，基礎嘅4,096色、畫音簡訊、WAP、GPRS同300內置電話簿。&#13;<br> 不過問到接收能力較好嘅手機，相信好多人都估唔到竟然係舊款Nokia3610，據「南豐修機燦琛」話，基本上有新機出佢都會試玩，講到話音大聲、接收夠強、唔易壞，都係一啲較簡單設計機種。</fontstyle></spanclass></fontstyle></spanclass></p><p>&#13;<br> &#13;<br> &#13;<br> Pro-Shop&#13;<br> 電話：24174199&#13;<br> 地址：荃灣南豐中心一樓A133號舖</p></body></html>