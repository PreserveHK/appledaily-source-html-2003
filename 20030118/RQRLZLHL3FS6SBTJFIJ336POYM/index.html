<html><header><meta charset="utf-8"><title>銅鑼灣過癮廚具　樣靚又實用</title></header><body><h1>銅鑼灣過癮廚具　樣靚又實用</h1><p>阿媽買廚具，不外乎是普通的碗碟、毫無特色的湯煲，今日終於可以擁有屬於自己的家，當然要買過一些自己喜愛的煮食用具，務求要既實用又美觀。別以為又靚又正的廚具好難搵，只要去銅鑼灣打個轉，無論要功能全面，還是外形討好，都可以滿足晒所有要求。	&#13;<br>&#13;<br>記者：周麗懿&#13;<br>攝影：林栢鈞　&#13;<br>ImageGirl：Irene</p><p><spanclass><fontstyle>功能型代表  <spanclass><fontstyle>冰火瓦煲$360  &#13;<br> 瓦煲煮食不是中國人的專利，落到日本人手上，立即變成入得廚房、出得廳堂的「飯焦土鍋」。用了含有空氣的粗耐火黏土物料，厚度足以隔熱，可煲540cc的煲仔飯兼有飯焦效果。直接以火燒之外，亦可放入焗爐、微波爐及以電子烹調器煮食，但不可用於電磁烹調器。抵得熱又可保溫，放在冰箱冷藏甚至當冰桶用亦得，堪稱絕代「冰火瓦煲」。（無印）</fontstyle></spanclass></fontstyle></spanclass></p><p><spanclass><fontstyle>耐熱食物盒$80/$48/$42  &#13;<br> 廚房很多東西都是濕濕碎碎，要保存得好，用玻璃器皿就是不二之選。這些耐熱食物儲存盒，一共有五個不同容量，可用於微波爐和焗爐翻熱用，亦可作冷藏。（無印）</fontstyle></spanclass></p><p><spanclass><fontstyle>上枱靚煲$120（細）$195（大）  &#13;<br> 另一款瓦煲類食具，同樣受得冷抵得熱，可直接火燒，放入微波爐、焗爐和冰箱內亦冇問題，而且外形比傳統瓦煲精細靚仔，煮完即刻上枱都唔失禮。由於融合了40%的透鋰長石，可抵受550度高溫，天氣凍冰冰，用來煮煲仔菜就最適合不過。（無印）</fontstyle></spanclass></p><p><spanclass><fontstyle>靚靚型代表  <spanclass><fontstyle>牛仔布隔熱手套$30  &#13;<br> 要完全與熱隔離，就記得戴番隻隔熱手套保護玉手，免得辣到雙手起水疱。（Dalki's）</fontstyle></spanclass></fontstyle></spanclass></p><p><spanclass><fontstyle>心形計時器$68（無鐘）$378（有鐘）  &#13;<br> 時間好重要，尤其在廚房，鮮魚蒸過頭會變老魚，美食臨門一腳撻Q，認真晒心機。建議大頭蝦人士擺番個計時器在廚房，唔夠的話可以揀個附有時鐘的計時器，包保萬無一失。（BearInMind）</fontstyle></spanclass></p><p><spanclass><fontstyle>樹葉形杯座$88  &#13;<br> 想為廚房增添綠化氣息，不一定要插花種盆栽，這個樹葉形杯座就已經收到這樣的效果。（BearInMind）</fontstyle></spanclass></p><p><spanclass><fontstyle>Dalki's有耳碗唔怕辣親  &#13;<br> 試過煮即食麵倒落大碗度，熱到辣手，即刻要摸自己隻耳仔降溫！這兩款來自韓國的Dalki's大湯碗，就有兩隻大耳仔畀你捉實，以後食麵就唔怕辣親啦！（Dalki's）</fontstyle></spanclass></p><p><spanclass><fontstyle>街坊首選　樣要靚又要實用  </fontstyle></spanclass></p><p>&#13;<br> &#13;<br> 無印良品&#13;<br> 電話：28080622&#13;<br> 地址：銅鑼灣波斯富街99號利舞臺廣場3樓&#13;<br> 營業時間：上午10時半至晚上10時半&#13;<br> &#13;<br> BearInMind&#13;<br> 電話：29920200&#13;<br> 地址：銅鑼灣金百利中心257號舖&#13;<br> 營業時間：下午1時至晚上11時&#13;<br> &#13;<br> Dalki's&#13;<br> 電話：29722884&#13;<br> 地址：銅鑼灣地帶136號舖&#13;<br> 營業時間：中午12時半至晚上10時半</p></body></html>