<html><header><meta charset="utf-8"><title>荃灣掃街</title></header><body><h1>荃灣掃街</h1><p><spanclass><fontstyle>抵食即叫即做拉麵&#13;<br>好多荃灣老饕，都識得去呢間蘭州拉麵皇食碗即叫即拉嘅拉麵，加上所有廚師都係真正蘭州拉麵師傅，所以食得特別有風味。加上一般出品價錢唔貴，二、三十蚊就食到人手拉麵，所以午市同晚市都特別旺。&#13;<br></fontstyle></spanclass></p><p>&#13;<br> 蘭州拉麵皇&#13;<br> 荃灣兆和街34號地下（26151548）</p><p><spanclass><fontstyle>必長龍買瓜子  &#13;<br> 陸金記雖然舖仔細細，但佢哋嘅瓜子、花生出名香脆，好多富豪貴客每年都專誠揸車嚟幫襯。呢間喺荃灣有數十年歷史嘅舖仔，一直堅持採用一級花生、瓜子作原料，再在自家工場炒製而成，品質有保證！花生每斤$20，瓜子每斤$50。&#13;<br> &#13;<br> 陸金記瓜子大王&#13;<br> 荃灣青山道大河道5號地下（24922251）</fontstyle></spanclass></p><p><spanclass><fontstyle>半價籐器家具  &#13;<br> 荃灣呢間有幾十年歷史嘅籐屋，各類籐器都有得賣，但最緊要係勁抵，比街價平近一半或以上。好似呢張4呎虎紋籐製二人梳化咁，香港區家具店起碼索價$3,000以上，呢度$1,700有交易，而且重有尺寸訂做服務，一般一個星期左右交貨。&#13;<br> &#13;<br> 籐屋&#13;<br> 荃灣富華街11號N地下（24169486）</fontstyle></spanclass></p><p><spanclass><fontstyle>掃廉價國產攝影器材  &#13;<br> 荃灣有間影樓專賣國產攝影器材，而且價錢同深圳差唔多，非常抵買！好似呢支可配數碼相機使用嘅FALCONEYESAUTOFLASH25A（$180）加外置同步引發器（$80），再加埋支小腳架（$30），都係合共$290，以後買平價攝影器材，重使乜咁頻撲！&#13;<br> &#13;<br> 銳鷹影樓器材&#13;<br> 荃灣力生廣場1樓145舖（24993620）</fontstyle></spanclass></p><p><spanclass><fontstyle>3呎怪魚德華街公園出沒  &#13;<br> 聽荃灣老街坊講，德華街公園時常有巨魚出沒，身似一般生魚，但嘴似鱷魚，身長近三呎，喺訪問期間真係好易咁就搵到，問附近途人，大多表示不知其名，但相信是有人在深夜時，私自將魚放入魚池。</fontstyle></spanclass></p></body></html>