<html><header><meta charset="utf-8"><title>着住佢掛住你　潮流友自選情人Sneakers</title></header><body><h1>着住佢掛住你　潮流友自選情人Sneakers</h1><p>老人家說得有理：寧得罪小人，莫得罪女人。閣下曾否試過母親節唔記得晨咁早搵位飲茶，結果阿媽嬲足你一日！情人節，冇送花畀女友，情人整日關上電話，你搵佢唔到！&#13;<br>2月14日，情人節，普天下女人大日子！送花食飯已成指定動作，萬萬聲的鑽戒名表固然冧死女人，可惜荷包又唔爭氣，冇晒計！好彩！好女人唔一定講金，同佢講心一樣Work！好似Nike一年一度的情人波鞋，一對鞋合共有6個心；你咁有心，情人梗會着住佢記住你！&#13;<br>&#13;<br>記者：陳嘉文　攝影：伍慶泉　模特兒：SherryfromJamcast&#13;<br>逢星期一至五刊出</p><p><spanclass><fontstyle>6個愛心夠Sweet!  &#13;<br> 情人節限量別注──愛心「科時1」&#13;<br> 水貨$799（a）行貨$569&#13;<br> （＊1月13日公開發售）</fontstyle></spanclass></p><p><CENTER> ■全身火熱紅的情人愛心「科時1」，加埋有6個心心，女仔見到梗冧！</CENTER> </p><p><spanclass><fontstyle>水貨波鞋老闆阿然：Nike情人第3代夠潮  &#13;<br> 阿然揚言今次呢對愛心「科時1」，已是Nike第3代的情人別注波鞋（市場勁Buy，食過翻尋味也！）。前科有01年的AirMax95為第一代，第二代則是02年的AirMax，今年則唔玩AirMax，改玩「科時1」同埋阿甘鞋Cortez，不過後者始終冇前者咁「潮」，故佢一對都唔入咁話。</fontstyle></spanclass></p><p><spanclass><fontstyle>售賣點：  &#13;<br> （a）HotChannel（23844782）&#13;<br> 旺角瓊華中心3樓311舖&#13;<br> （b）NewYorkSports（23989613）&#13;<br> 旺角花園街71號地下&#13;<br> （c）Misa（23743899）&#13;<br> 旺角瓊華中心3樓303A舖</fontstyle></spanclass></p><p><spanclass><fontstyle>其他潮流友又點揀？  &#13;<br> &#13;<br> <spanclass><fontstyle>波鞋界情報天皇羅四（30歲）  &#13;<br> 羅四買鞋一向好奄尖，大路貨色唔買；熱辣炒款又話唔制！四哥諗咗好耐先決定話買adidas呢對PretereoBoxing畀女友。「查實女友恨買經已斷晒貨嘅StellaMcCartney×adidasBoxing鞋，不過呢對都唔錯，我試着過，都幾舒服！」</fontstyle></spanclass></fontstyle></spanclass></p><p><br> &#13;<br> <spanclass><fontstyle>原宿迷Benny（18歲）  &#13;<br> 把口琅過油的Benny，𠱁得女友鬼咁開心！Benny話自舊年Nike推出「逃走」系列（Escape）後，80、90's的AirMax即火速上位！此外，AirMax跑鞋系列一向受女生歡迎，好似已故戴妃都係AirMax95「蠶蟲鞋」擁躉；所以買畀情人一定揀AirMax。而要揀當中最標青的，Benny則認為AirMaxIII最靚最襟睇。</fontstyle></spanclass></p><p><br> &#13;<br> <spanclass><fontstyle>波鞋迷肥丘（23歲）  &#13;<br> 錫自己之外更錫女友，肥丘有鋪儲DunkLo癮，故情人節送畀女友嘅禮物亦係DunkLo，揀黑×紅原因係對鞋屬市場罕有貨，而黑紅配搭又勁有佐敦一代Feel！「我女友最愛黑×紅佐敦一代，送呢隻Colour佢實鍾意！」肥丘笑笑口咁講。</fontstyle></spanclass></p></body></html>