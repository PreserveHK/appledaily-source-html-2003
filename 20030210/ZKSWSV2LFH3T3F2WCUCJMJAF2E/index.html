<html><header><meta charset="utf-8"><title>NBA明星賽花絮</title></header><body><h1>NBA明星賽花絮</h1><p><spanclass>季後賽首圈改制 &#13;<br> 由於美國以至全球經濟放緩，NBA和球員工會在明星賽期間達成協議，今季季後賽首圈將由五場三勝制改為七場四勝制，以增加入座和電視直播收益；而季前熱身賽亦會推廣全球，地點除以往日本外，還包括中國、西班牙、法國及墨西哥等。<br> &#13;<br> <spanclass>中港台傳媒追訪姚明 &#13;<br> 姚明魅力果然不簡單，今年明星賽就吸引超過二十個中港台傳媒遠赴亞特蘭大作現場報道，部份中國傳媒更差不多二十四小時貼身追訪姚明㖭，不過講番香港，就只係得我哋《蘋果日報》派員直擊呢次籃球盛事。<br> &#13;<br> <spanclass>兩款明星鴨搶手 &#13;<br> 早前NBA推出一批限量版明星鴨，送畀入場睇波嘅觀眾，就掀起一輪排隊入場睇波風；NBA食髓知味，再推一大批全新All-Star明星鴨，售價十二美元（球會波衫）同十五美元（明星隊波衫）嘅兩款球星明星鴨成球迷的搶手貨。<br> &#13;<br> <spanclass>鷹隊啦啦隊熱力四射 &#13;<br> 係NBA球迷都知湖人嘅啦啦隊最索，不過鷹隊嘅啦啦隊都唔差，樣靚身材正之外，襯埋超短熱褲同露臍裝，簡直熱力四射。</spanclass></spanclass></spanclass></spanclass></p></body></html>