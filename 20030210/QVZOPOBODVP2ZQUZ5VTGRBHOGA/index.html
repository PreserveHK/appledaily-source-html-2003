<html><header><meta charset="utf-8"><title>送花冧女　玫瑰香薰好煞食	</title></header><body><h1>送花冧女　玫瑰香薰好煞食	</h1><p>一到情人節，唔理你係新相識定舊情人，一份禮物絕對少不了。不過送禮都要因應對方的性格和需要，再慢慢挑選一份合她心意的禮物。如果重未想到買乜好，不妨考慮送支特別的香水玫瑰花，索性一物二用夠實際。&#13;<br>&#13;<br>記者：羅惠芬　攝影：林栢鈞、陳盛臣</p><p><spanclass><fontstyle>女仔最愛香噴噴  &#13;<br> 唔係所有女仔都鍾意香水，但如果你的愛人係香噴噴一族，咁就一定會有很多選擇。&#13;<br> &#13;<br> <spanclass><fontstyle>情侶首選玫瑰香水  &#13;<br> 情人節送花已是指定動作，但如果你過去幾年都係用呢招，係時候要轉一轉。花可以照送，不過就用呢支Pupa的花形香水代替。唔鍾意粉紅色，重有黃、橙、紫、淺藍、淺綠、米白等顏色選擇，香水味又隻隻唔同，送呢支花係咪好特別呢？</fontstyle></spanclass></fontstyle></spanclass></p><p><spanclass><fontstyle>少女至冧Cutie熊仔香水&#13;<br> 女裝$240　男裝$280（莎莎）  &#13;<br> 話明情人，梗係要一雙一對啦！淨係送Montana的香水就一定唔夠，加多隻熊啤啤毛公仔，女友一定冧。重可以買多隻男裝自用，一人一隻，襯晒！</fontstyle></spanclass></p><p><spanclass><fontstyle>王小姐：  「送禮物最緊要有心思，呢份禮物有香水又有毛公仔，幾實用。」</fontstyle></spanclass></p><p><spanclass><fontstyle>扮靚好幫手  &#13;<br> 若情人愛塗脂抹粉扮吓靚，咁以下的化妝品就好啱佢用。</fontstyle></spanclass></p><p><spanclass><fontstyle>心形圖案夠浪漫&#13;<br> BodyPowder$280&#13;<br> 唇彩$120（尖沙嘴海港城）  &#13;<br> 心形圖案永遠是最應節，Madina就將大大個心印在盒BodyPowder上面，重配埋個有茉莉花香味的粉撲。嫌唔夠咩再加多一個印上烈燄紅唇Pattern的唇彩，浪漫加埋熱情，她重點可以唔投降？</fontstyle></spanclass></p><p><spanclass><fontstyle>Eva（左）及Gloria（右）：  「個碎粉幾靚，重有埋心形圖案，好突出。最鍾意陣香味，收到一定唔捨得用。」</fontstyle></spanclass></p><p><spanclass><fontstyle>閃亮妝物顯個性&#13;<br> 售價未定（銅鑼灣崇光）  &#13;<br> Tony&amp;Tina於今個星期將會推出三件新產品迎接情人節，分別是GlitterPencilSet、閃粉套裝及唇彩Palette，全部都以閃亮為主，送畀好Yeah的她就最正！</fontstyle></spanclass></p><p><spanclass><fontstyle>套裝夠穩陣  &#13;<br> 如果害怕香水買唔啱味、化妝品揀唔啱色，不如買套GiftSet就最穩陣，心思雖然少啲，勝在好啱用，出錯機會亦小啲。</fontstyle></spanclass></p><p><spanclass><fontstyle>SwissPerfection情人節套裝&#13;<br> （銅鑼灣時代廣場）  &#13;<br> 包括活細胞RS-280再生精華露和再生面霜，原價要成$3,120，情人節就做推廣，6折優惠售$1,800。</fontstyle></spanclass></p><p><spanclass><fontstyle>Clinique情人節套裝&#13;<br> （金鐘西武）  &#13;<br> 包括最受歡迎的happier香水、happy身體噴霧及ShimmerGel一支，原價$970，現售$485。</fontstyle></spanclass></p><p><spanclass><fontstyle>其他香水  </fontstyle></spanclass></p><p><spanclass><fontstyle>JeanPaulGaultier&#13;<br> 於JPG香水專櫃購物滿$600以上贈送（金鐘西武）  &#13;<br> JPG今個情人節除大玩迷你版LeMale同Classique香水外，還加入了一個別致的心形相架。預先放張合照於禮物盒內，讓她把盒拆散來做相架，實行日日都見住你，都算幾有心思。</fontstyle></spanclass></p><p><spanclass><fontstyle>嚴小姐：  「呢個JPG迷你香水好特別，重可以做相架，一物兩用。」</fontstyle></spanclass></p><p><spanclass><fontstyle>GaiMattiolo$360（莎莎）  &#13;<br> GaiMattiolo的香水本來就無乜特別，不過今次配埋個火辣辣紅唇包裝，就成個靚晒。送畀情人，除咗代表你對她夠熱情，重可以暗示雙方關係更進一步㖭！</fontstyle></spanclass></p><p><spanclass><fontstyle>IsseyMiyake（尖沙嘴連卡佛）  &#13;<br> 4款別致的IsseyMiyake迷你版香水，分別裝在有L、O、V和E英文字母的盒內。不過，迷你香水只屬贈品，於IsseyMiyake香水專櫃買滿$500就可獲贈其中一款。如果肯換齊個「LOVE」畀情人，亦即表明她在你心目中有幾重要，相信她一定冧死。</fontstyle></spanclass></p></body></html>