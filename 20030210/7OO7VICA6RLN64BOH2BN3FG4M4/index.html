<html><header><meta charset="utf-8"><title>情侶愛車：邊個夠我威？<br>揀部開篷車　郊外兜風談情</title></header><body><h1>情侶愛車：邊個夠我威？<br>揀部開篷車　郊外兜風談情</h1><p>話咁快，重有四日就到情人節，響呢個咁重要嘅日子，就梗係要同自己心愛嘅人一齊慶祝啦！若然你想響呢個情人節搞搞新意思，揸車去郊外談心慶祝，但又唔知邊款車最好的話，咁就要留意今日嘅介紹喇！皆因我哋特別為大家搵嚟幾款至啱情侶，甚至係時下型男索女嘅車款，不如𠵱家就嚟睇吓有邊款啱你吖！&#13;<br>&#13;<br>記者：鄭達基&#13;<br>部份攝影：陳智良&#13;<br>協力：黃凱穎&#13;<br>Model：Winky&amp;Ricky（SUNSPOT）&#13;<br>逢星期一至日刊出</p><p><spanclass><fontstyle>標緻206CC1.6  &#13;<br> 來自法國嘅標緻206車系，向來有彎路王嘅美譽，而旗下一款206CC開篷車，更係一眾年輕車迷追捧對象；皆因206CC除擁有一個富有跑車色彩嘅賣相外，開關容易嘅電摺硬頂，就最啱載住自己嘅男/女朋友，到郊外開咗篷頂曬曬月光談談心，真係你都咪話唔爽！至於車廂方面，除有充裕嘅空間感外，中控台上亦備有齊全嘅設備，可謂方便至極；而且206CC重有1.6公升型號（配自動波），及2.0公升型號（配手波）供車迷選擇，梗有一款啱你Style㗎！&#13;<br> &#13;<br> <spanclass><fontstyle>小檔案  &#13;<br> 引擎：1587cc直4DOHC&#13;<br> 馬力：110ps/5750rpm&#13;<br> 扭力：15.2kgm/4000rpm&#13;<br> 新車售價：$149,900起&#13;<br> 查詢：靈獅汽車（28663000）</fontstyle></spanclass></fontstyle></spanclass></p><p><br> &#13;<br> <spanclass><fontstyle>凌志SC430  &#13;<br> 如果大家有到戲院欣賞《無間道》呢套電影的話，相信都應該重記得，由陳慧琳飾演嘅心理醫生，曾揸住一部好有豪邁氣派嘅凌志SC430開篷跑車響中環鬧市穿梭，絕對稱得上係靚人配靚車㗎！講番部SC430，除造型好有豪邁氣派外，就連車廂布局亦見有一份豪邁氣息；若然能載着自己心愛嘅人，將電動硬摺頂開啟，並聆聽由一套MarkLevinson高級音響所播出嘅悠揚樂曲，在鬧市嘅道路上穿梭，又或者到海邊促膝談心，你話幾咁寫意呢！&#13;<br> &#13;<br> <spanclass><fontstyle>小檔案  &#13;<br> 引擎：4293ccV8&#13;<br> 馬力：286ps/5600rpm&#13;<br> 扭力：42.7kgm/3500rpm&#13;<br> 新車售價：$780,000&#13;<br> 查詢：皇冠汽車（25119430）</fontstyle></spanclass></fontstyle></spanclass></p><p><br> &#13;<br> <spanclass><fontstyle>奧迪TTRoadster  &#13;<br> 擁有一個極富CyberFeel造型嘅奧迪TTRoadster，亦能予人有一份難以抗拒嘅魅力；打開車門後，一雙桶形跑車座椅便會呈現響你眼前，坐上去重能夠畀到你有一份十足嘅承托力，就連三幅式真皮跑車軚環，亦能夠畀到你有不俗嘅手觸感。將引擎啟動再踏下油門，你就能夠感受到由一台1.8公升Turbo引擎，所發出嘅雄渾咆哮聲響，而一套5前速手動波箱（TTRoadsterQuatrro配6前速手波），亦能讓你感受到無窮嘅駕駛樂趣呢！載住愛侶去遊車河都威啲㗎！&#13;<br> &#13;<br> <spanclass><fontstyle>小檔案  &#13;<br> 引擎：1781cc直4DOHCTurbo&#13;<br> 馬力：180ps/5500rpm&#13;<br> 扭力：24.0kgm/1950-5000rpm&#13;<br> 新車售價：$464,000起&#13;<br> 查詢：合迪汽車（25281862）</fontstyle></spanclass></fontstyle></spanclass></p><p><br> &#13;<br> <spanclass><fontstyle>豐田MR2  &#13;<br> 若然各位喜歡駕駛一部開篷跑車，載着自己心愛嘅人響公路上飛馳的話，相信豐田MR2會係你嘅BestChoice；MR2不但造型富有濃烈跑車氣息，開關容易兼且需時甚短嘅軟篷頂，亦能讓你與愛侶感受到開篷駕駛樂趣。然而，一雙桶形跑車座椅不但能予人有十足承托力外，設備齊全嘅中控台，亦能為你帶來不少方便呢！而且，此車一台1.8公升直4偈擁有強勁動力輸出之餘，輔以豐田獨有嘅VVT-i技術，亦能有慳油嘅特性㗎。&#13;<br> &#13;<br> <spanclass><fontstyle>小檔案  &#13;<br> 引擎：1796cc直4DOHC&#13;<br> 馬力：140ps/6400rpm&#13;<br> 扭力：17.3kgm/4400rpm&#13;<br> 新車售價：$248,900起&#13;<br> 查詢：皇冠汽車（24774286）</fontstyle></spanclass></fontstyle></spanclass></p></body></html>