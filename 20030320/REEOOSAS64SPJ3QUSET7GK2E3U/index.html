<html><header><meta charset="utf-8"><title>內置影相手機想放要快每個月跌$200</title></header><body><h1>內置影相手機想放要快每個月跌$200</h1><p>23歲嘅華女做手機Sales五年多，驚歎：「03年新推出嘅機，十部有九部都要有得影相，預計下半年新機，又係甚麼『全球最輕、最高像素、內置鏡頭新手機』。𠵱家嘅新手機已唔係生活嘅必需品，而係得閒時消磨時間嘅玩具！」咁多新機，照例二手機實多人放啦？佢歎氣道：「新機出得頻密，但都唔多人買，回收內置機一個月約跌二百；不過外置機出一個禮拜就跌！所以要放機搵着數，出機後三個月內放就最好！」&#13;<br>&#13;<br>記者：梁佩芬　攝影：伍慶泉</p><p><b> 影相手機CheckPoint</b> &#13;<br> 1.鏡頭有冇花&#13;<br> 2.解像清晰度&#13;<br> 3.彩芒有冇盲點&#13;<br> 4.㩒幾次影相掣&#13;<br> 5.對焦、閃燈有冇壞</p><p><b> 內置鏡頭組</b> &#13;<br> <spanclass><fontstyle>Nokia7250最輕巧  &#13;<br> 諾記第三部內置影相手機7250只得92克，終於向現實低頭，點都要出部靚仔又最輕巧的影相手機，有着7210的流線型DeepV外形，無3650同7650咁老土，可以話同最重外表的SonyEricsson有得揮。&#13;<br> &#13;<br> 新機：$3,688　回收：$3,000（a）、$2,500（b）&#13;<br> 二手：$3,200（a）、$2,900（b）</fontstyle></spanclass></p><p><spanclass><fontstyle>Nokia7650、3650準備插水  &#13;<br> 話說上個月，7650及3650回收重可見二千五以上，但當7250二手亦開始出現，回收價插水得番二千，更甚者得千五。一向以為諾記品牌有價有市，原來就算首兩部內置影相機都敵不過大市。市場推測，當連PanasonicGD88都有二手後，加上SonyEricssonT610推出後，其二手價更會低見二千或以下，唔介意佢外形唔靚都不妨入貨。</fontstyle></spanclass></p><p><spanclass><fontstyle>SonyEricssonP800&#13;<br> 滯銷回收得七成  &#13;<br> 出咗得兩個月，話晒都係SonyEricsson首部內置鏡頭手機，又集手機、PDA、相機三合一，重可以聽MP3，更緊要係4,096色，用上Symbian7.0操作系統，點都算最先進二手機啩，新貨還高企近五千之際，居然回收得七成，原因是新貨都見滯銷，太過多Functions嘅手機，完全是小眾的玩具，連二手舖都唔係太想收。&#13;<br> &#13;<br> 新機：$5,280&#13;<br> 回收：$3,000（a）、$2,900（b）&#13;<br> 二手：$3,300（a）、$3,100（b）</fontstyle></spanclass></p><p><spanclass><fontstyle>NECN8影相靚有價有市  &#13;<br> N8其最吸引之處，在於外螢幕可顯示相片，而且「面芒」有4,096色，「內芒」則有65,000色，是市面上最頂級的彩芒，難怪當日水貨曾見$6,500，犀利！新機比P800平三百，但回收二手高至少五百，就知道要玩花臣都要有質素保證，太多功能，就變得唔實際。&#13;<br> &#13;<br> 新機：$4,680&#13;<br> 回收：$3,500（a）、$3,500-$3,800（b）&#13;<br> 二手：$3,800（a）、$3,800（b）</fontstyle></spanclass></p><p><b> 外置鏡頭組</b> &#13;<br> <spanclass><fontstyle>MotorolaT720i包埋鏡頭最抵  &#13;<br> 本來最憎外置鏡頭機，因為鏡頭要另外買，難得「魔記」可以包埋鏡頭。但其實最令人鍾意都係其《無間道》彩色動畫屏幕保護程式！&#13;<br> &#13;<br> 新機：$2,300　回收：$1,700（a）、$1,500（b）&#13;<br> 二手：$1,900（a）、$1,700（b）</fontstyle></spanclass></p><p><spanclass><fontstyle>SonyEricsson&#13;<br> T68i貨最多  &#13;<br> 上年頭一出，都算風光一時，冇鏡頭，新機都近四千。今日當新機賣近二千時，二手賣$1,200，重要自己買個七百蚊鏡頭先可影相，絕對唔抵。無奈都算係第一代影相手機，新浪湧上嚟，就最多人放，基本上每間二手舖都有兩三部看門口。&#13;<br> &#13;<br> 新機：$2,080（不連鏡頭）&#13;<br> 回收：$1,000（a）、$1,000（b）&#13;<br> 二手：$1,200（a）、$1,200（b）</fontstyle></spanclass></p><p><spanclass><fontstyle>SEIMENSS57明星效應有價  &#13;<br> 唔係蕭正楠攞住部機影相，都唔覺西門子有呢部玩首創有埋閃燈的影相手機，但外置要另畀$620買鏡頭。年頭出街，得最基本的256色彩芒，唔突出，Sales話：「唔係有明星做吓廣告，回收都唔會有六成！」&#13;<br> &#13;<br> 新機：$2,580　回收：$1,500（a）、$1,000-$1,300（b）&#13;<br> 二手：$1,700（a）、$1,600（b）&#13;<br> &#13;<br> （a）匯phone電訊（23930789）&#13;<br> 地址：旺角先達廣場地下G59舖&#13;<br> （b）通天下（21917822）&#13;<br> 地址：觀塘開源道63號觀塘廣場M樓23舖</fontstyle></spanclass></p></body></html>