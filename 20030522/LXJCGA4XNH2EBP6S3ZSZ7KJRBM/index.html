<html><header><meta charset="utf-8"><title>平得好（搵食篇）：<br>姑嫂拍檔泰國菜免費送飲品</title></header><body><h1>平得好（搵食篇）：<br>姑嫂拍檔泰國菜免費送飲品</h1><p>二十五前年，泰國華僑蔡玉珍隻身從泰國到香港旅行，在朋友介紹之下，認識了現在的丈夫。蔡玉珍為了與丈夫共諧連理，決定「嫁雞隨雞」移民到香港，與丈夫過着朝夕相對的婚姻生活。雖然蔡玉珍在香港落地生根後過着幸福生活，但她很想找一點寄託，「珍記泰國菜館」就這樣便誕生了。&#13;<br>記者：何善華&#13;<br>攝影：林栢鈞</p><p>珍記泰國餐館，是蔡玉珍與姑仔一起合作經營的。珍記舊址本在藍田邨第三座的大牌檔開設的，但四年前藍田邨清拆後，政府撥地方給她們「另起爐灶」，於是在現址繼續經營。要「幫襯」珍記的確有點難度，記者採訪當天，在藍田地鐵站轉折地登上三層扶手電梯後，再走進一條小巷，方才發現這間泰國餐館，情況就好像玩迷宮般，可謂「柳暗花明又一村」。&#13;<br> &#13;<br> 身為泰國華僑的蔡玉珍，年紀輕輕就已拿手煮地道的家鄉菜式，或許這就是當年吸引丈夫的緣故吧！但當記者品嘗她的「手勢」時，卻發現味道頗為獨特，並不是正宗的泰國口感，吃來半辣帶甘香，但就很適合香港人的口胃。後來蔡玉珍向記者透露，知道香港人未必能接受得到正宗的泰國菜，所以特別調配至適合港人的口味。「我差唔多用咗一年的時間，先研製到啱香港人的口味，所以好多熟客已經幫襯咗我二十幾年啦！」，可見蔡老闆處事細心，一絲不苟。</p><p><spanclass><fontstyle>價錢平碟頭足  &#13;<br> 「我哋餐館嘅價錢比其他泰國食店平咗一截，而且份量又多，一定會飽肚。」蔡老闆話餐館最熱賣嘅菜式係咖喱蟹，特別選用體積較細的馬來西亞蟹，一碟有四至五隻，都只係賣80元，一大班朋友品嘗都唔怕唔夠分，所以每晚都吸引到不少顧客慕名而試。珍記泰國餐館的大名，喺藍田真係無人不曉㗎！&#13;<br> &#13;<br> <spanclass><fontstyle>凡幫襯送飲品  &#13;<br> 身兼總廚的蔡玉珍表示，儘管近年經濟不景，但她從沒有想過減價作招徠，原因是怕顧客覺得「減咗價，質量都會減埋」；不過但凡幫襯的客人，均會奉送一杯西柚茶或汽水，希望令食客吃得更舒服。就是這份對顧客的關懷，二十多年均贏得不少熟客的支持。就算現在餐館「搬了家」，生意都其門若市。</fontstyle></spanclass></fontstyle></spanclass></p><p><spanclass><fontstyle>勁賣菜式  &#13;<br> <spanclass><fontstyle>咖喱蟹(足3至4人用)$80&#13;<br> (一般泰國菜館價$100以上)  &#13;<br> 由馬來西亞運到的細細隻蟹仔，是餐廳的招牌菜之一。一碟咖喱蟹有4至5隻蟹仔，一家大細分享都唔怕分唔勻。</fontstyle></spanclass></fontstyle></spanclass></p><p><spanclass><fontstyle>三絲炒檬米$30&#13;<br> (一般泰國菜館價$40)  &#13;<br> 呢道菜式材料豐富，有魚片、紅蘿蔔、芹菜、韭菜、扎肉、芽菜等，未入口已經令人垂涎三尺。</fontstyle></spanclass></p><p><spanclass><fontstyle>鹹豬肉粉$18&#13;<br> (一般泰國菜館價$25)  &#13;<br> 以秘製材料醃製的鹹豬肉，入口一點不覺油膩，外皮更「脆卜卜」。蔡老闆話呢味係食店最多人叫嘅菜式，每天賣完即止。</fontstyle></spanclass></p><p><spanclass><fontstyle>蝦醬炒飯$30&#13;<br> (一般泰國菜館價$42)  &#13;<br> 食時蘸少許的泰國辣醬，會更覺香口。飯面的四塊「異形」臘腸，原來是蔡老闆特別從泰國訂購的，味道鮮甜，在其他地方較難吃得到。</fontstyle></spanclass></p><p><spanclass><fontstyle>冬蔭功湯$35(細)&#13;<br> (一般泰國菜館價$60)  &#13;<br> 冬蔭功可算是泰國菜中的代表作，湯身酸而惹味，淺嘗三、兩啖會令人停不了口，更增加食慾。</fontstyle></spanclass></p><p><center> <spanclass><fontstyle>食客幾句  </fontstyle></spanclass></center> </p><p><spanclass><fontstyle>抗炎絕招  &#13;<br> 餐館要求每名員工戴上口罩外，更會每天進行地板消毒，而碗碟更不時更換，確保所有器皿清潔，細菌絕對「無得留低」。&#13;<br> &#13;<br> &#13;<br> ●●珍記泰國餐廳&#13;<br> ●●地址：藍田啟田道57-67號C為食街20號舖&#13;<br> ●●電話：2717　4839&#13;<br> ●●營業時間：9:00am-11:00pm</fontstyle></spanclass></p></body></html>