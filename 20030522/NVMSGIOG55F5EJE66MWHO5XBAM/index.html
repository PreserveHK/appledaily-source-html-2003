<html><header><meta charset="utf-8"><title>平得好（BB用品篇）：<br>準媽媽許秋怡教掃減價嬰兒用品</title></header><body><h1>平得好（BB用品篇）：<br>準媽媽許秋怡教掃減價嬰兒用品</h1><p>「吓？BB用品減價？啱喇啱喇，我都要買定啲嘢畀BB，有啲咩抵先？」懷胎7月的許秋怡聽見BB兩個字，已經naturalhigh，知道今次嬰兒用品展銷中，BB床加手推車再加餐椅夾埋都唔使一千蚊之後，更決定即刻飛身嚟掃貨，做個精明準媽媽。&#13;<br>記者：馬慶武&#13;<br>攝影：陳盛臣</p><p><spanclass><fontstyle>秋怡產前「論盡」經驗  &#13;<br> 許秋怡同王書麒嘅BB預產期係8月，𠵱家秋怡巳經放低所有工作等生仔，但係因為第一次做媽媽，都幾手忙腳亂：「其實都唔知有咩準備㗎，都係周圍問啲有經驗嘅朋友啦，BB用品一件都未買呀。之前買咗啲『過頭笠』嘅BB衫，但係聽番啲朋友講話初生BB最好着開胸嘅衫仔，所以要買過晒喇。」秋怡重話近排SARS肆虐，令佢壓力好大，成日失眠，不過好彩有班朋友傾吓偈，加上諗起BB就快出世就開心番晒喇。&#13;<br> &#13;<br> <spanclass><fontstyle>秋怡推介套裝最抵  &#13;<br> 「我咩都未買，咁BB出世之後，床、手推車同餐椅都一定用得着，𠵱家一千蚊可以買齊三樣嘢都真係幾抵，而且張床好似都幾穩陣，呢樣最緊要呀，瞓到成三歲㗎喎。」</fontstyle></spanclass></fontstyle></spanclass></p><p><spanclass><fontstyle>嬰兒家具套裝A　  &#13;<br> 原價$2,069　特價$998&#13;<br> 包括有台灣製嘅C-MaxBB木床、手推車及學行車，若果唔要學行車，就可以揀BB餐椅或4件裝BB床上用品代替，總之無論揀咩，套裝價錢都係$998，一千蚊唔使就可以買齊BB仔起居必需嘅家具，重有奶樽套裝送，絕對超值。</fontstyle></spanclass></p><p><spanclass><fontstyle>嬰兒家具套裝B　  &#13;<br> 原價$2,098　特價$998&#13;<br> 另一$998套裝，包一張木床、5件裝BB床上用品同埋手推車，同套裝A最唔同係無得揀學行車同餐椅，不過手推車係較方便嘅雙向手柄設計款式，所以原價較貴。另外隨套裝附送米奇BB浴盆一個。</fontstyle></spanclass></p><p><spanclass><fontstyle>精選特價貨  &#13;<br> <spanclass><fontstyle>米奇童裝  &#13;<br> 原價各$49　特價各$29&#13;<br> 呢次減價貨品當中都有唔少BB衫，呢套米奇童裝就啱1至3歲嘅BB着。另外重有啱初生BB着嘅蛤乸衣。</fontstyle></spanclass></fontstyle></spanclass></p><p><spanclass><fontstyle>童裝涼鞋  &#13;<br> 原價$59　特價$39&#13;<br> 鞋仔款式以涼鞋最多，最啱夏天，而且有齊6個月至3歲大BB嘅尺碼。</fontstyle></spanclass></p><p><spanclass><fontstyle>小熊維尼奶樽玩具套裝  &#13;<br> 原價$128　特價$79&#13;<br> 套裝包括一大一細勁可愛嘅維尼頭奶樽，重有啷啷玩具。另外隨套裝再送埋TommeeTippee嘅玩具同口水肩一條，今次BB仔們真係有得食又有得玩。</fontstyle></spanclass></p><p><spanclass><fontstyle>Pampers特級綿柔紙尿褲（加大碼63片裝）  &#13;<br> 原價$192.9　特價$142.9&#13;<br> &#13;<br> <spanclass><fontstyle>Merries防漏防尿疹紙尿褲（細碼51片裝）  &#13;<br> 原價$118.8　特價$72.9&#13;<br> &#13;<br> 紙尿褲係BB嘅必需品，成日要買花費都唔少。今次唔同牌子唔同尺碼嘅紙尿褲都一樣有得減，一包平幾十蚊，一於買定多啲存貨，慳多啲。&#13;<br> </fontstyle></spanclass></fontstyle></spanclass></p><p><center> <spanclass><fontstyle>媽咪：今次減得最平  </fontstyle></spanclass></center> </p><p>嬰兒用品及服飾展&#13;<br> 地點：全線吉之島（將軍澳店　27032888）&#13;<br> 展銷日期：即日起至5月28日（樂富及屯門店至29日）</p></body></html>