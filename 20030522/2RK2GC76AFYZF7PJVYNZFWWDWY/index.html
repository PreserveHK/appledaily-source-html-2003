<html><header><meta charset="utf-8"><title>腦場新產品升速降價</title></header><body><h1>腦場新產品升速降價</h1><p>雖未正式踏入暑假旺季，不過腦場已推出不少新產品，功能提升之餘，賣價卻反比地向下跌，彷彿要為炎炎夏日降溫，好讓買家入場掃貨，砌番部新機迎接暑假。&#13;<br>&#13;<br>記者、攝影：徐影龍</p><p><spanclass><fontstyle>800MHz新P4大舉壓場  &#13;<br> 繼行800MHz內頻嘅P43GHz出現後，腦場最新有Intel嘅新2.4同2.6GHz。兩款新處理器同樣以800MHz為主要賣點，其他P4新技術亦一應俱全，如支援HT技術、採用512KBLV2快取記憶等。價錢方面，新P42.4GHz賣$1,540，比仍舊行533MHz型號貴約$300，又要買新底板先用到，抵唔抵就見仁見智喇。至於新P42.6GHz則賣$1,840。</fontstyle></spanclass></p><p><spanclass><fontstyle>全場至抵玩52×燒碟機  &#13;<br> CD-R技術發展到52×燒錄，可說差不多告一段落，而目前雖已有多款52×燒碟機推出，不過要數全場最抵買，相信都算LITEON呢款莫屬。賣價$370，CD-R最高速度達52×，而CD-RW複寫則可達32×，速度嚟計已屬最高，幾百蚊有交易實在抵玩。跟機附送《NeroExpress》燒錄軟件。</fontstyle></spanclass></p><p><spanclass><fontstyle>SONY外置&#13;<br> ComboDrive直插MS  &#13;<br> 潮流興ComboDrive，尤其係手提電腦用家，一個裝置有齊燒碟及DVD播放功能，慳錢又慳地方。SONY呢款新型號ComboDrive，最正係設有MSSlot，直插MemoryStick傳輸資料至PC上，搖身一變成CardReader，售$1,785。速度方面具有24×CD-R及10×CD-RW燒錄，接駁介面則為USB2.0。&#13;<br> &#13;<br> 售賣點：ANAComputerTechnology&#13;<br> 報價熱線：28938819</fontstyle></spanclass></p></body></html>