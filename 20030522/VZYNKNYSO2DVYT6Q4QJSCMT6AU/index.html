<html><header><meta charset="utf-8"><title>人氣勁跌　急謀後路<br>井川遙黐53歲諧星　援交？</title></header><body><h1>人氣勁跌　急謀後路<br>井川遙黐53歲諧星　援交？</h1><p>人氣大跌的日本女星井川遙，最近多次被目睹與比她年長二十七歲的諧星志村健在東京約會，更有指是身為健叔fans的井川遙主動投懷送抱。&#13;<br> 據昨日出版的日本報章《NaitaiSports》報道，現年二十六歲的井川遙，近期人氣急降，少在公開場合亮相，反而私生活就多姿多采。<br> &#13;<br> <spanclass>朋友前攞威 &#13;<br> 井川遙近月來多次被目睹與五十三歲的志村健在六本木及麻布區的酒吧約會，而志村健更在一次高爾夫球活動中，帶同井川遙出席，一名行內爆料者說：「志村健搵咗井川遙做女伴，擺明係向在場人士示威。」&#13;<br> 據悉井川遙曾公開表示自己是志村健的超級fans，自小便喜歡欣賞他做節目，她入行後，一直渴望能夠接觸偶像，可是多次受到經理人阻撓，原因是有傳志村健多年來都喜歡搭上年輕女星。<br> &#13;<br> <spanclass>優香係前科 &#13;<br> 其實志村健搭上年輕女星早有前科，去年優香搭上松本人志之前，便被指前年曾與志村健一同拍拖旅行。一名日本記者說：「志村健單身又有錢，佢曾經約會唔少女星，出手又闊綽，每次畀幾十萬日圓（幾萬港元）啲女仔當零用錢使，所以有唔少女星都會投懷送抱！」如此交往，十足少女援助交際一樣。不過，行內人指井川遙只是健叔眾多女伴中的一個而已。</spanclass></spanclass></p></body></html>