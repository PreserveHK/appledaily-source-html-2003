<html><header><meta charset="utf-8"><title>消費BestBuy：<br>秋冬運動服開倉必掃4折Fila新裝</title></header><body><h1>消費BestBuy：<br>秋冬運動服開倉必掃4折Fila新裝</h1><p>學方力申話齋，日日運動身體好，加上近日天氣轉涼，不妨朝朝做吓運動先返工，但晨運無番套四正運動裝又點見人？重未有頭緒，不如先睇睇今日推介，Fila、Diadora新款運動裝、衞衣、長褲、風褸一律4折起，同場重有Nike波鞋大減價，執齊全副武裝，幾嚿水就落得樓。&#13;<br>&#13;<br>記者：黃婉冰&#13;<br>攝影：黃子偉&#13;<br>模特兒：Debbie&amp;Leo（SunSpot）</p><p><b> 03年Fila新貨率先睇</b> &#13;<br> <spanclass><fontstyle>ZipUp有帽外套  &#13;<br> 開倉價$199　原價$480&#13;<br> <spanclass><fontstyle>長運動褲  &#13;<br> 開倉價$99　原價$190&#13;<br> 無太陽嘅日子，寒寒哋可能連風褸都頂唔住，全棉外套就大派用場，有領包頸兼有帽，拉鏈款易除易着，着埋條全棉長褲就唔怕冷親。</fontstyle></spanclass></fontstyle></spanclass></p><p><spanclass><fontstyle>圓領衞衣  &#13;<br> 開倉價$160&#13;<br> 原價$350&#13;<br> 衞衣款式年年大同小異，呢款索性返璞歸真，淨色加衫腳一個細Logo，簡約易襯，最好係衫身有兩個袋仔，運動時用嚟袋隨身物品最好。</fontstyle></spanclass></p><p><spanclass><fontstyle>籃球背心  &#13;<br> 開倉價$99&#13;<br> 原價$270&#13;<br> 球季一開鑼，甚麼球星版籃球衫價格暴升，想花費無幾又想湊湊熱鬧不如買呢款籃球背心，質地又薄又軟滑，顏色另有黑×橙供選擇。</fontstyle></spanclass></p><p><spanclass><fontstyle>ZipUp綿質外套  &#13;<br> 開倉價$199　原價$450&#13;<br> <spanclass><fontstyle>長運動褲  &#13;<br> 開倉價$160　原價$380&#13;<br> 款式似Tracksuit，但就換上全棉質地，質料比尼龍柔軟，着住做運動唔焗身，下襯一條長運動褲，用上風褸質料，跣水夠透氣，活動自如。</fontstyle></spanclass></fontstyle></spanclass></p><p><spanclass><fontstyle>ZipUp棒球外套  &#13;<br> 開倉價$199　原價$450&#13;<br> 近兩年棒球褸大熱，Fila唔執輸出番件，薄身棉線質地，啱秋涼時當外套着，襯牛仔褲一樣掂。</fontstyle></spanclass></p><p><spanclass><fontstyle>大Logo衞衣  &#13;<br> 開倉價$160　原價$380&#13;<br> 數Fila最Classic款式，人人首推呢件大Logo衞衣，年年出，年年都有捧場客，今期大減價，跟大圍買番件都未算遲。</fontstyle></spanclass></p><p><b> Diadora衫褲5折起</b> &#13;<br> <spanclass><fontstyle>厚身企領有帽風褸  &#13;<br> 開倉價$199　原價$339&#13;<br> 外套質料比普通風褸厚得多，更擋風、更保暖，企領位置可以將帽收起，領位同衫腳有索繩，一索密不透風，再凍都頂得住。</fontstyle></spanclass></p><p><spanclass><fontstyle>薄身有帽風褸  &#13;<br> 開倉價$139&#13;<br> 原價$199&#13;<br> 運動服最緊要夠輕便，天氣未算太冷，風褸會係首選，Diadora呢2件風褸用Polyester質料，內有網層，出一身大汗都唔會黐肉，褸帽可以收入衫領裏面，兼可拆除，好方便。</fontstyle></spanclass></p><p><spanclass><fontstyle>混棉直腳長褲  &#13;<br> 開倉價$99　原價$199&#13;<br> 7成棉質混合尼龍質料做成，摸上手有少少絨布感覺，質地軟滑，橡筋褲頭，最啱貪方便之人。</fontstyle></spanclass></p><p><spanclass><fontstyle>側袋直腳長褲  &#13;<br> 開倉價$99　原價$199&#13;<br> 嫌全棉長褲太焗身，呢條直腳運動褲又點睇？褲管夠闊夠通氣，最好係有個專為放手提電話而設嘅側袋仔，下面個大袋可以放銀包，濕碎嘢全部塞入袋，勁方便。</fontstyle></spanclass></p><p><b> 熱賣波鞋照減</b> &#13;<br> <spanclass><fontstyle>ACG紅×黑  &#13;<br> 開倉價$450　原價$569&#13;<br> <spanclass><fontstyle>AirMax淺灰×粉藍  &#13;<br> 開倉價$599　原價$799&#13;<br> 最驚喜都算係ACG同AirMax，話晒旺角街頭巷尾都重熱賣緊，啱啱出唔捨得買，今日就唔好放過機會，終於可以買番對型吓喇。</fontstyle></spanclass></fontstyle></spanclass></p><p><spanclass><fontstyle>VandalSupreme  &#13;<br> 開倉價$499　原價$659&#13;<br> 上次VandalSupreme一樣搞減價，成為全場最熱賣款式，今次老闆再接再厲，重推加多幾隻顏色，上次買唔到，今次記得早啲到場掃貨。</fontstyle></spanclass></p><p><spanclass><fontstyle>J.W.O波鞋  &#13;<br> 開倉價$169　原價$499&#13;<br> J.W.O亦係本地品牌，板仔鞋款式最啱後生仔，經經濟濟買番對踩板，踩穿踩爛都唔肉赤。</fontstyle></spanclass></p><p><spanclass><fontstyle>ZAAP各款波鞋  &#13;<br> 開倉價$199　原價$329&#13;<br> 本地品牌ZAAP今次一次過推幾款波鞋，Slipon、綁帶、魔術貼男女裝一款多色任你揀，一律200有找，抵玩之選，唔玩牌子不妨考慮。</fontstyle></spanclass></p><p><b> 同場其他筍貨</b> &#13;<br> <spanclass><fontstyle>arrangeman6吋Figure  &#13;<br> 開倉價每個$150&#13;<br> 原價$399至$599&#13;<br> Figure係Fans另一必掃Item，價錢平之外，絕版先最重要，當時以限量版面世，今日重成為絕版貨，重要個個無分高低，一律$150，手快有手慢無。</fontstyle></spanclass></p><p><spanclass><fontstyle>arrangeman手挽袋  &#13;<br> 開倉價$50　原價$199&#13;<br> arrangeman雖然銷聲匿迹咗一排，但市面耐唔耐重有貨現身，今次開倉除恤衫外，重有呢款手挽袋，Fans入貨要趁手喇。&#13;<br> &#13;<br> <b> 開倉特攻資料</b> &#13;<br> 售賣點：銅鑼灣銅鑼灣廣場第一期1樓（麥當勞對面）&#13;<br> 日期：即日起&#13;<br> 時間：11:00am至11:00pm&#13;<br> 查詢電話：21897961</fontstyle></spanclass></p></body></html>