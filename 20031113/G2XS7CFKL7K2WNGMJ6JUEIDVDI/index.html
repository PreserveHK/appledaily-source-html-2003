<html><header><meta charset="utf-8"><title>海外試車：本報記者西班牙實地測試<br>寶馬X3演繹全天候個性</title></header><body><h1>海外試車：本報記者西班牙實地測試<br>寶馬X3演繹全天候個性</h1><p>時下SUV潮流魅力不減，其中寶馬X5更成為不少車迷追捧對象，為迎合年輕一輩用家需要，最近寶馬車廠更落實推出全新X3車系，雖然尺碼較老大哥X5細咗一截，惟性能及操控性仍見突出，兼且身負Off-road嘅好本領。早前，廠方安排咗世界各地汽車傳媒，齊集西班牙南部作實地試車。究竟部車有幾正？大家不如一齊嚟先睹為快啦！&#13;<br>記者、攝影：李勤</p><p>唔少人酷愛SUV，皆因一身剛勁有力嘅賣相，加上全天候嘅能耐，以及舒適寬敞嘅空間感，比較起同級轎車，均有過之而無不及嘅優越性呢！&#13;<br> &#13;<br> <spanclass><fontstyle>樸實外形不失剛勁美  &#13;<br> 呢部全新設計嘅X3，跟老大哥X5同樣擁有四輪拋沙板嘅豐滿肌肉線條，惟前後泵把及兩側裙腳，卻用上樸實嘅塑質物料包裝，體驗實用性之餘，車頭一對高聚焦Bi-Xenon大燈，附有AdaptiveHeadlight設計，夜間可因應轉軚角度調節照射範圍，配襯埋四輪大口徑18吋合金胎軨，還有原廠尾定翼及車頂行李架配搭，一份全天候SUV個性，可謂表露無遺。</fontstyle></spanclass></p><p><spanclass><fontstyle>配套齊全豪華又講究  &#13;<br> 講到車廂陳設，既豪邁又講究，兩排真皮椅各設有獨立頭枕及三點式安全帶外，重有前後大型中央手枕，又有前座椅嘅全方位電控，加埋原廠恒溫冷氣跟高級音響組合，以及不可或缺嘅前後共8個安全氣袋連充氣簾幕，設備可謂一應俱全㗎！而標準尾廂容量有480公升外，遇有需要可將尾排椅背收摺放平，令容量提升至1,560公升咁多㗎！&#13;<br> &#13;<br> </fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>全天候演繹高速巡航了得  &#13;<br> 全新寶馬X3備有2.5公升及3.0公升直6偈型號，兩台偈嘅演繹早就於同廠3系轎車中表現出來，匹配埋5前速Steptronic半自動波，以及X3新加入嘅xDrive恒式四驅裝置，On-road時起跑加速敏捷有力外，Off-road情況下動力自動傳往不同車輪上，予人如履平地之感外，一套HDC（HillDescentControl）裝置更會響35km/h車速下介入，既可於下坡時使用，又可以攀爬較崎嶇嘅山道，若車速超愈60km/h時，更會自行返回標準自動波模式驅動呢！再者，X3嘅高速巡航表現，循迹操控表現更較X5有過之而無不及之感㖭！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>寶馬X3矚目賣點  </fontstyle></spanclass></p><p><spanclass><fontstyle>記者試後評語：全天候表現印象深刻  &#13;<br> 雖然新車尺碼較X5細，惟車廂仍見寬敞又舒適；全新底盤設計剛柔兼備，並有更出眾嘅操控性，無論係On-road高速巡航，又或者Off-road攀爬山道時，仍予人表現綽綽有餘之感。</fontstyle></spanclass></p><p><spanclass><fontstyle>寶馬X33.0i規格  &#13;<br> 引擎：2979cc直6DOHC&#13;<br> 馬力：231ps/5900rpm&#13;<br> 扭力：30.6kgm/3500rpm&#13;<br> 傳動：5前速半自動波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/50R18DunlopSPSport01&#13;<br> 尺碼：4565×1853×1674mm&#13;<br> 軸距：2795mm；車重：1840kg&#13;<br> 0-100公里：8.1秒&#13;<br> 極速：221km/h&#13;<br> 平均耗油：12.1L/100km&#13;<br> 新車售價：約港幣46萬起&#13;<br> 查詢：寶馬香港（27145271）</fontstyle></spanclass></p></body></html>