<html><header><meta charset="utf-8"><title>小池榮子唔夠步姐大膽</title></header><body><h1>小池榮子唔夠步姐大膽</h1><p>水着女王小池榮子見慣大場面，有乜嘢大膽水着未着過呀，但係佢要作「正常」打扮嘅時候，尺度比天后濱崎步重保守！上個星期榮子做咗雜誌《an．an》嘅封面，佢着嗰件VERSUS露背背心，步姐喺幾個月前一早着過之餘，重冇打底㖭，反而榮子要喺入面加件tubetop！不過可能榮子身材太豐滿，怕件衫包唔晒啩！</p></body></html>