<html><header><meta charset="utf-8"><title>　　中大40年校園步行籌款 - 李八方</title></header><body><h1>　　中大40年校園步行籌款 - 李八方</h1><p>踏入○三年，輪到中大展開連串慶祝成立四十周年活動，頭炮係二月二十三號周日早上嘅慈善步行，由大學火車站對面嘅嶺南運動場起步，有三條環繞校園不同景色嘅健步路線選擇，視乎校友嘅體力同埋想重溫邊段難忘嘅日子，最短一程大約要行三十分鐘。善款會捐畀中大醫學院設喺威爾斯親王醫院嘅癌症中心。&#13;<br> 另外，嗰日中大校園重會有個「清新環境與健康生活」嘉年華，畀校友同家人參加，除咗有攤位遊戲同騎馬場之外，重有醫學院師生為校友免費檢查身體，聽落都幾好玩。&#13;<br> 中大校長金耀基話過，中大有成近七萬校友，相信好多校友都會有興趣喺嗰日重返校園，過一個特別嘅星期天。至於慈善步行嘅贊助表格，可以上中大個網<ahref http:>www.cuhk.edu.hk 就搵到。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>