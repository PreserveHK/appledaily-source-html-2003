<html><header><meta charset="utf-8"><title>03超短裙天下玉腿不寂寞<br>莫文蔚開個唱向Chanel送秋波</title></header><body><h1>03超短裙天下玉腿不寂寞<br>莫文蔚開個唱向Chanel送秋波</h1><p>法國殿堂級品牌Chanel前晚於元朗嘉龍片場，舉行二○○三年春夏時裝展，特別嘉賓莫文蔚身穿逾七萬元的服飾，一襲超短裙褲更讓一雙美腿表露無遺。莫文蔚還透露現正與Chanel商談合作計劃，演唱會或服裝贊助。</p><p>法國殿堂級名牌Chanel每次舉行活動，總令人驚喜不已。繼前年在上海龍華民航機場，以及去年在澳門旅遊塔舉行時裝表演後，前晚Chanel選址元朗錦田的嘉龍片場，舉行二○○三年春夏時裝展。<br> &#13;<br> <spanclass>賣口乖讚年輕化 &#13;<br> Chanel是次表演現場布置已花費逾百萬元，而且還請來三十位模特兒示範五十件服飾，莫文蔚和張燊悅則任特別嘉賓，盡顯氣派。其中莫文蔚身穿一條迷你裙褲，展示一雙長腿，而全身的服飾逾七萬元，風頭一時無兩。&#13;<br> 問莫文蔚是否自小已悉心護理長腿，她說：「冇乜特別，淨係塗吓cream咁，之前重俾隻貓抓到大髀。我由細到大都鍾意四圍走，無時停，所以成日受傷有好多傷口。」莫文蔚透露正與Chanel傾談合作計劃，或贊助服裝開演唱會，她賣口乖說：「以前Chanel成熟啲，𠵱家就年輕好多，尤其今季嘅mini-skirt，就好啱我，着短裙係女仔嘅專利。」&#13;<br> Chanel之前起用歌星李玟任亞洲大使，引起軒然大波，問莫文蔚可有壓力？她說：「今次只係出席活動嘅合作，並唔係代言人之類。」至於是否擔心被比較？莫文蔚說：「每個look，每個人着都唔同，同一個牌子，唔同季都唔同樣啦，唔會有任何比較嘅。」<br> &#13;<br> <spanclass>張燊悅自度髮型 &#13;<br> 至於另一嘉賓張燊悅則身穿三萬多元的服飾、自度「摩洛哥大公主」髮型到場，她表示最欣賞Chanel今季的焦點超短褲和裙，她說：「我底線係唔露股。」問到有報道指她遭公司雪藏，張燊悅說：「我冇乜留意公司嘅新聞，我未有新工作，都希望快啲有歌唱同拍戲。」&#13;<br> 採訪：JessicaNgan&#13;<br> 攝影：ChanChiLam</spanclass></spanclass></p></body></html>