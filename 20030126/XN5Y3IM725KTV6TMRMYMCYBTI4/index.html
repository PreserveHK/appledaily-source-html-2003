<html><header><meta charset="utf-8"><title>失婚婦喜獲雪櫃爐具</title></header><body><h1>失婚婦喜獲雪櫃爐具</h1><p>「讀者送咗個衣櫃、煤氣煮食爐同雪櫃畀我，全部都好新淨，我好鍾意，今次搬屋起碼幫我慳番幾千蚊，真係好多謝佢哋。」三十七歲單親婦阿英邊道謝邊喜極而泣：「估唔到社會上重有咁多好人。」&#13;<br> 阿英年前與好賭的丈夫離婚後，獨力撫養六歲的兒子鋒仔，依靠綜援金維生。由於負擔不起租金，因此一直寄居在家翁寓所，直至月前，母子獲房屋署編配公屋單位，母子二人終可擁有自己的天地。<br> &#13;<br> <spanclass>滿意新居環境 &#13;<br> 「呢度居住環境好好，我同個仔都好鍾意，住落個人都精神啲。」罹患抑鬱症的阿英說。&#13;<br> 蘋果日報慈善基金早前撥款五千元予阿英應付搬遷各項開支，近日她另獲善長捐款三千元，阿英對此深表謝意。&#13;<br> 阿英表示，早前向煤氣公司分期付款購買熱水爐，現時每月供款三百元，為此她要更加省吃儉用，常託友人從內地購買平價油、米食用，善長捐款正好減輕其負擔。&#13;<br> 「就嚟過年，雖然個仔冇扭計要我買嘢畀佢，但我都打算買套新睡衣𠱁吓佢開心。」阿英說。	捐款編號：C0730&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>