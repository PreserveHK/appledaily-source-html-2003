<html><header><meta charset="utf-8"><title>新寡盼搵工供兩女讀書</title></header><body><h1>新寡盼搵工供兩女讀書</h1><p>本港十大危疾之一──腦中風，日前奪去六十四歲曾先生的性命，令曾家妻女陷入一片愁雲慘霧之中，遺孀吳女士終日以淚洗臉，更為無力辦理亡夫的身後事憂心忡忡。蘋果日報慈善基金即時撥款助吳女士紓解困境。</p><p>四十七歲的吳女士淚盈於睫表示：「舊年暑假阿曾第一次中風，隻左手突然唔郁得，好彩醫咗一個星期隻左手就郁得番。上個月阿曾第二次中風，今次佢曾經昏迷好多日，清醒之後一直講唔到嘢，醫生話因為今次阿曾病情比較嚴重。醫生一直叫我要有心理準備……，早幾日阿曾終於捱唔住，佢冇等我趕到醫院已經去咗。」<br> &#13;<br> <spanclass>臨終未能留遺言 &#13;<br> 曾先生日前病逝，遺下妻子吳女士與兩女悲痛欲絕。長女阿芬顯得難以接受喪父的殘酷事實，她幽幽地說﹕「阿爸中風之前一直好健康，趁我同妹妹未考試嗰陣重同我哋去郊外玩，一家人好開心。」&#13;<br> 兩眼紅腫的吳女士稱：「阿曾連一句話都講唔到就去咗，真係好陰功！呢幾日我冇胃口食嘢，晚晚都瞓唔着，而且覺得心口好翳痛。」&#13;<br> 曾先生於三十多年前隻身從內地來港謀生，早年回鄉娶妻，多年來一直從事地盤工作，是家中經濟支柱，育有兩名現年分別十六歲及十三歲女兒，暑假後將分別升讀中四和中二。&#13;<br> 如今曾先生猝斃，吳女士三母女頓失所依，更為缺錢辦理殮葬事宜憂愁。「阿曾自幼無親無故，我就得一個哥哥同一個妹妹，佢哋都各有頭家，又賺錢唔多，喺經濟方面冇可能幫到我，所以𠵱家我真係好困難！」</spanclass></p><p><spanclass>基金撥款助殮葬 &#13;<br> 至於日後生計，吳女士說：「阿曾生前死慳死抵，點都籌夠錢畀兩個女返學讀書，所以我會努力搵工做，專心供養兩個女，希望佢哋長大成材。」&#13;<br> 蘋果日報慈善基金了解吳女士的苦況後，即時從「殮葬專戶」撥款二萬元，助她支付亡夫曾先生的殮葬費，應付與一對在學女兒的短暫生活需要。&#13;<br> 吳女士捐款編號：C1054<br> &#13;<br> <spanclass>籲捐助殮葬專戶 &#13;<br> 為援助經濟緊絀家庭辦理殮葬事宜，蘋果日報慈善基金特設「殮葬專戶」，減輕有需要人士在殮葬費方面的負擔。請讀者繼續捐款支持。&#13;<br> 捐款編號：C0339&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>