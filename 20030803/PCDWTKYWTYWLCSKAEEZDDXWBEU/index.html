<html><header><meta charset="utf-8"><title>點止外表甜到入心</title></header><body><h1>點止外表甜到入心</h1><p>若非點心難以保持新鮮，否則港式點心必定在外國遊客的手信名單中佔最高票數。傳統點心的賣相一般，近年流行的點心則愈趨精緻，對色香味的要求更高，那些得意造型點心可愛得令人不忍吃掉，因其不但形似，神韻更足，好些模擬其他食物的點心，還要講究吃下去跟原來的食物的口感相像，選材健康，真的不得不佩服香港的點心師傅。還是樂於當食客，吃得是福。&#13;<br>&#13;<br>記者：邵超　攝影：林柏鈞&#13;<br>模特兒：Henry、MichaelaWoo、洪誠謙</p><p><spanclass><fontstyle>企鵝三兄弟全靠瓜子撐住$15（b）  &#13;<br> 搓揉成企鵝形不算最高難度，難為師傅想出用瓜子製成企鵝腳讓假企鵝站起來，真係好得啊！</fontstyle></spanclass></p><p><spanclass><fontstyle>熊貓餃滿身鮮奶忌廉$33(a)  &#13;<br> 完全表現熊貓又肥又懶的可愛形態，又白又滑的鮮奶忌廉做身體，朱古力粉做四肢，吃下去又不覺太甜太膩。</fontstyle></spanclass></p><p><spanclass><fontstyle>大良拆魚餃「健康」雞泡魚$23(a)  &#13;<br> 極像雞泡魚的魚餃極之可愛，餡料中的銀鱈魚、馬蹄和蔬菜都是健康材料，小朋友多吃也無妨。</fontstyle></spanclass></p><p><spanclass><fontstyle>台南滷肉糭換上酥皮新衣$33(a)  &#13;<br> 跟真正的鹹肉糭無分別，包住糯米、台南滷肉、眉豆和綠豆，只是糭葉換成酥皮。</fontstyle></spanclass></p><p><spanclass><fontstyle>鱷魚餃最考功夫$33(a)  &#13;<br> 搓製需時十分鐘才能把這個朱古力酥皮、內為白蓮茸的Q版鱷魚搓成形，十分花功夫和心思。</fontstyle></spanclass></p><p><spanclass><fontstyle>墨魚酥包住爽口馬蹄粒$33(a)  &#13;<br> 形神俱似就數這個墨魚酥，真的包着墨魚粒，加上馬蹄粒增添口感。</fontstyle></spanclass></p><p><spanclass><fontstyle>雪人包奶皇餡唔太膩$23(a)  &#13;<br> 還幸奶皇餡不太甜，如此趣致的大包整多兩籠都唔怕滯。&#13;<br> &#13;<br> （a）映月樓（27220932）尖沙嘴文化中心餐廳大樓一樓&#13;<br> （b）鴻星（21162618）尖沙嘴海港城商場4樓</fontstyle></spanclass></p><p><spanclass><fontstyle>大茶樓小故事  &#13;<br> 每天在茶樓發生的人和事，足夠寫下許多部電影。兩個在酒樓裏打滾了三十年的大男人，兩個不同的崗位，一個主外，一個主內，對於自己的工作卻有份執着，他們的故事就由那個年代的茶樓說起……</fontstyle></spanclass></p><p><spanclass><fontstyle>二十八歲的三粒花　「黃飛鴻」  &#13;<br> 鳳城酒家的鴻哥替同一個老闆打足三十年工，鴻哥的秘訣在於每日啤一啤：「做咗咁多年都好似係尋日發生嘅事，做人要保持心境開朗，我年年都係二十八歲。」&#13;<br> 花名黃飛鴻的鴻哥，於1975年十多歲時進鳳城酒家工作，做至現在地位超然（按他的說法是做到「三粒花」沙展），而最令鴻哥慶幸的，莫過於遇上一個好老闆，所以他從未想過轉工：「最困難已算係沙士期，但老闆出糧有早無遲，呢種老闆邊度搵?!酒樓上下似一家人，無分彼此。」</fontstyle></spanclass></p><p><spanclass><fontstyle>對客當係自己人  &#13;<br> 提到難忘事，鴻哥有一次往廣州白天鵝賓館吃晚飯，有一個熟客替他付帳，又一次等過馬路時，遇到一個熟客打開房車窗門向他打招呼，若非當鴻哥是朋友，根本不會發生這些事：「我對客都係當自己人，人與人之間嘅關係唔係一朝一夕建立到。」一個人做三十年仍快活如昔，時間和真心是最重要的。</fontstyle></spanclass></p><p><spanclass><fontstyle>小學時立志當師傅　「院長」  &#13;<br> 60年代，社會普遍貧窮，那時出生的人都有發奮向上的決心，像現職潮樓點心主管，人稱「院長」的阮長俊師傅當時已是一個半工讀的小學生，早上賣點心，下午返學。小學畢業即投身點心界。&#13;<br> 「以前每日要做足十六、七個鐘，師傅收工，我重要洗下欄（洗籠等清潔工作）。師傅唔會教你，咩都要自己摸索……凌晨三點起身，做到下晝六點，收工都唔願返宿舍，留低練習。𠵱家啲人唔珍惜，返工似夢遊。」</fontstyle></spanclass></p><p><spanclass><fontstyle>肯博肯捱就會成功  &#13;<br> 不願自己變成那些做了多年仍一事無成的點心師傅，阮長俊還抽時間夜晚進修英文：「以前已經興自我增值㗎啦！」魚唔過塘唔大，從事多間食肆後，他終於爬到高位。「我無諗過放棄，算幾順利，唔開心多數因為唔滿意出品，或者拍檔做得唔夠好，但肯捱肯博肯創新就會成功。」</fontstyle></spanclass></p></body></html>