<html><header><meta charset="utf-8"><title>海外試車：<br>本報記者西班牙實地測試<br>新版積架XJR悍豹</title></header><body><h1>海外試車：<br>本報記者西班牙實地測試<br>新版積架XJR悍豹</h1><p>早前筆者西班牙之行，響塞維爾（Seville）除有幸親身試駕全新積架XJ車系嘅3.0XJ6，同埋3.5XJ8型號外，最教筆者心生興奮莫過於踏上至Top嘅XJR座艙內，感受嗰份強勁無比嘅跑車氣息；再者，一台全新4.2公升V8SuperCharger偈嘅沉厚實力，精采嘅演繹更媲美同級德國製作呢！&#13;<br>特約記者、攝影：馬同德</p><p><b> <spanclass><fontstyle>形神合一跑意盎然  </fontstyle></spanclass></b> &#13;<br> 外觀上，長陣版嘅XJR房跑車，跟同系XJ6及XJ8無甚分別，惟車頭四盞Xenon頭燈匹配高聚焦霧燈設計外，喺四輪加大碼19吋R系嘅跑車合金胎軨內，重透現出大口徑煞車碟連Racing化制動卡鉗，而車尾更裝有特別設計嘅鴨尾狀定翼，跟同系新款XJ相比下，明顯會有更強烈嘅跑車味道。</p><p><b> <spanclass><fontstyle>房跑個性設備非凡  </fontstyle></spanclass></b> &#13;<br> 打開車門所見，座艙鋪排跟原有XJ可謂截然兩樣，皆因前後兩排座席為R系雙色皮椅配襯外，重係更富承托力嘅仿桶形設計，匹配上四幅式跑車軚環同波棍的，手感出眾又充實。設備除電窗、電鏡及電天窗外，重有高級音響連恒溫冷氣，而頂級版除備有多功能顯示屏連Touch-screen設計外，後排亦有獨立AV系統㗎！</p><p><b> <spanclass><fontstyle>CATS懸掛加V8偈配搭恰當  </fontstyle></spanclass></b> &#13;<br> 新XJ以全鋁合金車架結構，令車重大大減輕之餘，呢部XJR獨有Racing化嘅CATS懸掛設計，大大加強咗高速走彎時嘅循迹穩定性外，重有主動式電子DSC及TractionControl、四輪ABS連EBD裝置，均有助呢部大型房跑車可有揮灑自如嘅演繹。其次，一台4.2公升V8DOHC偈，匹配上SuperCharger增壓裝置嘅低轉高扭力表現，響一眾同級德國車中亦不遑多讓㖭！</p><p><b> <spanclass><fontstyle>記者試後簡評  </fontstyle></spanclass></b> &#13;<br> 外形優雅帶古典轎車風貌，好有一份貴氣之餘，重有多一點剛勁美；一台4.2公升V8偈，加有SuperCharger裝置，低轉高扭力表現嚇人，就連車廂陳設，亦予人強烈跑車意識。&#13;<br> &#13;<br> <b> <spanclass><fontstyle>積架4.2V8XJR規格  </fontstyle></spanclass></b> &#13;<br> 引擎：4196ccV8DOHCSuperCharger&#13;<br> 馬力：395ps/6100rpm&#13;<br> 扭力：55.2kgm/3500rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 尺碼：5149×1799×1314mm（長陣版）&#13;<br> 軸距：2995mm（長陣版）&#13;<br> 車重：1665kg&#13;<br> 輪胎：255/40ZR19&#13;<br> 　　　PirelliP-ZeroAsimmetrico&#13;<br> 0-100公里：5.3秒&#13;<br> 極速：250km/h（有限制）&#13;<br> 平均耗油：12.3L/100km&#13;<br> 新車售價：約港幣130萬起&#13;<br> 查詢：積架香港（25200989）&#13;<br> </p><p><b> <spanclass><fontstyle>同級對手比較  </fontstyle></spanclass></b> &#13;<br> <spanclass><fontstyle>寶馬760Li  &#13;<br> 引擎：5972ccV12DOHC&#13;<br> 馬力：445ps/6000rpm；扭力：61.2kgm/3950mm&#13;<br> 尺碼：5169×1902×1492mm&#13;<br> 軸距：3130mm；車重：2150kg&#13;<br> 0-100公里：5.6秒；平均耗油：13.6L/100km&#13;<br> 新車售價：約港幣130萬起（寶馬香港：27145271）&#13;<br> 簡評：近年新7系成豪華轎車嘅新寵兒，而呢部至頂級型號除尺碼有所伸延之餘，兼且重改用上一台6.0公升V12偈，令起跑加速全不費勁，車廂設備重應有盡有㖭！</fontstyle></spanclass></p><p><spanclass><fontstyle>平治S55AMG  &#13;<br> 引擎：5439ccV8DOHCKompressor&#13;<br> 馬力：500ps/6100rpm；扭力：71.4kgm/2750-4000rpm&#13;<br> 尺碼：5163×1855×1450mm&#13;<br> 軸距：3085mm；車重：2005kg&#13;<br> 0-100公里：4.8秒；平均耗油：13.2L/100km&#13;<br> 新車售價：約港幣150萬起（仁孚行：27646919）&#13;<br> 簡評：一直備受追捧嘅S-Class，亦有終極跑版嘅S55AMG型號，除賣相出眾吸引外，一台加有Kompressor裝置嘅5.5V8偈，低轉扭力同樣表現驚人，兼有舒適愜意嘅車廂鋪排。</fontstyle></spanclass></p><p><b> <spanclass><fontstyle>汽車科技融合上乘用料  </fontstyle></spanclass></b> &#13;<br> 1﹒全鋁合金製嘅車體前後，有加焊強化嘅防撞支架，更見安全。</p><p>2﹒擺放於枱面上嘅係多款未經加工的真皮及桃木用料。</p><p>3﹒牆上陳列有加工後嘅桃木表板及兩邊門枕配件，右方為整幅上乘小牛皮革。</p><p>4﹒用上鋁合金製部件有幾輕？大家可從右邊鋼製車門中得知。</p><p>5﹒呢個係乜東東？咪係經過人手裝嵌真皮後嘅中控台外框連手枕囉！</p></body></html>