<html><header><meta charset="utf-8"><title>碧咸贊助商唔益同志</title></header><body><h1>碧咸贊助商唔益同志</h1><p>碧咸（DavidBeckham）呢位萬人迷已經唔單止係一個足球員，更加係潮流嘅象徵，所以連一啲同性戀雜誌都想搵佢影相。&#13;<br> 不過此舉就令到碧咸嘅贊助商adidas唔多滿意，佢哋覺得咁樣搞落去，碧咸遲早似一個同性戀代表人物多過似一個體育明星喎，所以索性禁止碧咸為呢啲雜誌影相。</p></body></html>