<html><header><meta charset="utf-8"><title>400住院童將獲贈復活蛋</title></header><body><h1>400住院童將獲贈復活蛋</h1><p>復活節將至，惟在非典型肺炎的陰霾密布之下，醫院縮短探病時間，令飽受疾病煎熬，包括感染SARS的住院病童，無緣與父母一起歡度節日，心靈上陪感寂寞。蘋果日報慈善基金撥款贊助智樂兒童遊樂協會派發「溫馨復活節蛋」予八間公立醫院近四百位病童，送上連綿不絕的關懷，另讀者亦可透過祝福語句表達其對病童的鼓勵。</p><p>「我哋希望將收集到嘅祝福字句，print喺一張細小嘅便條度，然後放喺復活蛋入面，復活蛋代表重生嘅意思，希望佢哋喺Easter收到呢份嘅支持同埋鼓勵，畀佢哋一個驚喜。」該會高級醫院遊戲師周寶頤（Aby）娓娓道來：「我哋希望受停課影響嘅同學，喺屋企利用少少時間，寫啲鼓勵說話畀醫院嘅病童，互相關心。」&#13;<br> 早前，蘋果日報慈善基金撥款四萬一千餘元，資助智樂兒童遊樂協會的「醫院遊戲服務」，為受感染非典型肺炎的醫院病童及接受隔離的兒童提供大批用完即棄的益智玩具。<br> &#13;<br> <spanclass>醫管局義工趕製 &#13;<br> 為了配合復活節的來臨，及讓市民表達對住院病童的關懷，該會特別預備了「溫馨復活節蛋」玩具包，該玩具包內除了有讀者送上的祝福便條之外，另備有兩隻白色小型復活蛋，病童可利用五彩繽紛的錫紙及卡通貼紙，自行設計具創意復活蛋，一起歡度節日的氣氛。&#13;<br> 為了籌備是次活動，醫院管理局轄下的義工隊及智樂的義工組共十五人，已一連兩天趕工包裝各款用完即棄的玩具包。現年二十歲、在大學修讀訊息工程學系一年級的發仔首次參與醫院義務工作，他歎道：「𠵱家香港嘅環境令人好不安，希望喺停課嘅階段，做一啲有意義嘅嘢幫助他人；對於喺醫院嘅小朋友嚟講，每日可以收到一套玩具玩，的確會帶畀佢哋唔少嘅歡樂。」</spanclass></p><p><spanclass>「令心靈冇咁隔離」 &#13;<br> 明愛醫院兒童病房經理楊小姐坦言：「𠵱家有啲小朋友因為冇家長喺度陪佢，會覺得好落寞，所以當佢哋收到玩具包時係好開心，除咗唔使成日睇電視之外，重有益智嘅嘢玩，令佢哋嘅心靈冇咁隔離。」她表示，由於玩具包的配件組合簡單及具創意空間，小朋友可與家長一起玩，藉此增進親子感情。&#13;<br> 捐款編號：C0894<br> &#13;<br> <spanclass>歡迎讀者送祝福語 &#13;<br> 鑑於非典型肺炎的個案不斷飆升，長期住院病童需要獨自面對病魔，實在需要社會人士的關懷和支持。讀者可寫上簡短的祝福語句，字數上限為二十五個字，並透過以下方法傳送給智樂兒童遊樂協會：（一）傳真28984539；（二）電郵<ahref>hospitalplay@playright.org.hk ；（三）郵寄：香港柴灣樂民道3號F座18樓A室。截止日期為四月十六日（本周三），查詢電話：28982922。另讀者亦可透過捐款支持醫院遊戲服務，令更多住院病童受惠。&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></ahref></spanclass></spanclass></p></body></html>