<html><header><meta charset="utf-8"><title>電腦新產品：<br>有姿勢有實際Toshiba新一代冰藍影音王</title></header><body><h1>電腦新產品：<br>有姿勢有實際Toshiba新一代冰藍影音王</h1><p>SONY旗下嘅VAIO一向以青見仔外形同影音功能為最大賣點，但近排Toshiba手提電腦亦積極向呢個方向發展，同樣以搶眼賣相及強勁影音功能吸引用家，而且各式硬件配料採用頂級產品，重加入內置式燒錄DVD功能，成為Toshiba頂級旗艦產品，力撼VAIO王者地位。&#13;<br>記者、攝影：徐影龍&#13;<br>ImageGirl：Crystal（TBAA）&#13;<br></p><p>雖然Toshiba呢部新機Satellite5200走一體化路線，唔及一眾VAIO咁輕巧，不過外形一啲都唔輸蝕，冰藍外殼加流線型鉸位設計，拍住VAIO紫藍色嘅設計，Cyber得嚟又夠高貴，淨係外形都搶唔少分。</p><p><spanclass><fontstyle>Cyber賣相大芒配靚喇叭  &#13;<br> 不過要數Satellite5200真正實力，首推強勁嘅影音功能。15"特大LCD，可視範圍拍住17"CRT大芒，不但睇DVD影碟一流，面對文書或繪圖工作，睇得舒服好多。喇叭由名牌harman/kardon製造，設於機身兩側，配合機底罕見嘅重低音輸出，睇戲、聽歌同打機都咁有臨場感。最後當然唔少得例牌嘅「免開機聽歌」功能，透過機前如Discman嘅控制板，便將手提電腦搖身一變成為一部CD機，出外公幹想聽歌解悶，都唔使開機咁麻煩。</fontstyle></spanclass></p><p><spanclass><fontstyle>燒錄DVD實用性高  &#13;<br> 呢邊廂新款VAIO跟部外置式DVD+/-R，Satellite5200照跟，雖然並非兼容+/-兩種制式，不過就內置埋喺機身內，毋須外插電線同FireWire，兼且夠晒慳位，方便程度更勝一籌。DVD燒錄機支援-RW制式，燒錄DVD-R時為兩倍速，而燒錄DVD-RW則只為單倍速。淨睇數字唔算突出，轉個角度睇可以換嚟較平賣價，以及更穩定嘅燒錄。跟機有齊DVD相關軟件，包括DVDPlayer、燒碟軟件同視像編輯軟件，不但適合備份大量資料，而且自己剪片整DVD都得，實用同娛樂性兼備。&#13;<br> 以Satellite5200市場定位睇，屬替代桌面電腦為主，尤其係FullSize鍵盤，對於大量文書工作嘅用家都好適合，唔怕打壞手。鍵盤下面設有TouchPanel，最特別係附設多種小程式，如計數機、備忘錄等，唔使下下開啟多個工作視窗咁混亂。</fontstyle></spanclass></p><p><spanclass><fontstyle>機能不俗附件吸引  &#13;<br> Satellite5200喺其他配備方面亦落咗唔少頂級硬件，如P4-M2.2GHz處理器、60GB硬碟及512MBDDR記憶體（PC2100）等，規格勁過好多桌面電腦。值得一提係採用nVIDIA最新視像晶片GeForce4460Go，內置64MB視像記憶體兼支援256bit2D及3D圖像加速，打機及繪圖工作都好實用。喺推廣期內，額外附送嘅跟機配件亦好吸引，包括一個外置式USB磁碟機，及一個支援CF、SM及MS三大記憶卡嘅CardReader，只需插入StyleBay便可即時傳取資料，數碼相機拍友就至啱。</fontstyle></spanclass></p><p><b> Profile</b> &#13;<br> 處理器：P4-M2.2GHz&#13;<br> 記憶體：512MBDDR&#13;<br> 硬碟：60GB&#13;<br> 光碟機：DVD-RW&#13;<br> 屏幕：15"TFT&#13;<br> 顯示晶片：GeForce4460Go（64MB）&#13;<br> 體積：334×297×52mm&#13;<br> 重量：3.5kg&#13;<br> &#13;<br> 其士商業&#13;<br> 查詢電話：29533555</p></body></html>