<html><header><meta charset="utf-8"><title>「人哋食得開心，我都開心！」</title></header><body><h1>「人哋食得開心，我都開心！」</h1><p>近來全城死氣沉沉，想大家再露笑容，其實不需要靈丹妙藥，一個老婆餅已足夠。恆香老餅家廠長胡水賢笑得眯起雙眼說：「食到好味的東西，自然會開心滿足，所以吃一口老婆餅也能開心起來。」他不忘補多句：「見到人哋開心，我都開心。」&#13;<br>老婆餅真有如此魔力嗎？不錯，可以更肯定的是，老婆餅是香港人足以自豪的東西，廠長說：「外國人都知道，香港人做老婆餅最靚最好食。老婆餅真是代表了香港的一部份。」在他眼中，老婆餅除了醫肚，還象徵香港人的成就。&#13;<br>在恆香老餅家已三十多年的胡廠長，十多歲當學徒，看他細說與老婆餅的情緣，嘴角還有甜絲絲笑容，真以為他娶了這位「老婆」。　</p><p><spanclass><fontstyle>三十年老婆餅情不變  &#13;<br> 「我們的老婆餅如果多人食，讚我們做的比其他地方好食，我便好滿足。有人讚，梗係開心啦！&#13;<br> 「我們返工做得好開心，有時老婆餅特別好賣，要通宵開工到凌晨三、四點收工，之後就同老細去飲茶。天氣熱嘛，做到中午時分，又可以走去游水消暑。&#13;<br> 「我們做學徒時，朝早八點鐘做到晚上十時，洗廁所、洗碗碟，重要幫師傅洗圍裙，咩都要做。重有呀，無做番三個月，師傅唔會俾你掂老婆餅，唔想俾人做衰個名嘛。」&#13;<br> 當年的學徒，今天已是師傅級人馬，現在新入行也有機會做老婆餅。雖然老婆餅的味道改良了，但廠長對老婆餅的情就從未變過。&#13;<br> &#13;<br> 記者：李敬賢　攝影：楊錦文</fontstyle></spanclass></p></body></html>