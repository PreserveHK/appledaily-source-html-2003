<html><header><meta charset="utf-8"><title>預告扮互咀　播出守規矩<br>荷爾Britney明呃800萬觀眾都掂</title></header><body><h1>預告扮互咀　播出守規矩<br>荷爾Britney明呃800萬觀眾都掂</h1><p>美國長壽綜藝電視節目《SaturdayNightLive》做足二十幾三十年，栽培過唔少藝人，好似荷李活喜劇巨星愛迪梅菲（EddieMurphy）、米克邁亞斯（MikeMyers）同阿當桑迪拿（AdamSandler）等，最初都係喺節目入面搞笑起家。</p><p><spanclass>搵猛人救亡 &#13;<br> 不過近年呢個逢周末播放嘅節目，收視率似乎有下降趨勢，所以電視台𠵱家每次都會搵啲猛人做主持同嘉賓支撐大局，好似早排JustinTimberlake就充當主持兼扮女人，而上星期嗰集啱啱搵嚟金像影后荷爾芭莉（HalleBerry）做主持，BritneySpears則出任表演嘉賓。&#13;<br> 喺節目嘅預告片入面，荷爾芭莉起勢挑逗Britney，又想上演一幕激吻場面，擺明引啲觀眾睇，但係點知到節目播放嗰陣，兩個又鬼咁規矩，真係有啲失望！好彩荷爾芭莉同Britney靠靚樣搭夠之餘，又係咁換衫，睇到啲觀眾眼都花。&#13;<br> <br> <spanclass>創收視紀錄 &#13;<br> 呢排曝光率奇高嘅Britney，重唱咗《MeAgainstTheMusic》同《Everytime》兩首新歌，乘機宣傳吓新碟，而啱啱公布嘅收視調查結果顯示，雙姝果然不負所託，當晚有成八百萬觀眾收睇，創下《SaturdayNightLive》近年嘅最高收視紀錄。</spanclass></spanclass></p></body></html>