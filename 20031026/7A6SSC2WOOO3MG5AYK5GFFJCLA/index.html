<html><header><meta charset="utf-8"><title>兆尊變不文木乃伊<br>廖碧兒嚇人反遭狼胎Fans嚇親</title></header><body><h1>兆尊變不文木乃伊<br>廖碧兒嚇人反遭狼胎Fans嚇親</h1><p>廖碧兒、車婉婉、鄧兆尊及劉玉翠等昨日出席台慶宣傳活動，以萬聖節為題與觀眾玩遊戲，廖碧兒與男觀眾互嚇對方時，被嚇得花容失色，而鄧兆尊及劉玉翠扮木乃伊時則大玩三級，被指教壞細路。</p><p>廖碧兒、車婉婉、梅小惠及鄧兆尊等一班《皆大歡喜》演員，昨日與三位應屆港姐到荃灣愉景新城，出席《無綫電視36周年台慶巡迴展覽》，眾演員為配合萬聖節氣氛，就以各樣古靈精怪的裝束示人。<br> &#13;<br> <spanclass>「估唔到下面抱上嚟」 &#13;<br> 廖碧兒以白雪公主裝出場，與現場觀眾玩互嚇遊戲，但當男觀眾上台後拚命嚇廖碧兒，她即顯得毫無擋架之力，男觀眾見狀更變本加厲，欲抱起廖碧兒，嚇得廖碧兒花容失色，幸得車婉婉及梅小惠及時制止。&#13;<br> 事後廖碧兒說：「估唔到佢想喺下面抱上嚟，不過都冇身體接觸，好彩小惠同婉婉救我，當時真係好驚，後來個觀眾都同我講唔好意思，話玩吓咋喎。」廖碧兒謂以前很少與觀眾作近距離接觸。<br> &#13;<br> <spanclass>重要部位特別加工 &#13;<br> 昨日活動吸引過百觀眾圍觀，不少家長帶同小朋友趁熱鬧，但當鄧兆尊及劉玉翠用廁紙包裹身體扮木乃伊時，劉玉翠竟在自己的胸部貼上兩隻眼睛，鄧兆尊更被顏國樑以廁紙在其重要部份包成一長條狀物體，非常不文。鄧兆尊說：「搞到咁長一睇就知係搞笑啦。」&#13;<br> 此外，曹敏莉透露下月十九日台慶將與其他港姐表演肚皮舞，歷年港姐在台慶都擔當司儀任務，但今年曹敏莉卻榜上無名，她說：「我有表演嘛，上年林敏俐冇表演，咪做到司儀囉。」	&#13;<br> 採訪、攝影：王崇穎</spanclass></spanclass></p></body></html>