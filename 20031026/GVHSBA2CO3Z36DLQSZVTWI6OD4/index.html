<html><header><meta charset="utf-8"><title>飲食人誌：<br>太湖蟹膏味濃大閘蟹餐二百蚊有找</title></header><body><h1>飲食人誌：<br>太湖蟹膏味濃大閘蟹餐二百蚊有找</h1><p>吃大閘蟹，除了要求夠新鮮，還想價錢夠親民，的確平靚正，誰不想？只是一分錢一分貨，要吃價格合理，品質有保證的，相信非信譽良好的老店莫屬，百多元的大閘蟹套餐，有傳統的煮法，亦有創新「煮」意，賣相及味道絕不輸蝕給貴價套餐，今日精選香港及新界區兩家中菜館給你，套餐收費二百有找，有翅、有粉、有小吃，定迎合你心意。&#13;<br>&#13;<br>記者：楊一凡　攝影：莫彥聰</p><p><spanclass><fontstyle>太湖海鮮城  &#13;<br> 太湖海鮮酒家至平的大閘蟹賣$28一隻，重四両半，據投身飲食界四十多年的徐經理說：「去年我們訂陽澄湖蟹，但今年選用太湖蟹，因為太湖較陽澄湖大一半有多，水質更清。」徐經理試食過兩湖的大閘蟹：「太湖蟹的水準較穩定，膏味好香濃，今年部份陽澄湖蟹，無故加個鐳射標誌，但每隻有鐳射的大閘蟹較無（鐳射標誌）的，貴十蚊，貴之餘，又輕身，咁麻煩，不如不訂陽澄湖蟹。」</fontstyle></spanclass></p><p><spanclass><fontstyle>太湖大閘蟹套餐每位$198  &#13;<br> (兩位起全日供應)&#13;<br> 清水大閘蟹一隻&#13;<br> 蟹粉燴散翅&#13;<br> 檸蜜燒鵝皇&#13;<br> 三葱爆螺片帶子&#13;<br> 薑米活魚炒飯&#13;<br> 椰香玉露</fontstyle></spanclass></p><p><spanclass><fontstyle>薑米活魚炒飯（上）&#13;<br> 椰香玉露（中）&#13;<br> 清水大閘蟹（下）  &#13;<br> 來自太湖的大閘蟹，重四両半，清蒸吃最原味；吃大閘蟹較寒涼，故此店方特地在套餐中加入得獎菜──薑米活魚炒飯，以薑驅大閘蟹的寒涼，米粄粒粒分明，每粒薑味香濃，而且十分有咬口，原來廚師在煲飯時把薑一併放進飯煲中，然後再拌薑炒，最後淋上桂花魚柳，即成！椰香玉露選用鮮甜的日本南瓜，磨茸加椰汁和花奶，秋日夠滋潤。</fontstyle></spanclass></p><p><spanclass><fontstyle>生拆大閘蟹粉脆麵環$88  &#13;<br> 大閘蟹菜，配搭來去都是軟身的魚翅及麵條做菜，今年陳總廚想到「夾硬來」，從中式小炒──兩麵黃，得到靈感，把麵餅做成一口大小，用生菜墊着，表面綴以黃澄澄的蟹粉，吃時鮮、脆、爽，三重奏，一改軟腍傳統，以卜卜脆帶出鮮味。</fontstyle></spanclass></p><p><spanclass><fontstyle>蟹粉燴散翅（上）&#13;<br> 檸蜜燒鵝皇（中）&#13;<br> 三葱爆螺片帶子（下）  &#13;<br> 原盅蟹粉翅，色澤金黃，爽口的勾仔翅一排置中，賣相吸引，徐經理說：「湯色之所以咁鮮，全因蟹粉夠靚，紅如鹹蛋黃的部份多，用來煮燴翅，味道濃又香滑。」檸蜜燒鵝皇的精華是自製檸蜜醬，把鮮檸皮切成絲，連果汁及桂花糖同煮至稠身，然後淋在剛出爐的燒鵝肉上，檸檬醬開胃消滯，吃鵝肉時，連醬及檸檬絲齊吃，最滋味。乾葱、洋葱和大葱跟鮮螺片及帶子同炒，令本來鮮甜的海鮮，多添一份惹味。</fontstyle></spanclass></p><p>太湖海鮮城（28930822）&#13;<br> 地址：銅鑼灣波斯富街27號&#13;<br> 營業時間：11:00am-03:00am，星期日提早至10:00am營業。</p><p><spanclass><fontstyle>全記海鮮菜館  &#13;<br> 五年前全記已用十蚊蟹作噱頭，西貢海鮮雖然聞名，但說到底不及銅鑼灣和尖沙嘴就腳，惟有靠平薄利多銷，吳老闆說：「我們有在廣州有批發商，貨一來即開箱檢查，唔靚包換。陽澄湖有六個蟹商，鐳射蟹只是其中一個蟹商的主意，無鐳射亦可以是陽澄湖出品，而有鐳射的只可存放二至三天，而沒鐳射的可存放三至四天，我們當然入無鐳射的貨啦。除此之外，今年亦多用了太湖蟹，因為質素好高又穩定。」除了平，全記對客人還很細心，遇上不喝花雕和薑茶的客人，店方會選用餵過薑水的大閘蟹，炮製菜式，這樣既迎合客人口味，又起袪寒作用。</fontstyle></spanclass></p><p><spanclass><fontstyle>全記大閘蟹餐每位$190  &#13;<br> (兩位起全日供應)&#13;<br> 鮑汁蝦子燴蟹粉&#13;<br> 黃金蟹&#13;<br> 漕池汁煮大閘蟹&#13;<br> 海膽蟹粉春卷</fontstyle></spanclass></p><p><spanclass><fontstyle>漕池汁煮大閘蟹（上）&#13;<br> 黃金蟹（下）  &#13;<br> 漕池其實是泰文的音譯，用黃咖喱粉、青辣椒及紅辣椒煮成的香辣汁，泰國人叫漕池，雖然辣不能袪寒，但老闆認為可突出蟹的鮮味；以鹹蛋黃炒大閘蟹，是參考滬式烹調方法，吳老闆說：「一味鹹香，一味香辣，最能吃出大閘蟹滋味。」</fontstyle></spanclass></p><p><spanclass><fontstyle>鮑汁蝦子燴蟹粉  &#13;<br> 把河粉淡而無味的缺點，變成優點，用鮑魚汁和蝦子來燴，最後撈入蟹粉，河粉把鮮味照單全收，並均勻擴散至每一條每一口，吃起來滑嘟嘟，細嚼時又很鮮味。</fontstyle></spanclass></p><p><spanclass><fontstyle>海膽蟹粉春卷  &#13;<br> 一隻大閘蟹的蟹粉份量，足夠做兩條春卷的餡料，除了蟹粉，店方還加入海膽作餡料，這款炸春卷，可算是繼蟹粉小籠包之後，最美味的點心，蟹粉漏出的蟹油，跟海膽混合在一起，一口咬下去，又酥又香滑，很有新鮮感。</fontstyle></spanclass></p><p>全記海鮮菜館（27911195）&#13;<br> 地址：西貢海傍街53號地下&#13;<br> 營業時間：11:00am-11:00pm</p></body></html>