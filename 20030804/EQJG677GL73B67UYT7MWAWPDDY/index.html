<html><header><meta charset="utf-8"><title>羅霖兒子打機獎罰分明</title></header><body><h1>羅霖兒子打機獎罰分明</h1><p>昨日在九龍塘舉行的「Samsung打機王大激鬥」親子賽，羅霖、蔣麗萍和麥潔文等均帶同子女到場打機，羅霖在旁觀戰，她說：「我限制佢哋（指兩個兒子）每日只可以玩一、兩個鐘頭，重要多做運動，如果成績差，就會禁玩一個星期，費事佢哋近視同沉迷打機。<br> &#13;<br> <spanclass>要知書識禮 &#13;<br> 「其實大仔Nathan幾叻，今次考試9A，爹哋重送MP3獎勵佢。不過我都有壓力，因為除咗讀書叻，我重想佢哋自律同有禮。」&#13;<br> 麥潔文則表示已成功減去二十五磅，開心得丟掉所有的箍肚褲，改穿比堅尼式內衣，問她可要為纖體公司拍性感照，她說：「佢哋唔要我性感，淨係貪我係家庭主婦！」&#13;<br> 採訪、攝影：RitaLeung</spanclass></p></body></html>