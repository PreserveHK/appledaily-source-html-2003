<html><header><meta charset="utf-8"><title>消費BestBuy：<br>$120港隊平波衫力敵皇馬</title></header><body><h1>消費BestBuy：<br>$120港隊平波衫力敵皇馬</h1><p>利物浦上兩周訪港，令市容紅潤飽滿；本周皇馬也會來港作賽，市面將再次容光煥發，因為皇馬有六大粒球星，星光熠熠魅力四射，人未到球衣精品先被瘋狂搶購；其實港隊亦唔削，據德國足球歷史及統計協會IFFHS統計，歐偉倫的世界射手排名，竟超越魯爾！係咪咁堅？鬥埋波衫精品再講。&#13;<br>記者：楊一凡&#13;<br>攝影：周旭文</p><p><spanclass><fontstyle>港隊$120抵捧  &#13;<br> 今次港隊球衣由diadora贊助，適逢diadora由即日起至八月底在紅磡開倉，凡購物滿一百蚊，就可另加$120，換領港隊VS皇馬的球衣一件，喂，只係$120，而且難得一次，唔捧皇馬捧吓港隊都得啫。（開倉）</fontstyle></spanclass></p><p><spanclass><fontstyle>港隊無印字波衫？  &#13;<br> 旺角波衫店負責人阿Bill：「我們冇入港隊球衣，印字更加無，因為好少人會買，就算買都未必印字，巿面上有供應港隊球衣，但一定唔多。」</fontstyle></spanclass></p><p><spanclass><fontstyle>皇馬主場  </fontstyle></spanclass></p><p><spanclass><fontstyle>皇馬作客  &#13;<br> 作客分淺藍及深藍色兩款，均售$420。（adidasShop/352）</fontstyle></spanclass></p><p><spanclass><fontstyle>皇馬印字排行榜  &#13;<br> 據352波衫店老闆阿Roy報價：「波衫印字、單Number球員如7號魯爾，5號施丹收$150，雙Number球員，如23號碧咸、11號朗拿度，收$200。截至現時為止，高踞皇馬印字榜冠軍的球員是碧咸，單是一晚都賣出二十幾件，其餘順次序是魯爾、施丹、卡路士、朗拿度和費高。其實皇馬簽邊個，球迷就印嗰個，加上碧咸本身多人支持。」&#13;<br> &#13;<br> 第一位：碧咸Beckham23&#13;<br> 第二位：魯爾Raul7&#13;<br> 第三位：施丹Zidane5&#13;<br> 第四位：卡路士R.Carlos3&#13;<br> 第五位：朗拿度Ronaldo11&#13;<br> 第六位：費高Figo10&#13;<br> &#13;<br> </fontstyle></spanclass></p><p><center> <spanclass><fontstyle>皇馬迷齊齊買波衫  </fontstyle></spanclass></center> </p><p><spanclass><fontstyle>皇馬精品幾乎斷市  &#13;<br> 在旺角信和中心上一層扶手電梯後，往左轉就是M32A（沒舖名），這裏有大量球隊精品，碧咸穿皇馬波衫的海報，只售$12、皇馬襟章$8、皇馬掛旗$60、皇馬筆記簿等等……不少已經賣晒！精選的有以下精品。&#13;<br> </fontstyle></spanclass></p><p><spanclass><fontstyle>碧咸Figure最好賣！  &#13;<br> 老闆Leo：「作客公仔分第一作客白色及第二作客藍色，返貨一百隻，一個月後只剩兩個。反觀奧雲還剩十幾隻。大頭碧咸好得意，跟番碧咸髮型，紅衫白衫共入貨五百，不足一月搶剩十隻，當中紅色只得一隻，因為全球限量6,504隻，紅衫大頭碧咸外邊已炒到$280。」（OurTeams）</fontstyle></spanclass></p><p><b> 售賣點：</b> &#13;<br> adidasShop（27306685）&#13;<br> 尖沙嘴海港城2202店&#13;<br> &#13;<br> 352大本營（27707352）&#13;<br> 旺角西洋菜街38-40號萬高商業大廈9樓B室&#13;<br> &#13;<br> OurTeams（25757813）&#13;<br> 灣仔道188號東方188商場2樓259號舖&#13;<br> &#13;<br> 零食物語（查詢熱線：27979967）&#13;<br> &#13;<br> diadora開倉（27736007）&#13;<br> 紅磡馬頭圍道37-39號紅磡廣場2樓「401家居廣場」</p></body></html>