<html><header><meta charset="utf-8"><title>新車速報：<br>平治Maybach57流動豪宅</title></header><body><h1>新車速報：<br>平治Maybach57流動豪宅</h1><p>早前，亞洲首個MaybachCentre於香港隆重開幕，冠蓋雲集可謂盛極一時；車迷除對當中至Top嘅Maybach62型號大開眼界外，為應不同車迷嘅口味，廠方亦早有準備另一款Maybach57型號，除尺碼跟前者有分別外，設備鋪排亦可謂講究齊全，擁有劇院式照明嘅座艙中，既有獨立嘅大班椅，又有齊高級AV系統同小型酒吧，可算係陸上行宮一個新典範呢！&#13;<br>記者、攝影：陳偉林</p><p><spanclass><fontstyle>貴族商賈代步首選  &#13;<br> 全新平治Maybach車系正式登陸香港，由於車價動輒要近600萬，加上首批到港新車寥寥可數，故車迷只能在各大傳媒報道中，看到擺放響MaybachCentre內嘅新車實況；但近期代理開放傳媒渠道，香港車迷有幸響風和日麗嘅戶外場地上，近距離接觸呢部商賈日常代步座駕，單係優美線條輪廓，加上頗有神氣嘅Bi-Xenon車燈組合，經已教人魅力沒法擋呢！</fontstyle></spanclass></p><p><spanclass><fontstyle>座艙講究氣派不凡  &#13;<br> 由於早前傳媒焦點，都擺放響頂級Maybach62身上，故此筆者今趟卻選擇了Maybach57；查實，兩者同樣用上一台5.5公升V12偈，惟車身尺碼有異，後者車長不過5728mm，前後軸距有3390mm，論身形較適合穿梭於熱鬧嘅市區中。再者，座艙鋪排同樣闊落又舒適，兩張獨立嘅高級真皮大班椅，亦備有全方位調控椅背角度及座墊高低同前後，予人乘坐愜意之餘，重備有至頂級AV系統、獨立LCD屏幕、小型酒櫃，還有電冰箱及桌几㗎！對於路程在於一、兩小時嘅約會，以Maybach57作代步可謂綽綽有餘。</fontstyle></spanclass></p><p><spanclass><fontstyle>5.5公升V12偈演繹出眾  &#13;<br> 至於新車嘅操控及乘坐感，跟平治S-Class可謂不遑多讓，一台5.5公升V12偈馬力超卓之餘，強大扭力輸出更教人有反應輕盈嘅觀感，加上四輪電子液氣壓懸掛外，可調校高低及軟硬度，匹配上5前速半自動波，還透現出一份房跑車嘅活力感呢！再者，多套電子ESP、SBC，還有四輪高效能碟煞、ABS連EBD裝置，均予人毋庸置疑嘅高循迹性同安全感㖭！</fontstyle></spanclass></p><p><spanclass><fontstyle>記者試後簡評  &#13;<br> 若然你嫌平治S-Class未夠豪，車廂配套仍未有陸上行宮咁講究的話，相信呢部Maybach57會啱你口味，兼且造型包裝重見份量十足呢！&#13;<br> &#13;<br> <spanclass><fontstyle>平治Maybach57規格  &#13;<br> 引擎：5513ccV12DOHC&#13;<br> 馬力：550ps/5250rpm&#13;<br> 扭力：91.8kgm/2300-3000rpm&#13;<br> 傳動：5前速半自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：275/50R19MichelinPilotPrimacy&#13;<br> 尺碼：5728×1980×1572mm&#13;<br> 軸距：3390mm；車重：2735kg&#13;<br> 0-100公里：5.2秒；極速：250km/h&#13;<br> 平均耗油：15.9L/100km&#13;<br> 新車售價：$5,700,000&#13;<br> 車輛提供：奔馳中國（25948800）</fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>勞斯萊斯PhantomSupreme  &#13;<br> 引擎：6749ccV12DOHC&#13;<br> 馬力：460ps/5350rpm&#13;<br> 扭力：73.5kgm/3500rpm&#13;<br> 尺碼：5834×1990×1632mm&#13;<br> 軸距：3570mm；車重：2485kg&#13;<br> 0-100公里：5.9秒；極速：240km/h&#13;<br> 平均耗油：15.9L/100km&#13;<br> 新車售價：$5,610,000（勞斯萊斯香港：28701692）&#13;<br> 簡評：勞斯萊斯品牌一直深入民心，會係貴族化高級轎車嘅代名詞，呢款頂級Supreme版可望年底前到埗，大家不妨拭目以待。&#13;<br> </fontstyle></spanclass></fontstyle></spanclass></p></body></html>