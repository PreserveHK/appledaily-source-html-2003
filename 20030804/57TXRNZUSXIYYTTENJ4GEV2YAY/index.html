<html><header><meta charset="utf-8"><title>　　CEPA未有英文版本 - 李八方</title></header><body><h1>　　CEPA未有英文版本 - 李八方</h1><p>商界呢排最時興嘅話題，當然係「CEPA」，呢件由總理溫家寶親自帶嚟嘅大禮全名為「內地與香港更緊密經貿關係安排」，成十四個字咁長，八方發現冇乜邊個官員或者商界可以好流利咁一口氣講晒，都係英文簡稱易記好多。<br> &#13;<br> <spanclass>CERA先至啱 &#13;<br> 八不過，CEPA呢個英文名稱原來並無法律地位，八方早前聽經濟發展及勞工局副秘書長范偉明「自爆」話：CEPA未有官方英文本，一切以中文本為準。工商及科技局個網頁上亦都寫到明：「ThefollowingisonlyacourtesyEnglishtranslation.CEPAwassignedintheChineselanguage,andonlytheChinesetextisauthentic」，咁即係話英文版本只係參考譯本，中文先至係真嘅。吓！咁都得？&#13;<br> 查查吓，估計問題可能出自CEPA呢個名，英文全寫係CloserEconomicandTradePartnershipArrangement，「Partnership」即係「夥伴」；但內地只想同香港有「關係」，所以新華社英文版在○二年一月二十五日第一次發布呢個安排時，都寫CloserEconomicandTradeRelations，簡稱應該係CERA。&#13;<br> 至於當日出席簽字儀式嘅兩位特區高官，阿松已辭官歸故里；唐英年就漏夜趕科場，上位在望。你話人生係咪好似做戲一樣？&#13;<br> （圖）六月二十九日，阿松重同唐英年排排坐出席CEPA嘅簽字儀式，𠵱家已經係「物是人非」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>