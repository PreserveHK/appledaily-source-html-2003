<html><header><meta charset="utf-8"><title>全家啱食：<br>黃佩霞手震震切豆腐</title></header><body><h1>全家啱食：<br>黃佩霞手震震切豆腐</h1><p>瑜伽教練黃佩霞（Almen）說：「三餐一定有生果同蔬菜，我最鍾意食泰國沙律。」喜歡吃不等於喜歡做。不用揸鑊鏟又如何？「做得瑜伽多，口味自然會清淡，泰式春卷唔使炸，啱晒我。」但材料要左砌右砌，她一樣頭痛。&#13;<br>直至啖着自己的製成品，她的頭痛方消，最後大喊：「好好味呀！」&#13;<br>&#13;<br>記者：陳漢榮　攝影：伍慶泉</p><p><spanclass><fontstyle>愛弄家常「便」飯  &#13;<br> Almen愛在家弄飯，但不算稱職的煮飯婆，因工作繁忙，她煮的，絕對是家常「便」飯：「我都識揸隻平底鑊煎吓雞扒嘅，買啲已經醃好嘅雞扒返嚟，唔使煩調味嘛。」&#13;<br> 時間多着的話，她會正經一點，玩煮「飯」仔、學人煮煮「菜」，飯是紅米飯，菜是西生菜。嫌不飽肚，就多吃兩個水果。&#13;<br> 心血來潮，想吃沙律，又想吃春卷，她選擇光顧食肆。因為兩者雖然不難做，但確實煩人：「沙律左溝右溝，撈埋一碟，係就係易做，但邊得嚟咁多時間預備材料？春卷又要包又要捲，諗起就煩。」忙人做煩事，製成品居然水準一流，應驗了她說過的一句：「煮嘢食，我有天份㗎，不過無耐性之嘛……」</fontstyle></spanclass></p><p><spanclass><fontstyle>成功菜式一&#13;<br> 海鮮西柚沙律  &#13;<br> <b> 材料：</b> &#13;<br> —泰國西施柚1/4個&#13;<br> —大蝦4隻&#13;<br> —蟹拑2隻&#13;<br> —金不換香葉5至6片&#13;<br> —薄荷葉4至5片&#13;<br> —腰果8至10粒&#13;<br> —泰國芫荽1棵&#13;<br> —中國芫荽1棵&#13;<br> —炸香紅葱頭6粒&#13;<br> —焗香椰子肉3片&#13;<br> —椰糖青檸汁250毫升</fontstyle></spanclass></p><p><b> 做法</b> &#13;<br> 1.先校酸甜汁，青檸去核榨汁，除澀味，混椰糖，比例是3個青檸份量的汁混2湯匙椰糖，備用。&#13;<br> 2.𠝹十字，取西施柚肉；蟹、蝦煮熟拆肉去殼，連其餘材料切碎洗淨備用。&#13;<br> 3.開爐滾油，油滾熄火，把已切片的紅葱頭炸至金黃色。把材料輕輕拌勻，落酸甜汁，用柚皮盛載，以薄荷葉作點綴，即成。</p><p><spanclass><fontstyle>成功菜式二&#13;<br> 米紙上素春卷  &#13;<br> <b> 材料：</b> &#13;<br> —新鮮菠蘿肉約半個份量&#13;<br> —青芒果半個&#13;<br> —粗豆豆腐1磚&#13;<br> —泰國芫荽2棵&#13;<br> —中國芫荽2棵&#13;<br> —金不換香葉5至6片&#13;<br> —鮮椰青肉3至4片&#13;<br> —泰國米紙3片&#13;<br> —西生菜5片&#13;<br> —紅椒絲適量&#13;<br> —花生碎適量&#13;<br> —粉絲適量&#13;<br> —韭菜花6條&#13;<br> —椰糖青檸酸子汁250毫升&#13;<br> &#13;<br> <b> 做法</b> </fontstyle></spanclass></p><p><spanclass><fontstyle>總廚評語&#13;<br> 驚刀扣分  &#13;<br> 「Almen進步快，第一件春卷包到散晒，包第二件已經完整無缺；沙律撈得好勻，好多人撈極都唔勻㗎，有專業水準，我畀佢82分，好高分㗎嘞，扣分係因為佢驚刀，雖唔至於雞手鴨腳，但有少少手騰腳震。」&#13;<br> &#13;<br> <spanclass><fontstyle>Almen自評&#13;<br> 沙律好正  &#13;<br> 「我畀自己98分，喂我第一次整咋喎，見得人食得落肚好唔錯喇，個沙律正到無得彈呀，點解自扣2分？因為我謙虛囉。」&#13;<br> &#13;<br> 店名：ThaiLemongrass(29051688）&#13;<br> 地址：中環德己立街30至32號加州大廈3樓&#13;<br> &#13;<br> 營業時間：&#13;<br> 星期一至四1:00pm至4:00pm，6:30pm至11:00pm&#13;<br> 星期五、六1:00pm至4:00pm，6:00pm至11:30pm　星期日休息</fontstyle></spanclass></fontstyle></spanclass></p></body></html>