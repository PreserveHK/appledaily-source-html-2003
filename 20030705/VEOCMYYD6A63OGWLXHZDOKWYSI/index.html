<html><header><meta charset="utf-8"><title>新車速報：<br>雷諾MeganeⅡSportyHatchback安全舒適</title></header><body><h1>新車速報：<br>雷諾MeganeⅡSportyHatchback安全舒適</h1><p>一眾車迷期待已久嘅雷諾MeganeⅡSportyHatchback，代理方面最近終正式將之引入；新車除獨特造型令人留有深刻印象外，寬敞闊落車廂空間，以及出色操控表現亦為新車賣點之一；加上新車於早前嘅EuroNCAP撞擊測試中，獲得最高五星評級，對乘客嘅保護程度甚高，兼且重榮獲歐洲毧aroftheYear2003?殊榮，真可謂安全舒適並重㗎！	&#13;<br>&#13;<br>記者、攝影：何偉利</p><p><spanclass><fontstyle>流線造型惹人喜歡  &#13;<br> 與其他新款雷諾車系一樣，全新MeganeⅡSportyHatchback嘅造型，亦擁有一份自家獨特個性；富流線型嘅車身線條，喺家族式鬼面罩，同埋望落頗有神氣嘅頭燈組合襯托下，倍見有一份時尚感。當然重有四輪16吋合金胎軨組合，從而令賣相變得更富吸引力。</fontstyle></spanclass></p><p><spanclass><fontstyle>車廂闊落乘坐舒適  &#13;<br> 打開車門所見，新車車廂空間可謂極之闊落，加上前後兩排座椅承托力甚豐，乘坐貼服舒適，當遇有需要時，後排椅背更可作60/40式收摺，以增加尾廂載物容量；設備配搭亦見齊全，除基本嘅電窗、電鏡及敞大雙天窗組合外，中控台上更備有高級音響及恒溫冷氣組合，頂端更備有行車資料顯示屏㖭！另外，與其他雷諾車系一樣，MeganeⅡSportyHatchback只需插入智能匙卡，然後再按起動掣便可撻車，使用時方便容易，而車內更備有多個安全氣袋及充氣簾幕組合，再加上堅固車架結構，從而為乘客帶來充份嘅保護，難怪於EuroNCAP撞擊測試中，能獲得最高五星評分啦！</fontstyle></spanclass></p><p><spanclass><fontstyle>2.0公升偈慳油好力  &#13;<br> 今回由代理引入嘅MeganeⅡSportyHatchback，改用一台2.0公升直4DOHC偈作動力核心，不但響動力輸出表現較前來得優勝，而且重有低耗油量嘅特性；而一套4前速半自動波箱，亦能夠畀到你有操控手波車嘅樂趣㖭！&#13;<br> 然而，由前輪麥花臣支柱，以及後輪扭力連桿組成嘅懸掛系統，喺剛勁有度嘅車架輔助下，絕能有助增強行車循迹性；就連四輪高效能碟式制動，於多套電子系統輔助下，制動效能亦見提升不少呢！</fontstyle></spanclass></p><p><spanclass><fontstyle>雷諾MeganeⅡ榮獲CaroftheYear2003獎項  &#13;<br> 除於EuroNCAP撞擊測試中獲得五星最高評級外，雷諾MeganeⅡ更於去年奪得毧aroftheYear2003?嘅殊榮㖭！&#13;<br> 由22個歐洲國家、合共58位專業車評人組成嘅評選團，喺去年推出嘅不少於30款新車當中，以多方面挑選出能榮獲CaroftheYear2003殊榮嘅車種；經多番研究後，MeganeⅡ以總分322分，壓倒萬事得M6（302分）及CitroenC3（214分），而勝出原因則係一眾評審員認為新車不但外形較前變得更富時代感外，乘坐及操控表現亦較其他同級車優勝，再加上喺EuroNCAP撞擊測試中獲得最高五星評級，從而可證明車子對乘客嘅保護性甚高。綜合以上各點，MeganeⅡ得獎可謂當之無愧。&#13;<br> &#13;<br> <spanclass><fontstyle>明星點睇　雷諾MeganeⅡSportyHatchback  </fontstyle></spanclass></fontstyle></spanclass></p><p><spanclass><fontstyle>雷諾MeganeⅡSportyHatchback2.0規格  &#13;<br> 引擎：1998cc直4DOHC&#13;<br> 馬力：136ps/5500rpm&#13;<br> 扭力：19.5kgm/3750rpm&#13;<br> 傳動：4前速半自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）碟式（後）碟式（ABS）&#13;<br> 輪胎：205/55R16&#13;<br> 尺碼：4209×1777×1457mm&#13;<br> 軸距：2625mm&#13;<br> 車重：1265kg&#13;<br> 0-100公里：10.9秒&#13;<br> 極速：194km/h&#13;<br> 平均耗油：8.4L/100km&#13;<br> 新車售價：$168,000&#13;<br> 車輛提供：捷成汽車（29262296）</fontstyle></spanclass></p></body></html>