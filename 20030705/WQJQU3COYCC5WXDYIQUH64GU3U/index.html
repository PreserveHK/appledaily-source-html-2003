<html><header><meta charset="utf-8"><title>　　董建成賀聖士提反百歲 - 李八方</title></header><body><h1>　　董建成賀聖士提反百歲 - 李八方</h1><p>今晚喺文化中心有個音樂晚會，慶祝聖士提反書院創校一百周年，八方聽聞好多校友都會出席，包括董建成、錢果豐、王䓪鳴等；呢間赤柱名校，培養咗極多猛人，為捧學弟學妹場兼支持母校，今晚文化中心一定好熱鬧。&#13;<br> 聖士提反擅長搞音樂劇，過去每兩年就有一套，今晚重頭戲係一套叫《鼓手奇兵》嘅原創科幻劇，由校友何崇志特別為母校而寫。呢位何博士，去年憑《麥兜故事》獲得香港電影金像獎「最佳原創音樂」獎，為咗排《鼓手奇兵》，佢專程由加拿大返港替師弟妹綵排，非常唔話得。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>