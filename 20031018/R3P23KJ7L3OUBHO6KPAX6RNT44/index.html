<html><header><meta charset="utf-8"><title>朝朝拖狗行山　與醫生男友情不變<br>葉子楣掃減價化妝品　知足!</title></header><body><h1>朝朝拖狗行山　與醫生男友情不變<br>葉子楣掃減價化妝品　知足!</h1><p>淡出幕前多年的「波霸」葉子楣昨日路過銅鑼灣買減價化妝品，搶了正在出席雪肌蘭活動嘉賓的風頭。葉子楣表示現在生活十分規律，沒有復出的念頭，雖與拍拖多年的醫生男友感情穩定，但已過了有結婚衝動的年紀。早前被誤傳產女的她笑說：「要生一早生咗啦。」</p><p>雪肌蘭推出最新天然魚鈣產品，昨日在銅鑼灣屈臣氏舉行宣傳活動。雪肌蘭老闆陳小寶陳細潔姊妹在現場坐鎮，出席嘉賓包括方中信、吳婉芳、林其欣及施綺蓮等。&#13;<br> <br> <spanclass>享受拍拖拒結婚 &#13;<br> 活動舉行期間，淡出幕前多年的「波霸」葉子楣到場購物，記者即團團訪問她。衣着密實的葉子楣說：「我路過㗎咋！因為Neutrogena喺度買有八折嘛，咪嚟入番啲貨囉。」&#13;<br> 葉子楣表示淡出幕前後，生活十分有規律，她說：「我每朝六點就帶兩隻狗去行山，接近得大自然多，連近視都減咗百幾度。重有以前做藝人成日要忍口，𠵱家乜嘢都食得，反而瘦咗㖭。」&#13;<br> 問葉子楣有否復出的打算？她說：「早排有人搵過我返內地拍劇，但係我都推咗。」有傳她已產女，昨日她澄清說：「俾人影到嗰個係我家姐個女，我咁嘅年紀，要生一早生咗啦！」她又表示與拍拖多年的醫生男友呂錫照感情十分穩定，但兩人均沒有結婚的打算，她說：「我已經過咗結婚衝動嘅年紀啦。」&#13;<br> <br> <spanclass>陳細潔拖方中信 &#13;<br> 而方中信昨日抵達現場時，雪肌蘭老闆娘陳細潔親自迎接，並拖着他的手進場，陳細潔說：「我哋係老朋友，擦唔出火花㗎啦！」&#13;<br> 早前女友莫可欣生日，方中信買了一隻價值七萬元的卡地亞手表作生日禮物，豈料莫可欣在公開場合表示不喜歡手表款式，前日更拿去表行換款，問方中信會否覺得沒面子？他說：「大家都一齊八年，愛情都昇華到去感覺，嬲都要㗎㗎笑㗎。」&#13;<br> 採訪、攝影：DebbieLum</spanclass></spanclass></p></body></html>