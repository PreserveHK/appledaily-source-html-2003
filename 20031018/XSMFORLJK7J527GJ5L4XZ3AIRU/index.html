<html><header><meta charset="utf-8"><title>數碼影音：<br>Miss.相機大熱扭芒玩自拍</title></header><body><h1>數碼影音：<br>Miss.相機大熱扭芒玩自拍</h1><p>一提起Polaroid，唔係諗起螢幕、濾鏡，就係即影即有相機，數碼相機？相對之下就冇咁搶鏡；可能睇見最近數碼相機成為大熱產品，Polaroid最近就一口氣推出6部數碼相機，由屋企玩到戶外，又由陸上玩到落海，各有唔同特色同功能，最奄尖嘅人都會揀到部啱心水。&#13;<br>&#13;<br>記者、攝影：許福合&#13;<br>ImageGirl：Mandy</p><p><b> Profile</b> &#13;<br> 感光元件：200萬像素&#13;<br> 記憶：16MB/SD卡&#13;<br> 變焦：3倍數碼變焦&#13;<br> 介面：USB&#13;<br> 電源：充電池&#13;<br> 體積：95×59.5×16.4mm&#13;<br> 重量：100g&#13;<br> &#13;<br> 喺6部相機中，最特別都要數呢部Miss，一聽個名就知專為女士們而設計，機身輕薄，又唔大部，拎住嚟影相一定唔會覺得辛苦。&#13;<br> 要吸引女仕們注意，一定要符合幾個條件，首先梗係要合眼緣，Miss嘅外形都唔錯，卡片形機身，簡簡單單，按鈕都唔多見，更有得揀顏色，除咗常見嘅銀色外，重有玫瑰紅同紫色，小記就較鍾意玫瑰紅，配上Miss嘅金屬機身，非常搶眼！&#13;<br> 翻轉機身一睇，背面嘅LCD更可以180度翻轉使用，要玩自拍特別方便，留意螢幕底下嘅「FLIP」鍵，因為LCD翻轉後，畫面左、右會調轉，按下「FLIP」可校正畫面，可見設計相當周到。</p><p><spanclass><fontstyle>設計簡單操控易  &#13;<br> 除咗機身輕巧外，相信Miss喺操作上同樣可討得女士們歡心，完全一副儍瓜機格局，模式轉盤上只有拍攝相片、攝錄影片及重播選項，淨低嘅「PC」就係用嚟上傳相片及充當WebCam之用。&#13;<br> 不過相機瘦身都有後遺症，Miss只提供3倍數碼變焦，雖然解像度都有200萬像素，又已內置閃燈，效果未及光學變焦好。另外還內置充電池同16MB記憶體，唔夠用就可另加SD卡貯存。</fontstyle></spanclass></p><p><b> Polaroid相機大晒冷</b> &#13;<br> <spanclass><fontstyle>PDC4350拍友相機  &#13;<br> 以質素比較，喺6部相機中，質素以呢部PDC4350質素最好，使用410萬像素CCD，質素一啲唔使擔心，亦足夠沖印4R相片。Miss缺少嘅光學變焦，4350就內置咗3倍，另加2部數碼變焦，拍攝構圖時就好用得多，而且操作容易，用家只需要按下快門即可拍得相片，另外亦可以玩理拍Movie，解析度為320×240（15fps）。</fontstyle></spanclass></p><p><spanclass><fontstyle>AQ2100廉價潛水機  &#13;<br> 唔少數碼相機都同時有推出潛水機殼，不過就差唔多等於相機嘅一半價錢，非常昂貴，呢部AQ2100連潛水機殼一齊發售，用咗210萬像CCD，只要$1,980就有交易，可以喺水深30米內操作，上到岸除低潛水殼減磅之後又可以照影。&#13;<br> &#13;<br> WorldWideLicensesLtd&#13;<br> 查詢電話：21766482</fontstyle></spanclass></p><p><spanclass><fontstyle>iON230相機Hub二合一  &#13;<br> 若覺得4350太大部，薄身嘅iON230或者更啱你心水，雖然解像度只有210萬像同淨低2倍數碼變焦，不過機身厚度只有0.75"，而底座更可當作USBHub使用，更為實用。</fontstyle></spanclass></p><p><spanclass><fontstyle>WebCam相機雙雄  &#13;<br> 若果你只係要WebCam功能，又想玩得經濟啲，iON80同MC1.3就不妨考慮，兩機都可以攝錄640×480質素影片，要開個網上視像會議絕對無問題，iON80更內置64MB記憶，可當作流動硬碟使用，而MC1.3雖然個樣似玩具，不過都可拍到130萬像素相片，集DC、DV及WebCam功能於一身。</fontstyle></spanclass></p></body></html>