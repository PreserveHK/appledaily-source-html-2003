<html><header><meta charset="utf-8"><title>消費BestBuy：萬聖節要變身<br>電影英雄跳出螢幕嚇驚你</title></header><body><h1>消費BestBuy：萬聖節要變身<br>電影英雄跳出螢幕嚇驚你</h1><p>10月份除了是國慶，可以玩吓癲吓外，大家都期待緊月尾的重要時刻，就係嘩鬼猛鬼出籠癲番晚嘅萬聖節！要扮鬼扮到可以嚇親人，點都要落點心思，今年不少玩具廠設計萬聖節產品都向當紅電影人物取經，好似哈利波特、猛鬼街、X-Men、變形俠醫等，成班電影主角紛紛從螢幕世界走出來，DIY化埋個「鬼妝」就可以出街嚇人啦！&#13;<br>&#13;<br>記者：何善華　攝影：陳陶鈞　Model：Aqua、Amanda&#13;<br>ImageKids：陳嘉欣、陳嘉俊（AllfromImagine）　Makeup：Olivia</p><p><b> 電影人物大變身</b> &#13;<br> <spanclass><fontstyle>X-Men狼人半夜偷襲&#13;<br> X-Men狼人童裝$249.9（a）  &#13;<br> 小朋友穿上變形服裝後，果真嚇得旁人半死，尤其是戴上狼人面具後更加面目猙獰，假爆牙七情上面，啱晒萬聖節當晚到處尋找獵物，手部亦有鐵爪設計，大家記得當晚要小心小心。</fontstyle></spanclass></p><p><spanclass><fontstyle>小朋友爭住做哈利波特&#13;<br> 哈利波特袍$329.9（a）、哈利波特眼鏡連魔術棒$109.9（一套）（a）、鬼怪高腳杯$34.9（a）  &#13;<br> 哈利波特熱潮凌厲不用多說，總之穿上哈利波特袍服就係「潮！」，連埋哈利波特的圓形「儍仔」眼鏡加魔術棒，襯到絕一絕。</fontstyle></spanclass></p><p><spanclass><fontstyle>學變形俠醫變大隻佬&#13;<br> 變形俠醫成人裝$349.9（a）  &#13;<br> 身材瘦削都可以扮大隻，學劉德華做「大隻佬」！只要穿上變形俠醫的造型服，就可以實現理想，超級「青BB」，驚嚇程度一流，面部塗上草綠色化妝粉，效果更加突出，一展健碩身材冇有怕。</fontstyle></spanclass></p><p><spanclass><fontstyle>西式女巫&#13;<br> 紅色淑女帽$38（b）、紅色布小童殭屍袍$28（b）、8吋螢光南瓜$39.9（a）  &#13;<br> 無論你想扮《101斑點狗》、定係《愛登士家庭》嘅女巫，都可以自由配搭。假如想不落俗套的話，可以試吓玩全紅色的女巫造型，到時萬聖節晚行出街，要搶鏡都唔會執輸！</fontstyle></spanclass></p><p><spanclass><fontstyle>女泰山越嶺跳嚇&#13;<br> 犀牛角海盜帽$18（b）、夜光血手指$10（一包10隻）（b）  &#13;<br> 咪以為泰山就一定係男人，女人都一樣得，分分鐘重更加妖豔；披上豹紋服後，再戴上一個塑膠造的假犀牛角帽，大玩mix&amp;match，手指上的血迹更令人毛骨悚然，唔嚇死你先至奇。</fontstyle></spanclass></p><p><spanclass><fontstyle>扮《殺人網絡》&#13;<br> 飛天遁地&#13;<br> Neo（成人裝）$269.9（a）  &#13;<br> 《Matrix》第三集已決定會喺11月頭全球公映。不過大家都可以預演一次，萬聖節當晚扮奇洛里維斯戴黑超，喺條街扮型仔，或許會引來女士們香吻一個，不過萬聖節咁扮法會否太不驚嚇？</fontstyle></spanclass></p><p><b> 其他造型一樣驚！</b> &#13;<br> <spanclass><fontstyle>童裝黑色斗篷$65（c）  &#13;<br> 黑色斗篷配以橙色的魔鬼頭角及小尾巴，小朋友穿上小魔鬼的造型更加活靈活現，可怖異常。</fontstyle></spanclass></p><p><spanclass><fontstyle>裝大胸$29（b）  &#13;<br> 巨型大胸放在你面前「任睇唔嬲」，重唔夠驚嚇。有粉紅色及黑色兩款，不過着出街都要小心啲，可能會俾差佬懷疑你係變態色魔嘛！</fontstyle></spanclass></p><p><b> 強勁配件無佢點得？</b> &#13;<br> <spanclass><fontstyle>（左）長爪血手套$39（b）、（右）青色怪手套$35（b）  &#13;<br> 猛鬼街發生內訌，兩款不同造型其實都啱晒電影《猛鬼街》Freddy佩戴，可惜一山不能藏二虎，今次由變形俠醫火併女泰山，鹿死誰手似乎都係萬聖節當晚先分出勝負。</fontstyle></spanclass></p><p><spanclass><fontstyle>殭屍牙$5.9（a）  &#13;<br> 話明萬聖節要嚇人，又點可以少咗一棚假牙呢？臼齒例牌尖尖的造型，多年來已經嚇死不少膽小如鼠的小朋友，今年玩多一次都唔使驚out，因為受嚇的人依然大有人在。</fontstyle></spanclass></p><p><spanclass><fontstyle>奪命血尖刀$59.9（a）  &#13;<br> 嘩！殺咗人呀！唔使驚，統統都係得個「嚇」字，刀柄與刀鋒之間當然做咗「手腳」，只要大家用心觀察，自然會知道奪命血尖刀都有可愛一面，難怪不少小朋友都爭住要「扮死」啦！</fontstyle></spanclass></p><p><spanclass><fontstyle>鬼斧頭$18（b）、猛鬼敲門燈$15（b）  &#13;<br> 夜訪鬼屋又驚又要去，咁要做好防範工作啦！左手一把鬼斧頭作自衞用途，右手一提鬼燈又可以照明前路，唔驚蕩失路，而驚無命返屋企。</fontstyle></spanclass></p><p><b> 店舖資料：</b> &#13;<br> （a）玩具反斗城（29916222）&#13;<br> 地址：銅鑼灣皇室大廈三樓&#13;<br> 營業時間：11:30am-9:30pm（周日至周五）、11:00am-10:00pm（周六、日及公眾假期）&#13;<br> （b）CFTrading（27294101）&#13;<br> 地址：深水埗福榮街44號福年大廈地下B室&#13;<br> 營業時間：10:00am-7:00pm（周一至周六）、星期日休息&#13;<br> （c）Bossini（23711633）&#13;<br> 地址：銅鑼灣啟超道2號地下及一樓&#13;<br> 營業時間：10:30am-11:00pm&#13;<br> （d）SmartAlec（23321846）&#13;<br> 地址：旺角瓊華商場一樓119號舖&#13;<br> 營業時間：1:00pm-11:00pm</p></body></html>