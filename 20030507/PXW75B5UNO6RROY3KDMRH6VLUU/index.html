<html><header><meta charset="utf-8"><title>MV抄人唔使本　辣㷫派拉蒙<br>籮霸倒模《勁舞》賠硬！</title></header><body><h1>MV抄人唔使本　辣㷫派拉蒙<br>籮霸倒模《勁舞》賠硬！</h1><p>我羅拉早排都同大家講過，籮霸珍妮花洛庇絲（JenniferLopez）嘅最新MV《I'mGlad》擺明老翻八三年由珍妮花貝斯（JenniferBeals）主演嗰套勁hit電影《勁舞》，話口未完，投資《勁舞》嘅派拉蒙電影公司，原來已經去信籮霸所屬嘅Sony唱片公司告佢哋侵權，認真濕滯！&#13;<br> 籮霸喺《I'mGlad》MV入面，無論造型同舞蹈編排統統都抄足《勁舞》，爆炸頭、跌膊衫加legwarmers，簡直係倒模咁倒。之但係籮霸又唔喺個MV入面畀番credit人哋，難怪派拉蒙會發火啦！最慘嘅係個MV已經出晒街，正所謂覆水難收，Sony明知自己理虧，咁梗係要焗住賠錢啦！不過派拉蒙話籮霸抄到咁似，不如開番套續集扮到夠喎，如果真係成事嘅話，認真係因禍得福。<br> &#13;<br> <spanclass>買香水倒自己米 &#13;<br> 講開又講，籮霸早兩日俾人見到喺紐約Soho區狂掃香水，有人話佢買咗成萬蚊港紙嘅JoMalone香水返屋企。咁又奇喇，籮霸唔係擁有自己品牌「J.Lo」嘅香水咩？咁搞法即係分明倒自己米啫！</spanclass></p></body></html>