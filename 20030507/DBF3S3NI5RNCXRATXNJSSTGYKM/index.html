<html><header><meta charset="utf-8"><title>以退為進　樂觀面對<br>黃澤鋒火鍋店停業避炎</title></header><body><h1>以退為進　樂觀面對<br>黃澤鋒火鍋店停業避炎</h1><p>黃澤鋒年前開設的火鍋店「麻辣小喇叭」，近期終難敵非典型肺炎肆虐，生意大跌，火鍋店更暫停營業二十日，至本月中才重開。黃澤鋒表示停業只屬以退為進，店舖亦正好趁機裝修。</p><p>黃澤鋒前年與邵傳勇、駱達華及幾位圈外股東合資，在尖沙嘴開設「麻辣小喇叭」火鍋店，開業以來一直生意不錯，及後邵、駱二人退股，黃澤鋒就與其他股東繼續經營。可惜近月香港正受非典型肺炎擴散影響，飲食業生意一落千丈，「麻辣小喇叭」亦已於上月二十六日起暫停營業。<br> &#13;<br> <spanclass>明星食肆唔掂 &#13;<br> 明星食肆連月慘受非典型肺炎影響，早前郭富城所開的法國餐廳、周秀蘭與安德尊合資的「寶光素食」、以及鄧兆尊兄弟打理的「楚留香酒樓」，均先後暫停營業。佘詩曼有份投資的「龍珠」日本料理更結束經營頂手他人，而黃澤鋒的「麻辣小喇叭」將會暫停營業二十天，至本月十六日重開。<br> &#13;<br> <spanclass>員工放冇薪假 &#13;<br> 昨日記者聯絡黃澤鋒，他在電話中說：「𠵱家間舖裝修緊，呢個時間係做呢啲嘢㗎啦，非典型肺炎對我哋影響好大，𠵱家要忍㗎，都唔爭在啦，家陣啲員工就放緊冇薪假。」&#13;<br> 雖然火鍋店生意下跌，但黃澤鋒對前景仍抱樂觀態度，他說：「我覺得𠵱家做乜宣傳都冇用，啲人唔係冇錢，係有冇信心嘅問題，最緊要快啲搞番好肺炎，信心好啲，個市就會好啲，間舖暫停做生意都係進退攻略嚟嘅啫。」本來黃澤鋒曾計劃將店舖搬往香港或在港島區開分店，但計劃已暫時擱置。&#13;<br> 採訪：朱芷瑩　攝影：何國豪</spanclass></spanclass></p></body></html>