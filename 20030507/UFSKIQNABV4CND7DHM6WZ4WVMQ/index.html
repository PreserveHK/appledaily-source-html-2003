<html><header><meta charset="utf-8"><title>新車速報：奧迪A42.0MultitronicExclusive<br>同級最齊配備唔使30萬</title></header><body><h1>新車速報：奧迪A42.0MultitronicExclusive<br>同級最齊配備唔使30萬</h1><p>一向不乏捧場客嘅奧迪A4車系，代理新近引入咗一批MultitronicExclusive特別版，以一台2.0公升偈匹配6前速Multitronic半自動波箱，改配四輪時款16吋合金胎軨，還加設原廠電天窗同前後獨立房燈組合，有埋多項高級裝置，以唔到30萬車價，想擁有一輛高級行政座駕的話，就真係不妨考慮吓！&#13;<br>&#13;<br>記者、攝影：陳偉林&#13;<br>逢星期一至日刊出</p><p><spanclass><fontstyle>S4專用配襯見新意  &#13;<br> 呢部A42.0MultitronicExclusive型號，外形跟同系A4相若，惟代理新近引入埋用於S4身上嘅專用MetallicBlue，加上新車四輪粗獷嘅16吋合金胎軨組合，響高聚焦嘅雙圓車燈配襯下，看來亦見特別出眾又吸引㗎！</fontstyle></spanclass></p><p><br> &#13;<br> <spanclass><fontstyle>同級車設備夠突出  &#13;<br> 講到車廂，兩排高級皮椅，都以人體工學作剪裁，乘坐貼身富承托力外，前排另備有全方向電椅。除電窗、電鏡及中央門鎖外，新車重加入咗原廠電天窗及前後獨立房燈，加上高級CD音響、左右獨立恒溫冷氣，以及前後八個安全氣袋連充氣簾幕，設施可謂一絲不苟呢！</fontstyle></spanclass></p><p><br> &#13;<br> <spanclass><fontstyle>引擎輸出平均代步至啱  &#13;<br> 新車沿用一台2.0公升直4DOHC偈，內附可調校氣閥及可變式進氣岐管設計，雖然性能不算突出，但勝在輸出平均好力又慳油；再者，一套6前速Multitronic半自動波箱配搭，既予人轉檔順滑，兼且帶有手波車感覺嘅操控。前輪四連桿及後輪下搖臂懸掛設計，有高循迹性外，原車更備有ESP，匹配四輪碟煞、ABS連EBD裝置，可靠安全工夫十足。</fontstyle></spanclass></p><p><spanclass><fontstyle>奧迪A42.0MultitronicExclusive規格  &#13;<br> 引擎：1984cc直4DOHC&#13;<br> 馬力：130ps/5700rpm&#13;<br> 扭力：19.9kgm/3300rpm&#13;<br> 傳動：六前速半自動波、前輪驅動&#13;<br> 懸掛：（前）四連桿（後）下搖臂&#13;<br> 制動：（前）透氣碟（後）碟式(ABS)&#13;<br> 輪胎：205/55R16MichelinPilotPremagy&#13;<br> 尺碼：4547x1766x1428mm&#13;<br> 軸距：2650mm&#13;<br> 車重：1345kg&#13;<br> 平均耗油：8.0L/100km&#13;<br> 0-100公里：10.2秒&#13;<br> 新車售價：$298,000&#13;<br> 車輛提供：合迪汽車（21538181）</fontstyle></spanclass></p><p><spanclass><fontstyle>記者試後簡評  &#13;<br> 傾盆大雨下試車，親身體驗汽車安全的重要，四輪高效能碟煞，匹配ABS連EBD，加理主動式電子ESP系統，駕駛起來才見踏實可靠得多。而一套6前速Multitronic半自動波箱嘅順滑性，重畀到你有暢順嘅舒適動感呢！</fontstyle></spanclass></p></body></html>