<html><header><meta charset="utf-8"><title>阿Sa買漾日居　大孖心癢難耐<br>阿嬌貝沙灣睇樓貴賓駕到</title></header><body><h1>阿Sa買漾日居　大孖心癢難耐<br>阿嬌貝沙灣睇樓貴賓駕到</h1><p>Twins入行兩年已名利雙收，兩位成員成為千萬小富婆，繼早前蔡卓妍以七百八十萬購下漾日居單位後，昨日鍾欣桐亦前往位於薄扶林的貝沙灣睇樓，更被稱呼為「貴賓」。不過被傳媒發現行蹤後，她即放棄睇樓兼飛奔英皇求救。</p><p>英皇人氣組合Twins入行日子雖淺，但蔡卓妍（阿Sa）及鍾欣桐（阿嬌）卻名利雙收，去年Twins成為英皇金蛋，兩人早已晉身千萬小富婆行列，難怪繼阿Sa榮升業主後，阿嬌亦有意買樓置業。&#13;<br> 早前阿Sa搬離海怡半島，並以七百八十萬購下漾日居一複式單位，而阿嬌現時居於司徒拔道東山台，月租約三萬五千元，不過其寓所附近常有fans聚集，故一直計劃置業的阿嬌便心癢癢，近期開始四出睇樓。本報昨日便得悉阿嬌前往位於港島薄扶林的貝沙灣睇樓，參觀示範單位。<br> &#13;<br> <spanclass>飛奔跑入大堂 &#13;<br> 昨午十二時許，阿嬌乘坐保母車抵達貝沙灣，負責接待的工作人員見狀即向對講機說：「貴賓嚟啦！」身穿便服及戴上口罩的阿嬌與助手落車後，聞風而至的傳媒即爭相拍照，阿嬌連忙邊講電話邊飛奔跑入大堂，她還說：「咁多記者㗎？有成十幾個呀。」&#13;<br> 由於行蹤曝光，阿嬌惟有放棄參觀單位，她講完電話後，突然急步走向門口，登上保母車離去，臨走前被問到是否前來睇樓時，阿嬌即發嬌嗔說：「唔睇啦！」之後保母車直駛位於灣仔的英皇，阿嬌更跑上唱片公司求救。&#13;<br> 事後記者致電阿嬌的經理人霍紋希，她在電話中說：「阿嬌係想買樓，佢覺得貝沙灣環境好，但佢今日估唔到有咁多記者喺度，所以都冇睇到，佢驚混亂會阻住人哋。」據悉阿嬌有意在港島半山區置業，首要條件是環境清靜及保安嚴密。<br> &#13;<br> <spanclass>Yumiko中環睇樓 &#13;<br> 此外，英皇3T之一的鄭希怡（Yumiko）目前正居於成和坊，據地產界消息指出，Yumiko上周曾在銅鑼灣及中環睇樓，但她只是租樓，要待儲夠錢後才可圓置業夢。&#13;<br> 採訪：朱芷瑩&#13;<br> 攝影：何國豪</spanclass></spanclass></p></body></html>