<html><header><meta charset="utf-8"><title>　　榮太子入院成謎團 - 李八方</title></header><body><h1>　　榮太子入院成謎團 - 李八方</h1><p>中信泰富噚日召開一年一度股東大會，主席榮智健竟然缺席，不過，榮太子並非為避開沙士，亦唔係怕咗財金界長毛DavidWebb喺會上問長問短，原來係因為早排做咗個骨科手術，要在家休養。&#13;<br> 咁榮太子究竟發生乜事，打高球扭傷定飛車撞親，抑或睇隻愛馬時俾馬踢到？中信泰富董事總經理范鴻齡就點都唔肯透露，佢話講到進一步詳情就係私隱喎，但各位榮太子老友及泰富小股東可以放心，佢康復情況非常理想，五月中應該可以返工。<br> &#13;<br> <spanclass>加稅後賓利未發市 &#13;<br> 另外，范鴻齡話北京中信集團總部雖然有高層中招，但董事長王軍現時身體情況非常良好，有關佢喺中南海接受隔離嘅報道不實，但由於總部為避炎採取咗輪班制，王軍先至冇每日喺公司露面。&#13;<br> 講到生意，范鴻齡話中信泰富旗下嘅大昌行亦受加稅同非典雙重打擊，新車銷售市場死寂，而且愈貴價愈死，佢話自政府三月五日宣布大幅提高汽車首次登記稅後，一輛原價二百幾萬嘅賓利要賣到四百幾萬，因此自加稅公布當日起，「大昌行就一輛賓利都未賣過」。難怪車行中人（凌志除外），真係多得阿松唔少。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>