<html><header><meta charset="utf-8"><title>　　《1：99》終於有得睇 - 李八方</title></header><body><h1>　　《1：99》終於有得睇 - 李八方</h1><p>由香港電影工作者總會搞嘅《1：99電影行動》噚晚喺銅鑼灣時代廣場舉行首播禮，播放十五個導演拍嘅十一套短片，點知遇着暴雨警告，節目由室外臨時改到室內。由今日開始，呢啲短片會喺全港戲院播放，本來當初係拍抗炎片，點知沙士搞掂咗，𠵱家變咗調，改為鼓勵港人逆境自強。&#13;<br> 噚晚香港電影工作者總會會長吳思遠因為去咗上海公幹而缺席，由副會長黃岳泰代表上台致辭，重有大群支持嘅政府部門代表出席，例如政府新聞處嘅蔡瑩璧同工商及科技局嘅鄧婉雯等等。&#13;<br> 藝人劉德華、陳奕迅、梁詠琪同吳君如等都有出席，重有導演徐克、陳嘉上、陳可辛、張婉婷同導演會名譽會長張同祖。張同祖重話有幾位導演都超支拍攝，要自掏腰包。&#13;<br> （圖）一眾演藝界人士出席首播，前排左起：余文樂、Shine兩子、劉思惠、劉德華和張同祖。後排左起：吳嘉龍、陳嘉上。&#13;<br> 何國豪攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>