<html><header><meta charset="utf-8"><title>　　匯豐主席62歲退休無期 - 李八方</title></header><body><h1>　　匯豐主席62歲退休無期 - 李八方</h1><p>滙豐公布業績，大家睇財經版就知道佢哋賺幾多派息派幾多，但八方想講講年屆六十二歲嘅滙豐主席龐約翰嘅退休問題。&#13;<br> 滙豐小股東多，大家都好關心管理層延續性；昨日八方喺記者會上，問年薪逾二千萬元嘅龐主席幾時退休，佢話𠵱家冇退休計劃，但就話呢個情況可能隨時發生，最重要係滙豐董事局及高層達成共識，不過目前睇唔到有呢個共識。換言之，佢老人家唔會在短期之內離開。&#13;<br> 不過，龐主席隨即又話，滙豐嘅團隊係非常精明嘅，佢可以保證，日後接佢呢個位嘅肯定係一個最醒嘅人。&#13;<br> 另外，萬事達卡集團噚日錦上添花，頒個電子商務金獎畀滙豐，表揚佢哋嘅網上銀行，可繳付逾一百項服務收費，部份更可用信用卡繳帳，令商戶及客戶受惠。&#13;<br> （圖）龐約翰話𠵱家冇退休計劃。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>