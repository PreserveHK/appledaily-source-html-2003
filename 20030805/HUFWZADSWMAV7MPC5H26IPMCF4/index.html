<html><header><meta charset="utf-8"><title>　　曾憲梓變相幫咗馬丁 - 李八方</title></header><body><h1>　　曾憲梓變相幫咗馬丁 - 李八方</h1><p>《大公報》噚日登咗一大篇由全國人大常委曾憲梓撰寫嘅鴻文，猛烈批評民主黨前主席馬丁李柱銘最近關於7.1嘅言論，叫馬丁回頭是岸。&#13;<br> 馬丁睇完篇文之後，竟然好開心咁話畀八方聽，要多謝曾憲梓咁準確地引述佢嘅文章，等國內嘅領導，可以知道佢嘅睇法。當然馬丁唔同意曾常委嘅論點；曾常委同老董辯護，話老董做得點好，你估有冇人信？所以馬丁睇完之後，更覺得自己啱。&#13;<br> 馬丁篇文嘅題目係《回頭是岸，信任港人，落實一國兩制》，主要係講7.1後嘅香港民情，佢認為問題就正正出喺一小撮扮香港人代表嘅人身上，佢哋喺香港推行極左路線，誤導中央，今次五十萬人上街，正好引證「極左路線」嘅失敗。&#13;<br> 「如果唔係我講中要害，佢哋點會咁大篇文章反駁我。」馬丁咁分析，左派真係冇佢符。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>