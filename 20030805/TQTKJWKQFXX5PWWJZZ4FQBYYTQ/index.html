<html><header><meta charset="utf-8"><title>acer型爆Desktop勁玩AV功能</title></header><body><h1>acer型爆Desktop勁玩AV功能</h1><p>一路以嚟，acer桌面電腦較偏向穩陣型設計，白色四方機箱都幾老土。新嘅Aspire就恍如脫胎換骨，成套機連芒以黑、銀作配搭，Cyber得嚟又夠品味，最正係連喇叭、鍵盤同遙控都襯到絕，打破過往悶局，擺喺屋企格調即時提升一級。呢套AspireRC500亦並非得個樣煞食，其超強影音功能令電腦實用性大大提高，除睇DVD同睇數碼相呢啲大路功能外，亦設有電視?電台接收、錄影、光纖I/O甚至畫中畫功能等，而且以RC500-5012為例，3GHzP4處理器運算能力強大，配合800MHz外頻及512MBDDR記憶體，娛樂及工作都應付有餘。順帶一提係機前另設七合一CardReader，數碼拍友抄相、執相更為方便。&#13;<br>&#13;<br>記者：徐影龍</p><p><b> Profile</b> &#13;<br> 處理器：P43GHz（800MHz）&#13;<br> 記憶體：512MBDDR&#13;<br> 硬碟：80GB&#13;<br> 光碟機：ComboDrive&#13;<br> ＊另有較低階之RC500-5002型號，詳情請向acer查詢。&#13;<br> &#13;<br> acerHK&#13;<br> 查詢電話：25280233</p></body></html>