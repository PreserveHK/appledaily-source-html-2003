<html><header><meta charset="utf-8"><title>參加會考　慰曾染沙士媽媽</title></header><body><h1>參加會考　慰曾染沙士媽媽</h1><p>中學會考明日放榜，應屆考生余偉傑的母親曾感染「沙士」，要被家居隔離。一度想放棄應試的「阿傑」，為了對最疼他的媽媽作個交代，最終堅持考完七個科目。阿傑說：「會考前本來諗住會有八分，但係阿媽中咗沙士，邊度有心機考試呀！我估𠵱家只得五分。不過，最重要重係阿媽好番。」<br> &#13;<br> <spanclass>全家接受隔離 &#13;<br> 十七歲的阿傑是屯門馬可賓紀念中學中五學生。今年四月二十七日非典型肺炎疫潮肆虐期間，任職屯門醫院合約病房助理的母親，證實感染「沙士」。阿傑兄弟兩人和父親，要接受家居隔離十日。&#13;<br> 家住屯門的阿傑，獲考試局特別安排參加會考，但每天要六時出門，乘輕鐵再轉巴士，遠赴新蒲崗的特別試場應考。他說：「自己讀書成績唔係咁好，山長水遠走到咁遠考試，真係曾經諗過想唔考。加上阿媽感染沙士，更加無乜心機考。不過，諗清楚要畀阿媽同自己一個交代，先至堅持考埋佢。」&#13;<br> 中二開始到快餐店兼職，經常愛去卡拉OK、上桌球室、到機舖打機的阿傑。每次帶着煙臭味歸家，母親只會說一句：「阿仔，唔好學壞呀！」<br> &#13;<br> <spanclass>搵到速遞工作 &#13;<br> 母親感染沙士後，阿傑醒覺：「當時才知道無咗阿媽唔得，平日好多家頭細務都係佢做。一時間都唔知的嘢放喺邊。我哋又打唔到電話畀佢，只能等佢打電話返屋企。佢自己中咗招，重掛住我哋，問我哋點。」&#13;<br> 余太康復出院，前幾天重返屯門醫院工作。明天公布會考成績，對阿傑來說再沒太大壓力。無論結果如何，阿傑說：「已搵到份速遞員工作，朝九晚六。以後可以早的返屋企，同阿媽一齊食飯，同佢揼下骨。」&#13;<br> 記者：林社炳</spanclass></spanclass></p></body></html>