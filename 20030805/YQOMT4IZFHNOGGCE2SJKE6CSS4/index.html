<html><header><meta charset="utf-8"><title>　　小小超登報澄清有古怪 - 李八方</title></header><body><h1>　　小小超登報澄清有古怪 - 李八方</h1><p>噚日講過《神話背後——李澤楷》一書被神秘女子掃貨，即見小小超登廣告喺三份報紙澄清，話「書中描述的許多內容，多有不實，難以在聲明中一一作出澄清……；保留一切法律追究權利。」&#13;<br> 八方覺得奇，皆因小小超欲澄清，大可fax一份聲明畀各大報館，肯定會登，唔使買廣告位。有老友講，今次向報紙訂位者係……一個唔方便出街嘅人名，咁到底係小小超想澄清、抑或有人想澄清呢？&#13;<br> 收筆之際，刊印該書嘅明報出版社（噚日誤寫為明窗，鎖你）亦發表聲明，表示「該書內容不乏珍貴資料，是作者花了不少心血的結晶。本社本着言論自由的宗旨，尊重作者的寫作精神」。𠵱家該書已售罄，印緊再版，讀者可自行判斷內容嘅可信性。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>