<html><header><meta charset="utf-8"><title>15周年會慶現金抽獎<br>華仔：以為我買歌迷　暗寸Juno？</title></header><body><h1>15周年會慶現金抽獎<br>華仔：以為我買歌迷　暗寸Juno？</h1><p>劉德華上周與二千五百名fans一同慶賀「華仔天地」十五周年會慶，舉行大抽獎時，有歌迷提議華仔送現金，華仔卻笑說：「一陣人哋以為我畀錢買歌迷呀！」有暗寸麥浚龍之嫌。</p><p>傳與劉德華不和的麥紹棠及麥浚龍（Juno）父子，早前捲入樂壇貪污案，上周華仔與二千五百名fans舉行「華仔天地」十五周年會慶時，華仔便似有暗寸Juno之嫌，令歌迷捧腹大笑。<br> &#13;<br> <spanclass>嘉賓捐五萬 &#13;<br> 當日到場的嘉賓有劉偉強、林家棟、杜汶澤及鄧肇欣等，華仔除親自向五十位歌迷派發十年紀念金牌外，亦預備禮物大抽獎，其間有歌迷大叫抽現金獎，華仔聞言即笑說：「嘩，𠵱家乜嘢環境，你哋重叫我抽現金獎，一陣人哋以為我畀錢買歌迷呀。」全場歌迷即時大笑，還力撐華仔說：「唔怕，人善天不欺。」&#13;<br> 之後華仔又說：「不過咁，如果係嘉賓捐錢畀你哋抽，咁就唔關我事啦，係查都係查佢哋啦。」結果到場支持愛兒的華仔父親、家棟及劉偉強合共捐出五萬元作現金抽獎。&#13;<br> 當日華仔一班fans還順道為華仔父親慶祝生日，而今年為華仔雙親結婚五十周年紀念，向來孝順的華仔正構思如何為父母慶祝這個大日子。<br> &#13;<br> <spanclass>奪多獎無愧 &#13;<br> 此外，華仔前晚在《新城國語力頒獎禮》中，取得五個獎項，問華仔可擔心在這敏感時期中，攞獎多令人質疑時，他說：「我怕乜嘢呀？我光明正大得獎，邊個怕攞獎可以唔攞，等我攞埋佢。」</spanclass></spanclass></p></body></html>