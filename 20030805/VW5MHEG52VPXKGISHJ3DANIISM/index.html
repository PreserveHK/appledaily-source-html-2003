<html><header><meta charset="utf-8"><title>　　葉劉下屬個個有得升 - 李八方</title></header><body><h1>　　葉劉下屬個個有得升 - 李八方</h1><p>呢個世界最緊要條命好，跟到個好老細。好似葉劉咁，雖然走得唔係咁開心，但係佢嘅馬仔人人有級升，你話幾厲害。&#13;<br> 其實唔只一兩個公務員喺八方面前讚過葉劉係好老細，話佢有乜嘢都會自己承擔，而葉劉所有嘅舊老細包括陳太、煲呔、周德熙亦都讚佢做嘢好掂，英文又好又勤力。連鍾逸傑都話佢好了得，楊鐵樑更認為大家唔應該取笑人哋嘅髮型。&#13;<br> 任關佩英初出道嘅時候，亦同葉劉好老友，之後就冇再咁親密，佢又係讚葉劉勤力。咁當然，葉劉唔好嘅嘢，就冇人肯講。點都好，正如鍾逸傑話，葉劉已經「enough」，係時候離開，況且佢阿姐全無經濟問題，何必咁辛苦。葉劉一去，大家唔好以為佢已經人去茶涼，如果佢嘅舊部重咁受重用，佢真係有機會重返政壇。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>