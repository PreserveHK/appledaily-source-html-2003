<html><header><meta charset="utf-8"><title>四驅車：越野路華<br>Defender90SoftTop重現昔日風采</title></header><body><h1>四驅車：越野路華<br>Defender90SoftTop重現昔日風采</h1><p>唔少車迷酷愛越野車，皆因呢類車外形包裝剛勁富魅力，烘托出一派剛勁性格。而箇中嘅表表者，大可數到英國越野路華，除車迷熟悉嘅Freelander、Discovery，以及至Top嘅RangeRover型號外，查實一款至深入民心，會係早年以軍車打出名堂，跟美國Jeep不相伯仲嘅Defender車系。惟港府一直以廢氣管制條例，將Defender拒諸門外，早期只得軍部同警方，用上Defender執勤作代步車；而退役下來嘅Defender，亦有唔少Fans買來全面翻新再重出江湖，正如呢部裝有SoftTop嘅Defender90咁，更屬罕有一類㖭！&#13;<br>記者、攝影：李勤</p><p><spanclass><fontstyle>SoftTop屬稀有品種  &#13;<br> 近期，因越野路華代理落實引入柴油Turbo版Defender嘅消息，令不少越野車迷歡喜若狂；歸根究柢，查實香港有一班另類越野車愛好者，對Defender甚為鍾情，只可惜呢款車一直未能正式引入香港，故不少Fans只好找來舊車全面翻新；而目下呢部屬Defender短陣版嘅90型號，外形短小精悍之餘，佢最特別嘅地方，會係車頂全個軟篷組合，響本地可算係稀有品種㗎！</fontstyle></spanclass></p><p><spanclass><fontstyle>保留原車神髓魅力盎然  &#13;<br> 經過多月翻新工程後，車體內外可算係煥然一新，尤其係前後三排六個座席，重用上軍用麖皮防水物料鑲嵌，既軟滑貼服重好切合戶外用途。為保持原車神髓，多份部件只作重新上漆，或經由英國訂回原裝配件，故部車看來跟當年出廠可謂幾近一樣呢！&#13;<br> &#13;<br> </fontstyle></spanclass></p><p><spanclass><fontstyle>魅力不減見活力感  &#13;<br> 講到部車心臟一台2.5公升直4SOHC偈，屬早期產物之餘輸出亦未見出眾，惟低轉扭力強勁之餘，可選擇四驅裝置，操作亦不減當年咁出色，故用嚟攀山涉水的話，倒有步履輕盈又矯捷嘅感覺。而為要保留原車模樣嘅關係，車主重搵嚟四輪原版鐵軨，再配以越野輪胎組合，又真係幾搶眼㗎！</fontstyle></spanclass></p><p><spanclass><fontstyle>記者試後簡評  &#13;<br> 呢部經全面翻新後嘅越野路華Defender90，既罕有之餘又加上軟篷頂配搭，全開篷後響郊外馳騁，滋味更會是筆墨難以形容；車身輕巧攀爬崎嶇山道，反而從容又見勁度，魅力真係不減當年㗎！&#13;<br> &#13;<br> <spanclass><fontstyle>越野路華Defender90SoftTop規格  &#13;<br> 引擎：2495cc直4SOHC&#13;<br> 馬力：83ps/4000rpm&#13;<br> 扭力：13.6kgm/2000rpm&#13;<br> 傳動：5前速手波，可選擇四驅&#13;<br> 懸掛：（前）活軸（後）活軸&#13;<br> 制動：（前）碟式（後）鼓式&#13;<br> 尺碼：3722×1790×1965mm&#13;<br> 軸距：2360mm；車重：1606kg&#13;<br> 輪胎：205R16&#13;<br> 車輛提供：綠地四驅（22199628）</fontstyle></spanclass></fontstyle></spanclass></p></body></html>