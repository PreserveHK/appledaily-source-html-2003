<html><header><meta charset="utf-8"><title>GiGi大近視敲錯門</title></header><body><h1>GiGi大近視敲錯門</h1><p>梁詠琪（GiGi）昨日往金鐘出席「視康全球首創每日即棄散光隱形眼鏡」記者會，擔任代言人的她可獲七位數字酬勞。&#13;<br> GiGi賣花讚花香說：「我自己有成六百幾度近視，所以不嬲都用開每日即棄隱形眼鏡，但係因為嗰啲眼鏡冇散光，所以試過喺外國認錯門口敲錯門，又試過夜晚揸車睇唔清路牌，都幾麻煩。」<br> &#13;<br> <spanclass>「驚踩到機關」 &#13;<br> 此外，GiGi回想第一次開個人演唱會時，曾發生過一件關於隱形眼鏡的瘀事，她說：「嗰次係第二場，因為我落台趕住換衫，結果俾塊布刮甩咗其中一隻隱形眼鏡，雖然有後備，但得兩分鐘趕唔切戴，結果得一隻眼有眼鏡就上台唱歌跳舞，搞到我幾驚踩到機關，而嗰part霆鋒上台俾驚喜我，我要睇好耐同聽聲至知佢上咗台。」&#13;<br> 採訪：馮美茵&#13;<br> 攝影：何國豪</spanclass></p></body></html>