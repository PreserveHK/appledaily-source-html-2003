<html><header><meta charset="utf-8"><title>飯田Fans等三日摸手仔</title></header><body><h1>飯田Fans等三日摸手仔</h1><p>Morning娘隊長飯田圭織，前日去咗大阪嘅松坂屋出席一個名叫「Art&amp;Color2003」嘅Morning娘藝術展覽會，為咗見吓大阪嘅知音，飯田重順手搞咗個握手會。聽講今次呢個以麻甩仔fans為主嘅握手會吸引到成千人參加，排頭位個哥仔重三日前嚟排隊，我羅拉只可以講一句，真係讀書都冇咁神心！</p></body></html>