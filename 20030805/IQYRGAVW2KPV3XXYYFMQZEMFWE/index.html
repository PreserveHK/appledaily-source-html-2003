<html><header><meta charset="utf-8"><title>　　唐英年背後兩個女人 - 李八方</title></header><body><h1>　　唐英年背後兩個女人 - 李八方</h1><p>「媽咪話：做人要腳踏實地」。呢句話，係唐英年95年競逐連任立法局功能組別議席時候，寫住喺宣傳小冊子封面上嘅一句話，估唔到佢噚日當上特區財爺，口邊還是掛住阿媽嘅名言，就係以務實嘅態度去處理所有問題。&#13;<br> 唐英年毅然答應老董，喺呢個關鍵時刻出嚟揹財司個位，外界嘅人以為佢唔聽阿媽話，其實當然係相反，因為唐媽媽雖然係錫住個仔，怕佢難做，更怕佢做唔好，會俾人鬧，但係如果有咁嘅機會，為港人服務更上一層樓，睇怕唐媽媽都唔會反對嘅。<br> &#13;<br> <spanclass>唐媽媽修財務管理 &#13;<br> 前日八方講過唐尤淑圻係上海交大嘅學生，重讀財務管理系，來頭唔小。原來佢一直都有幫唐翔千手打天下，由香港去到蒙古同新疆開紡織廠，呢位媽媽又捱得，酒量又了得，真係長袖善舞，唔怪得有人形容，有一次同唐家去新疆玩，受到帝王式嘅接待。&#13;<br> 至於唐英年太太郭妤淺，亦同唐家門當戶對，都係紡織世家，又係上海人。郭小姐係華達紗廠嘅太子女，當然呢段美好嘅姻緣，唐媽媽亦發揮咗一定嘅作用。𠵱家唐英年已經成家立室，兒女成行，唐媽媽重係放心唔落，可見世上只有媽媽好。&#13;<br> 咁當然唐媽媽係好，但唐爸爸功勞都好大，唔係佢同領導人江澤民咁好朋友，個仔一定唔會有咁多人識，又得到中央咁信任啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>