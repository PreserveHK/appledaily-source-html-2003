<html><header><meta charset="utf-8"><title>首部拍片影相PPCMio339冧盡潮人</title></header><body><h1>首部拍片影相PPCMio339冧盡潮人</h1><p>台灣MiTAC憑住Mio338，以平價及送鮮花攻勢，成功於香港PocketPC市場打響名堂。上月台灣方面公布兩部全新Mio機種，型號分別為Mio339及Mio558，分別以玩樂型及行政用家為目標。兩部新機日前終於正式到港，其中Mio339更是首部內置鏡頭的PocketPC，大玩拍片兼影相，最啱夏日潮人拎出街影SnapShot！&#13;<br>&#13;<br>記者：劉耀祥　攝影：黃子偉&#13;<br>ImageGirl：Wendy</p><p><b> MiTACMio339Profile</b> &#13;<br> 作業程式：MicrosoftPocketPC2003中文版&#13;<br> 處理器：IntelPXA255Xscale400MHz&#13;<br> 顯示器：3.5吋TFT/320×640解像度/65,000色&#13;<br> 記憶體：64MBRAM/32MBROM&#13;<br> 擴充槽：SD/MMC/SDIO&#13;<br> 功能：錄音、MP3&#13;<br> 鏡頭：30萬像素CMOS&#13;<br> 電池：900mAh鋰電池&#13;<br> 體積：121.7×72.8×13.8mm&#13;<br> 重量：120g</p><p>外形與Mio338極度相似的Mio339，從前面睇似乎熟口熟面，線條設計亦差不多，不過細心睇就會發現338的十字方向掣已經改為五方向控制桿，對打機用家就更加方便。339機身一樣以輕薄為主，最精采之處就藏於機背，反轉部機就會見到個30萬像素的CMOS鏡頭，亦是首部內置鏡頭的PPC。除了可以拍攝最高640×480照片之外，更可以無限制時間拍影片，只要你張記憶卡有幾多位就可以盡情拍個夠，一張64MBMMC卡大約可儲存約60分鐘影片，足夠你影半場足球有餘。</p><p><spanclass><fontstyle>自拍聽歌一樣方便  &#13;<br> Mio339目標乃年輕玩樂型用家，擴闊PPC的行政人員市場，內置影相拍片之餘，連細微處都照顧周到，鏡頭下設有自拍鏡，雖然唔可以好似SONYClie反轉個Screen玩自拍，不過睇自拍鏡影個位都幾準，冇話走晒位。對落更有LED閃燈，有效範圍達到三米，光線不足環境下都算清楚，唔會影件黑面神出嚟。Mio339唔止玩鏡頭，MiTAC亦自行開發MP3Player程式，唔止播歌咁簡單，只要用家插耳筒就會自動「彈」個程式出嚟，既慳時間又方便。&#13;<br> 由現在至八月中，在各經銷商或官方網頁（www.gennett.com）預訂Mio339，送價值三百蚊嘅64MBMMC卡，遲啲買現貨就無得送㗎喇！</fontstyle></spanclass></p><p><spanclass><fontstyle>Mio558藍芽WiFi無線上網  &#13;<br> MiTAC今次不再單單以入門機種為主，另一部新機Mio558以行政人員為目標，線條設計較為硬朗，平平實實的四方快速鍵及五方向控制桿，強調其高規格硬件及性能，與一眾PocketPC大廠產品平起平坐。最強之處是內置藍芽及WiFi無線網絡，配合藍芽手機，用家可隨時上網睇網頁CheckE-mail。設有SD/CF雙插槽，支援SDIO，可插入其他擴充模組加強功能。採用IntelPXA263Xscale400MHz處理器，比Mio339的PXA255效能更佳，處理圖像及文字檔都更為暢順，在1,200mAh鋰電池支援之下，待機時間高達14日，繁忙的行政人員就更加啱用。</fontstyle></spanclass></p><p><b> MiTACMio558Profile</b> &#13;<br> 作業程式：MicrosoftPocketPC2003中文版&#13;<br> 處理器：IntelPXA263Xscale400MHz&#13;<br> 顯示器：3.5吋TFT/320×640解像度/65,000色&#13;<br> 記憶體：64MBRAM/64MBROM&#13;<br> 擴充槽：SD/MMC/SDIO/CF&#13;<br> 功能：藍芽、802.11bWLAN、錄音&#13;<br> 電池：1,200mAh鋰電池&#13;<br> 體積：125×74×15.3mm&#13;<br> 重量：157g&#13;<br> 通絡查詢：27863378</p></body></html>