<html><header><meta charset="utf-8"><title>汽車專題：<br>2003年車壇大事回顧極豪名車接踵而來</title></header><body><h1>汽車專題：<br>2003年車壇大事回顧極豪名車接踵而來</h1><p>2003年，可算係香港汽車業近年來經營得最艱苦嘅一年，一次「沙士」疫潮，令整個車市頓然沉寂下來，出現十年難得一見嘅低潮；幸而，各大代理為求自保，紛紛出招對抗逆境，令市場變得精采，加上多款備受注目嘅極級豪華房車抵港，如Maybach及全新勞斯萊斯Phantom等等，同樣係十年難得一見。不如今日就等亞Mark，同大家一齊嚟回顧吓，其中十件響今年發生嘅車壇大事吖！&#13;<br>&#13;<br>記者：Mark哥</p><p><spanclass><fontstyle>Maybach正式進軍香港  &#13;<br> Maybach呢個經典名牌，自平治車廠令其重生之後，其身價早已超越一般高級豪華房車，去年底廠方更邀請各地傳媒，前往美國紐約見證Maybach嘅推出。&#13;<br> 呢款最低消費要五百多萬元嘅極級豪華房車，廠方對亞洲市場自然非常重視，並於今年選擇香港成為亞洲地區嘅據點，陳列室選址則為昔日淺水灣酒店嘅車庫；參觀過Maybach陳列室嘅朋友，無不被其豪裝所吸引，開幕當日，儀式隆重之餘重有不少名人嘉賓到場，因而成為本港車迷茶餘飯後嘅熱門話題呢！</fontstyle></spanclass></p><p><spanclass><fontstyle>勞斯萊斯進駐中環  &#13;<br> 2003年起，由於寶馬嘅關係，故此勞斯萊斯嘅代理權便由大昌轉投到森那美旗下，而其全新陳列室，更於「沙士」疫潮期間喺中環設立；另外，代理又引進新一代Phantom抵港，據聞市場反應亦算理想，但要讓更多車迷接受到Phantom嘅新造型，睇嚟重要多花一點功夫同時間。</fontstyle></spanclass></p><p><spanclass><fontstyle>新Cefiro為日產帶來新景象  &#13;<br> 過去表現未算太突出嘅日產，響今年年中陸續替換原有班底，除咗佢哋嘅Marketing之外，就連ManagingDirector都換埋！&#13;<br> 起初唔少行內人，都擔心咁做會否造成反效果；但從近期新一代Cefiro抵港發售，喺有如鋪天蓋地嘅宣傳下，首月已賣出多達77部車嘅紀錄，風頭可謂一時無兩，並將日產在港嘅知名度進一步提升，睇嚟大家嘅擔心都變成不必要。</fontstyle></spanclass></p><p><spanclass><fontstyle>三菱Colt掀起搶購潮  &#13;<br> 除咗排隊等巴士之外，亞Mark都好耐無見過有咁多市民一齊排隊買車喇！點解？事關早前三菱代理環宇汽車為慶祝35周年紀念，特別將3部Colt以超筍價$35,000發售，消息一出就即時惹來超過6千名車迷入票落定，最後要以抽籤形式，抽出3位可以超筍價買車嘅車迷。&#13;<br> 抽中嘅當然開心，抽唔中嘅亦可以將入票落定嘅一萬蚊定金，買其他三菱車系時當兩萬蚊用，據聞因而連帶其他三菱車系嘅銷量亦向上攀升㖭！有如此佳績出現，話唔定明年會有更多代理效法㗎！</fontstyle></spanclass></p><p><spanclass><fontstyle>標緻代理權轉投森那美旗下  &#13;<br> 除富豪及現代出現代理權易手事件外，市場亦有傳英之傑想放棄法國標緻在港嘅代理權，早前去向未明時，可謂眾說紛紜，一時傳話大昌會接手，一時又話係仁孚行取得代理權。&#13;<br> 不過，亞Mark一直有自己嘅諗法，睇番標緻響東南亞多個地區嘅代理權，都隸屬森那美旗下，所以香港方面理論上都應該會係森那美；結果係點？正如亞Mark所料，係由森那美新成立嘅AutoFranceHongKongLimited接手標緻嘅香港代理權！另外，市場早前亦傳言，指原任福方汽車、並為紳寶及歐寶GeneralMarketingManager嘅DamianYip，曾有傳離任後會加盟某大日本汽車代理，但後來證實Damian將會效力森那美集團，專責標緻在港嘅業務，世事真係變幻莫測。</fontstyle></spanclass></p><p><spanclass><fontstyle>莫Sir榮休張生登場  &#13;<br> 人稱莫Sir嘅WilsonMok，喺今年初宣布榮休，正式離開主理有超過二十年時間嘅萬事得，而佢嘅位置就由原來負責豐田Marketing嘅GaryCheung接任；過去一年，Gary將萬事得嘅形象，由大眾化改為以品味為主，成功與否大家有目共睹。&#13;<br> 另外，喺寶馬有唔錯成績嘅Franco敖亦加盟，出任營業經理一職；而喺寶馬掌管營業部嘅DouglasChau，亦加入英之傑出任萬事得及積架嘅ManagingDirector，而Gary則出任GeneralManager一職。&#13;<br> 有如此出色組合，難怪近期萬事得及積架嘅人氣急升啦！</fontstyle></spanclass></p><p><spanclass><fontstyle>鄭老總愈睇愈多  &#13;<br> 森那美集團今年嘅人事變動亦甚多，一直負責越野路華Sales&amp;Marketing嘅TerenceCheng請辭，加上PeterGoh又宣布要離開森那美，致令由萬事得過檔福特，並出任營業總經理一職嘅LeonardCheng走馬上任。佢除咗係福特嘅M.D.之外，重要睇埋越野路華同鈴木，據聞Leonard明年1月起又要睇埋標緻，真可稱得上係能者多勞。</fontstyle></spanclass></p><p><spanclass><fontstyle>EddyWong離開嘉信開酒吧  &#13;<br> 喺車壇頗有名氣嘅EddyWong，於2002年離開富士代理意美汽車後，過檔嘉信汽車負責林寶堅尼及愛快；Eddy在任期間可謂絞盡腦汁，不但大力宣傳旗下車款外，更請來方中信及雷頌德等名人，出任愛快在港嘅代言人。&#13;<br> 只可惜市況的確疲弱，加上受「沙士」疫潮影響，致令汽車銷量大幅下調，結果Eddy無奈地離開嘉信；不過，佢最近就喺銅鑼灣自資開咗間酒吧兼顧賣車，據聞成績都唔錯㗎！</fontstyle></spanclass></p><p><spanclass><fontstyle>本田引入新款泰版Accord  &#13;<br> 令車迷望穿秋水嘅新一代本田Accord，終在今年正式抵港；新車不但內外都予人有一份新鮮感，並改由泰國生產。推出前已惹來一眾買家、同級對手，甚至係傳媒注視，正式登場時更令車壇鬧得熱烘烘，加上吸引嘅售價，難怪市場反應不俗啦！</fontstyle></spanclass></p><p><spanclass><fontstyle>富豪現代代理權易手  &#13;<br> 一直有傳太古想放棄在港嘅汽車代理業務，放盤消息不絕於耳；結果來自新加坡嘅維信汽車，於10月成功取得富豪汽車代理權，仁孚行則成為現代汽車嘅新代理商。&#13;<br> 其中，富豪新代理請到曾任積架代理高層嘅譚博士，出任ManagingDirector，而Marketing及Sales嘅人選，本來就係JessicaChe同埋FredKew；之不過，喺本文執筆之時，Jessica及Fred已一同離任，據聞響年底前佢哋又會再有人事變動。&#13;<br> 至於現代方面，就由MichaelLee親自統帥，新Showroom則設於銅鑼灣嘉栢大廈；而響較早前由新代理舉行嘅首個大型車展，亦錄得有唔錯嘅成績。至於2004年，佢哋會主力催谷XG及Trajet等車款，成績係點？大家不妨拭目以待。</fontstyle></spanclass></p></body></html>