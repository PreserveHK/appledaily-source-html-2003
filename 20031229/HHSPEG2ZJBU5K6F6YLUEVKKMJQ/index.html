<html><header><meta charset="utf-8"><title>三菱26萬色手機M720獨有快相模式</title></header><body><h1>三菱26萬色手機M720獨有快相模式</h1><p>三菱（Mitsubishi）向來都有生產手機，不過能夠令人留下深刻印象的，就只有Trium系列。面對高檔影相手機狂熱，三菱於今個月頭終於出手，在內地推出旗下首部GSM影相手機M720，水貨隨即抵港。26萬色加上30萬像素影相鏡頭，最特別就係設有「運動模式」，打波跳水都一樣影到，等大家隨時影「快」相！&#13;<br>&#13;<br>記者、攝影：劉耀祥&#13;<br>ImageGirl：Vivian</p><p><b> PROFILE</b> &#13;<br> 制式：GSM900/1800雙頻&#13;<br> 顯示器：（外芒）4,096色/STN/62×80解像度&#13;<br> （內芒）26萬色/TFT/128×160解像度&#13;<br> 功能：32和弦、GPRS、WAP、JAVA&#13;<br> 備用時間：200小時	通話時間：180分鐘&#13;<br> 體積：96×47×24mm	重量：102g</p><p><br> &#13;<br> 大中華手機市場龐大，自然吸引唔少生產商，所以三菱今次推出M720亦先在大中華區推出，而且更搵嚟喺日本高人氣靚仔金城武賣廣告。唔知到時香港行貨亦會否都搵番金城武幫手呢？</p><p><br> &#13;<br> <spanclass><fontstyle>運動模式話影就影  &#13;<br> 作為三菱高檔影相手機，M720算係落足料，26萬色加上30萬像素CMOS鏡頭，睇規格已經有齊高檔手機的「先決條件」，不過同期同級數新機不下3、4部，所以M720喺影相操作上就特別花心思。&#13;<br> 一般影相手機都只有普通或夜間模式，想影快速移動嘅相，有廠商會加入連拍模式，不過一口氣影10張最後只有一張睇得到，相當之花時間。相反M720就特別加多個「運動模式」，顧名思義就係用嚟影運動相片，一㩒影相掣就即刻影，就算Model玩緊鞦韆都一樣影得清楚，反應相當敏捷，唔會話㩒完掣等成秒先影。</fontstyle></spanclass></p><p><br> &#13;<br> <spanclass><fontstyle>5MB存1,000張相  &#13;<br> 雖然M720內芒用上26萬色，不過外芒就只搭上一個4,096色彩芒，顏色顯示及光度方面就遠不及26萬色內芒精采，不過同樣可以將外芒當作自拍鏡，畫面細就細咗啲，不過都聊勝於無。&#13;<br> 最後值得一提就係M720的Zoom功能，內置3倍數碼變焦，變焦能力相當高，遠至約8米外一樣可影到半身相，最啱就係卡拉OK人多多唔方便走嚟走去影相。而M720內置有5MB記憶體，以一張640×480相片計，每張約50K大，足足可以放得落約近千張相片，之後可以用紅外線、MMS或電郵將相Send畀其他人。</fontstyle></spanclass></p><p><br> &#13;<br> <spanclass><fontstyle>外形保守欠驚喜  &#13;<br> 外形帶有強烈和風的M720，雖然係內置天線式設計，不過機頂就有部份凸出，令到觀感打了折扣。摺機外形加上鍵盤照例大大粒，操作上相當好使好用，想去邊個「分唇」都一㩒就到，唔會去錯第二度。除了外形和風之外，操作介面亦都和味十足，全圖形顯示用幾分鐘就可以上手，對用日韓手機「經驗」豐富的香港用家，肯定相當親切。論功能除影相之外，M720亦有齊時下大熱，32和弦、GPRS、WAP、JAVA及錄音等，足有能力與時下一眾手機力拼，不過相信得益最大的當然係香港用家。</fontstyle></spanclass></p><p>&#13;<br> &#13;<br> 查詢：27876868（時代科技）</p></body></html>