<html><header><meta charset="utf-8"><title>三星E715加強版新加拍片功能</title></header><body><h1>三星E715加強版新加拍片功能</h1><p>當三星部E708啱啱先有行貨出街，價錢仍然高企$4,000樓上之時，有閃燈版本嘅E715水貨都已經賣咗一段日子，雖然多盞燈係實用好多，可惜E715只係行GSM900/1900制式，換句話講就係用唔到香港嘅PCS制式網絡商，所以到港咁耐都未成氣候。不過話口未完，市面就出現E715嘅加強版，唔單止由雙頻改為啱香港用嘅GSM900/1800/1900三頻，更加入拍片功能，可以拍攝每段25秒嘅短片，七色閃光燈可以喺拍片時隨意開關，的確比E715改進不少。&#13;<br>加強版原來重新加入來電大頭相功能，雖然功能多咗好多，不過致命弱點就係水貨冇中文版，即係話入唔到中文睇唔到中文，但係咁多功能都只係開價$3,280，唔介意冇中文嘅話就真係幾抵玩！&#13;<br>&#13;<br>記者、攝影：劉耀祥</p><p>&#13;<br> &#13;<br> 查詢：27717141（萬方科技）</p></body></html>