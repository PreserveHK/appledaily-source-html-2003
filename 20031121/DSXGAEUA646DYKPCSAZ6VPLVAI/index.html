<html><header><meta charset="utf-8"><title>SendoX手機變攝錄機拍足45分鐘</title></header><body><h1>SendoX手機變攝錄機拍足45分鐘</h1><p>微軟的Smartphone今年氣勢強勁，而被視為最有力抗衡的Symbian作業系統，似乎就只得諾記及索記支撐大局。日前終於有生力軍Sendo加入。新機SendoX唔單止係全球最細SymbianSeries60手機，規格亦更上一層樓，聽歌影相拍片唔在講，兼且內置64MB記憶體，畀你拍足45分鐘短片！&#13;<br>記者：劉耀祥&#13;<br>攝影：黃子偉&#13;<br>ImageGirl：Winnie</p><p>Symbian作業系統向來強調多媒體功能，所以拍片影相一定唔少得，SendoX內置64MB記憶體，雖然實際只有32MB使用量，不過亦已經可以拍攝近45分鐘「短」片，又或者狂影1,000張相。不過淨係夠長氣並唔夠，當然畫質都要有番一定質素，以往拍片手機最大問題就係受處理器效能所限，好多時候喺播片時有「窒吓窒吓」情況，所以SendoX就於圖像效能「特別加料」，加入「GraphiX」圖像處理器，不論預覽及播放影片都明顯更快及流暢，速度達每秒三十格（30fps），一腳踢走窒礙畫面。而內置嘅《RealOne》更可以直接播放MPEG4格式短片，保持畫質之餘更可以將影片Size大大縮減。</p><p><spanclass><fontstyle>機細芒大配SD槽  &#13;<br> SendoX比任何SymbianSeries60機種都更加細，重量只有120g，就算女仔拎上手都啱手形。176×220解像度嘅6萬5色彩芒效果相當唔錯，清晰度及光度都合格，加上個芒有成2吋咁大，睇相睇圖都唔會一嚿嚿。而SendoX所採用的Symbian7.0作業系統，與諾記6600或索記P900一樣，都係Series60。而較其他SymbianSeries60最大不同之處，就係加入用家所期待嘅SD插槽，唔再局限於MMC或MSDuo。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>64和弦靚聲兩邊飛  &#13;<br> Sendo對SymbianSeries60作出唔少改良，令到其Symbian系統更具特色。首先加入「Now！Screen」畫面，將未讀電郵、待辦事項等簡短顯示，將對手嘅特色都收為己用。而音效亦提升至64和弦，最特別係Sendo獨有嘅「SoniX」音效技術，於機身兩側都設有喇叭，播放MP3時有立體聲效果，唔使帶耳筒都有靚聲聽。SendoX針對嘅係高階玩家，所以藍芽、GPRS、XHTML及WAP等一應俱全。</fontstyle></spanclass></p><p><spanclass><fontstyle>新機多面睇  &#13;<br> &#13;<br> <b> PROFILE</b> &#13;<br> 制式：GSM900/1800/1900三頻&#13;<br> 顯示器：65,536色（176×220）&#13;<br> 記憶體：64MB（32MB可用）&#13;<br> 儲存裝置：SD?MMC&#13;<br> 鏡頭：30萬像素VGA（4倍數碼變焦）&#13;<br> 功能：藍芽、GPRS、WAP、錄音、64和弦、拍片、影相、MMS、JAVA&#13;<br> 體積：110×48.5×22.6mm&#13;<br> 重量：120g&#13;<br> 網址：<ahref http:>www.sendo.com/Smartphones/index.asp &#13;<br> 預計售價：$4,000-5,000&#13;<br> 推出日期：04年第一季</ahref></fontstyle></spanclass></p><p><spanclass><fontstyle>陳慧琳車手Look撐亞洲遊戲展  &#13;<br> 每年愈做愈大型嘅亞洲遊戲展，由前年嘅謝霆鋒，到上年鄭秀文，都帶嚟唔錯嘅反應，今年主辦單位再接再厲，更搵嚟一位亞洲天后——陳慧琳幫手撐場，不過形象就唔再好似上年咁CG化，為配合今年壓軸主打嘅《GT4：Prologue》，專程換上全套靚靚車手裝，狂野度爆晒燈。Fans想親身一睹偶像風采，大可喺11月30日到旺角世紀廣場，齊齊參與亞洲遊戲展2003嘅揭幕，話唔定到時Kelly重會即場演唱最新嘅大會主題曲㖭。&#13;<br> 記者：徐影龍&#13;<br> &#13;<br> 亞洲遊戲展2003揭幕&#13;<br> 日期：11月30日&#13;<br> 時間：下午2時&#13;<br> 地點：旺角新世紀廣場二樓音樂舞台</fontstyle></spanclass></p></body></html>