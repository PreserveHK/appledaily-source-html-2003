<html><header><meta charset="utf-8"><title>開倉玩具店沙士變陣成功</title></header><body><h1>開倉玩具店沙士變陣成功</h1><p>一場「沙士」對零售業造成沉重打擊。開玩具店的關智青表示，原來的批發生意「冇晒」，零售生意大跌，惟有諗計救亡。一直打算擴闊顧客層面的關智青，見租金因「沙士」急跌，於是在銅鑼灣租舖轉賣玩具倉貨，結果生意額一個月有90萬元，令他絕處逢生。</p><p>本港的模型「玩家」對KantoHobby這個名字不會陌生，它是由關智青所創。3年前關智青踏足玩具業，成立明匯企業，並以KantoHobby為品牌，經營玩具批發及零售。&#13;<br> 當時關智青經朋友介紹，認識在旺角信和中心地下經營玩具店的東主，發現該舖雖百餘方呎，但人流多生意佳，只是東主經營未夠進取，故他買入該舖，並在信和中心12樓，租了一個約千方呎單位。<br> &#13;<br> <spanclass>整批掃入買斷 &#13;<br> 貨源方面，上手店主介紹了很多入貨途徑給關智青，加上他大學副修日文，索性親身到日本搵貨。「日本人做生意好講口齒，只要你有信用，就樂意跟你做生意，1000日圓的玩具，我200日圓就入到。」&#13;<br> 累積多次買貨經驗，他說：「最好賣是清倉貨，同當地廠家建立友好關係後，一有清倉貨，他們就send單過嚟，我揀定要邊幾種，就整批掃晒，咁市場就冇人同我爭客。」&#13;<br> 遇上貨品滯銷或行家減價競爭，如何是好？「我定價從來唔睇人，一係捱到人家斷貨，否則我睇財政情況減價促銷。」除了掃貨狠，關智青還有一個竅門。「我唔會俾啲貨停留喺倉超過兩個月，95%嘅貨都會在兩個月內賣掉。」現時明匯每月入貨3個貨櫃，批發或零售的定價都是市價的七至八折。</spanclass></p><p><spanclass>存倉不過兩個月 &#13;<br> 本港的模型發燒友都懂得到信和找新貨，起初KantoHobby的貨品都以模型為主。很多外國「識途老馬」都懂得到信和找貨源，由於直接入口日本玩具，價錢及貨色都佔有市場優勢，所以關智青兼營批發生意。地舖每日平均做1萬元生意，12樓舖每日生意2萬至3萬元，零售及批發各佔營業額一半。<br> &#13;<br> <spanclass>不重裝修重宣傳 &#13;<br> 好景不常，一場「沙士」，令KantoHobby的生意額即時跌一半，關智青急謀對策，「其實信和賣的玩具比較偏，一直都想將生意面擴闊，『沙士』可以講係一個機會。」&#13;<br> 「沙士」令零售業陷於低潮，商舖租金大跌，關智青便在銅鑼灣渣甸坊租下一個地舖。「高峯期舖位月租19萬，即使冇『沙士』出現相信都要16萬，我在5月租只需7萬。」他說，該舖沒有新裝修，心思都用在宣傳上，以「喊冷」形式推銷，玩具的層面廣及嬰兒玩具至模型收藏，5月開舖，首月生意額達90萬元，「重係全部靠零售！」&#13;<br> 食髓知味，關智青在6及7月在旺角登打士街及灣仔太原街開分店，現時批發只佔明匯生意額三分之一。即使以平價租到旺舖，但他都不敢與業主簽長約，寧願「先短後長」，將風險降到最低。</spanclass></spanclass></p></body></html>