<html><header><meta charset="utf-8"><title>陳慧琳學麥當勞叔叔化勁妝</title></header><body><h1>陳慧琳學麥當勞叔叔化勁妝</h1><p>陳慧琳（Kelly）昨日早上到山頂出席「麥當勞世界兒童日2003慈善步行籌款暨薯條義賣」，活動後Kelly笑言香港的麥當勞叔叔身形比較瘦，她笑說：「我喺內地見嗰個有肚腩㗎，香港呢個就比較瘦，而且我都諗住向佢學吓化妝，因為佢個妝好勁呀。」<br> &#13;<br> <spanclass>包場睇戲冇預男友 &#13;<br> 忙完慈善宣傳，Kelly下午又到赤柱拍攝《愛在富豪海灣的日子》，她透露於聖誕節時將會與數百名歌迷一齊欣賞自己有份參演的《無間道III終極無間》，她表示：「我到時會包一間戲院同班fans一齊去睇，但係就唔會邀請男朋友啦，因為我費事啲男fans見到佢反胃呀。」問Kelly是否怕男友Alex看到其接吻戲份時呷醋，事後要以激吻作補償時，她說：「唔會啦，咁戇居，激吻太恐怖啦，總之場戲都唔係好激，佢接受到嘅。」&#13;<br> 採訪、攝影：李珮洳</spanclass></p></body></html>