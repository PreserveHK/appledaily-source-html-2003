<html><header><meta charset="utf-8"><title>偶像多番涉嫌侵犯男童<br>陳嘉容罷買米高積遜唱片</title></header><body><h1>偶像多番涉嫌侵犯男童<br>陳嘉容罷買米高積遜唱片</h1><p>顧紀筠及名模陳嘉容、蔣怡等昨日往中環，出席床上用品店開幕活動。提到巨星米高積遜涉嫌侵犯一名十二歲男童，並被加州警方緝捕，陳嘉容對此表示若屬實，對方本是她的偶像，現在令她大為失望，並會罷買其唱片。</p><p>床上用品蓆夢思床褥店於中環太子大廈的新店昨日開幕，請來顧紀筠及雜誌《JESSICA》負責人吳旭茉擔任剪綵嘉賓，名模陳嘉容、蔣怡及李嘉慧等均有出席到賀。&#13;<br> 巨星米高積遜（MichaelJackson）九三年曾涉嫌侵犯一名十三歲男童，翌年他與男童家人庭外和解，有傳米高積遜為此付出數千萬港元。<br> &#13;<br> <spanclass>俾仔𠝹到流血 &#13;<br> 日前米高積遜再次涉嫌侵犯一名十二歲男童，被加州警方突擊搜查其加州莊園。陳嘉容表示米高是她多年來的偶像，她說：「我好鍾意睇佢跳舞，尤其鍾意聽佢首《BeatIt》，但係佢一而再捲入咁嘅事件，真係對佢好失望。」&#13;<br> 陳嘉容續說：「咁嘅人要大大扣分，如果做啲咁嘅事對受害嘅小朋友有好大影響。我決定罷買米高積遜嘅唱片，同埋罷睇佢嘅新聞。」陳嘉容又指自己腳部多災多難，繼在上海爆腳甲後，前日在中環又被擦身而過的印籍男子手持的膠袋𠝹傷，她說：「膝頭即刻標血，我打電話畀男友時，話畀佢聽我俾仔𠝹。」<br> &#13;<br> <spanclass>顧紀筠瞓硬床 &#13;<br> 顧紀筠則大談關於床的趣事，她說：「我老公好反瞓，喺張床度好似打拳咁。另外，我哋做藝人擺得S型甫士多，搞到我腰骨內彎，要換過張硬啲、承托力好啲嘅床先得。」&#13;<br> 採訪、攝影：DebbieLum</spanclass></spanclass></p></body></html>