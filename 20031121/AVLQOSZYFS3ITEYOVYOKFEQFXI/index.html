<html><header><meta charset="utf-8"><title>新車速報：<br>萬事得MPV新裝示人</title></header><body><h1>新車速報：<br>萬事得MPV新裝示人</h1><p>近期新車一浪接一浪嘅萬事得，最近又運嚟重新包裝嘅Facelifted新版豪華七人MPV。全新造型更見活力同時尚美外，新追加雙電趟門設計，重有三排原廠皮椅及瑰麗桃木裝飾，均教人有感成熟及華麗嘅凝聚魅力呢！&#13;<br>&#13;<br>記者、攝影：陳偉林　ImageGirl：瑤</p><p>萬事得MPV自1988年面世以來，經歷兩代嘅變化後，可算係一款成熟可靠嘅七人多用途車，對繼後多款MPV嘅不斷推陳出新，均起有深遠影響。</p><p><spanclass><fontstyle>賣相有朝氣又時尚  &#13;<br> 而Facelifted新版嘅MPV造型，更加入動感新元素，加埋一對炯炯有神嘅大燈，以及一體化泵把連氣霸配搭，予人看來時尚有活力。再者，新追加嘅雙電趟門組合，更帶來有不少方便㖭！</fontstyle></spanclass></p><p><br> &#13;<br> <spanclass><fontstyle>原廠皮椅講究又舒適  &#13;<br> 車廂三排座椅屬原廠真皮配搭，手工精巧之餘，配襯響講究嘅桃木裝飾下，又見氣派十足；其次，中、後排座椅配搭多樣化，既可收摺起令尾廂容量倍增，而前兩排放平後，更會係敞大嘅卧鋪。設備方面，除電窗、電鏡及電天窗外，還有前後獨立恒溫冷氣、6碟CD高級音響、前後獨立照明等等，設備可謂一絲不苟。</fontstyle></spanclass></p><p><br> &#13;<br> <spanclass><fontstyle>2.3公升偈表現出色  &#13;<br> 新車用上一台2.3公升偈，匹配4前速自動波，輸出唔算突出，但勝在平均韌力十足，好切合MPV應有要求。而低地台及低重心設計嘅底盤，無論駕駛或乘坐，均見有穩妥及高操控感，加埋電子TCS、四輪碟煞，還有ABS連EBD裝置，倍令人有多一份安全可靠感。</fontstyle></spanclass></p><p><br> &#13;<br> <spanclass><fontstyle>記者評語：車廂布局豪邁得體  &#13;<br> 新車外形渾然一體具吸引力，還帶出多一份朝氣感，而雙電趟門除方便乘客出入外，三排七座位組合更屬原廠真皮配搭，加埋瑰麗桃木裝飾，可謂相得益彰。一台2.3公升偈輸出平均有力，加上四輪碟煞重有電子TractionControlSystem（TCS）輔助，予人可靠又安全。</fontstyle></spanclass></p><p><br> &#13;<br> <spanclass><fontstyle>瑤評語：上落輕鬆坐得舒適  &#13;<br> 部車看來有型吸引之餘，低地台設計上落倍感輕鬆自若，而三排真皮椅嘅貼身舒服感，加上空間闊落又見變化多，完全切合MPV身份呢！</fontstyle></spanclass></p><p><spanclass><fontstyle>萬事得MPV2.3規格  &#13;<br> 引擎：2260cc直4DOHC&#13;<br> 馬力：163ps/6000rpm&#13;<br> 扭力：21.2kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）透氣碟（ABS）&#13;<br> 輪胎：215/60R16BridgestoneRegnoER30&#13;<br> 尺碼：4833×1830×1745mm&#13;<br> 輪胎：2840mm；車重：1670kg&#13;<br> 新車售價：$248,900（Pre-Launch）&#13;<br> 車輛提供：萬事得汽車（28931112）</fontstyle></spanclass></p></body></html>