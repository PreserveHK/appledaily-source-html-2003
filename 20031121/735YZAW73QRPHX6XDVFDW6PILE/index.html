<html><header><meta charset="utf-8"><title>精明消費：<br>暖爐開倉必掃$69暖風機</title></header><body><h1>精明消費：<br>暖爐開倉必掃$69暖風機</h1><p>唔係嘛？天文台話聽日得番16℃？即刻飯都唔食，拿拿臨喺個篋度摷番個陳年暖爐出嚟，嘩，生晒銹重有蠄蟧絲網，都唔知點用，好彩有Friend報料話今日有開倉，唔同款式、牌子暖爐一次過半價起任你搬，最平嗰部重只賣$69㖭，買完重可以順手掃埋其他小家電，即買即用，時間啱啱好。&#13;<br>記者：黃婉冰&#13;<br>攝影：蔡鴻雯&#13;<br>模特兒：Natalie</p><p><spanclass><fontstyle>限量暖爐有買趁手  &#13;<br> <spanclass><fontstyle>2折買Airmate冷暖風機  &#13;<br> 開倉價$69&#13;<br> 原價$298（限量9部）&#13;<br> 一機有齊冷、暖風輸出2種功能，兼可以防蒸氣，冬天可以擺埋入浴室，邊沖涼邊暖身唔怕冷親，全部新貨，快手掃啦喂。</fontstyle></spanclass></fontstyle></spanclass></p><p><spanclass><fontstyle>兼備暖風功能Rowenta充油式暖爐  &#13;<br> 開倉價$678&#13;<br> 原價$968（限20部）&#13;<br> 最高輸出2500W熱力，11片發熱片，熱力十足，備暖風吹送功能同恒溫器，就算天氣唔太凍都啱用，但屬於Class貨，即機身有少少瑕疵，但機件就無問題，唔放心可以即場試用，無問題先買。</fontstyle></spanclass></p><p><spanclass><fontstyle>轉動按鈕易操作Delonghi充油式暖爐  &#13;<br> 開倉價$399&#13;<br> 原價$798（限30部）&#13;<br> 外形最傳統，轉動按鈕，調校溫度話咁易，有恒溫器，1500W最高熱能輸出量，全新機。</fontstyle></spanclass></p><p><spanclass><fontstyle>機身細最慳位Delonghi1500W充油式暖爐  &#13;<br> 開倉價$799&#13;<br> 原價$1,398（限30部）&#13;<br> 一支公或者兩公婆，屋仔細細，最好揀呢部Size細唔阻碇嘅暖爐，暖風口設在機身側面，兼具暖風機、恒溫功能，腳踏式按掣，安全方便。</fontstyle></spanclass></p><p><spanclass><fontstyle>易搬運兼附時間掣Delonghi2000W高級充油式暖爐  &#13;<br> 開倉價$899&#13;<br> 原價$1,598（限20部）&#13;<br> 自認大懵，唔該買呢款，暖爐有24小時時間掣，預校時間就唔怕瞓着覺無人熄機，兼有埋轆同手抽，易於搬運，好似攞行李篋咁輕便。</fontstyle></spanclass></p><p><spanclass><fontstyle>可吹冷熱風Rowenta暖風機  &#13;<br> 開倉價$299&#13;<br> 原價$598（限20部）&#13;<br> 德國Rowenta暖風機，雖然係Class貨，但2000W一樣有晒恒溫器同冷風功能，價錢300蚊有找，兼貨源充足，唔使爭崩頭。</fontstyle></spanclass></p><p><spanclass><fontstyle>大家庭最啱用Delonghi2500W充油式暖爐  &#13;<br> 開倉價$799&#13;<br> 原價$1,598（限20部）&#13;<br> 大家庭就要用2500W呢款，功能完全一樣，11片發熱片，但係屬Class貨，所以半價出售。</fontstyle></spanclass></p><p><spanclass><fontstyle>可調校送暖角度Delonghi對衡式暖爐  &#13;<br> 開倉價$499&#13;<br> 原價$998（限20部）&#13;<br> 意大利Delonghi2000W對衡式暖爐，兩邊出氣位可調校送暖角度，附恒溫器，室內氣溫去到指定度數就自動關閉，當溫度變低又會自動開啟，操作簡單，外形都幾靚仔。</fontstyle></spanclass></p><p><spanclass><fontstyle>用暖爐小貼士  &#13;<br> 1﹒充油式暖爐─機內置有存熱油劑，機內運轉發熱，將熱能傳送令油劑變得滾熱，熱力令四周氣溫升高。&#13;<br> &#13;<br> 2﹒對衡式暖爐─利用冷空氣下沉原理，當降下嘅冷空氣經過發熱線時，就會變成熱空氣，提升室溫。&#13;<br> &#13;<br> 3﹒充油式暖爐需要時間等待油劑滾熱，所以較慢熱同溫和，要等10分鐘左右先可以有熱氣輸出。&#13;<br> &#13;<br> 4﹒要知道個暖爐可以暖到幾大範圍，將暖爐火數減一個零就可以，即1,500W可適用於150呎範圍，餘此類推。&#13;<br> </fontstyle></spanclass></p><p><spanclass><fontstyle>掃完暖爐掃家電  &#13;<br> <spanclass><fontstyle>方便電子感應掣Rasonic迷你微波爐  &#13;<br> 開倉價$399&#13;<br> 原價$498（限20部）&#13;<br> 市面一般迷你微波爐以扭掣式居多，但Rasonic呢個12公升迷你微波爐就用電子感應按鈕，爐仔細細都有10段火力，抵買之選。</fontstyle></spanclass></fontstyle></spanclass></p><p><spanclass><fontstyle>塗層焗盤易清潔Ryoden多士焗爐  &#13;<br> 開倉價$139&#13;<br> 原價$238（限30部）&#13;<br> Ryoden其實係三菱電機另一副線牌子，呢個多士焗爐曾幾何時係三菱冷氣機送出嘅贈品，所以市面無得賣，石英發熱，860W夠晒火力，塗層焗盤易清潔，簡單易用。</fontstyle></spanclass></p><p><spanclass><fontstyle>附自動清洗功能惠而浦抽油煙機  &#13;<br> 開倉價$1,144&#13;<br> 原價$2,288（限10部）&#13;<br> 6段變速抽力選擇，一按自動清洗功能，可以唔使自己落手落腳洗機，超過30小時未清洗的話，機身嘅指示燈就會着，提醒你係時候要洗一洗。</fontstyle></spanclass></p><p><spanclass><fontstyle>抵買之選Rasonic電視機  &#13;<br> 開倉價$2,999&#13;<br> 原價$3,680（限5部）&#13;<br> 29吋純平面，3,000蚊有找，國際線路麗音、DVD色差、S-video輸入同全功能遙控瓣瓣齊，想換電視機又要求唔高的話，值得諗諗。</fontstyle></spanclass></p><p>開倉資料：&#13;<br> 店名：名電倉&#13;<br> 地址：葵涌工業街2至8號力豐工業大廈11字B室&#13;<br> 電話：24938228&#13;<br> 日期：即日起至11月30日&#13;<br> 時日：星期一至六9:00am至7:00pm，星期日10:00am至5:00pm&#13;<br> 備註：以上所有電器均有原廠保養。</p></body></html>