<html><header><meta charset="utf-8"><title>二手車篇：歐寶代理二手筍盤推介<br>Vectra2.2平5萬抵！</title></header><body><h1>二手車篇：歐寶代理二手筍盤推介<br>Vectra2.2平5萬抵！</h1><p>德國歐寶汽車向來備受車迷追捧，其中新款Corsa及Vectra車系最受歡迎；故今回我SalesWong特別為大家帶來多部由歐寶代理提供嘅超值二手筍盤。當中包括有2003年製造、但未出牌登記嘅Vectra2.2Elegance，二手叫價僅為$238,000，足足比新車價平5萬；另外重有多部Corsa及Vectra等車款任你揀，梗有一部啱你㗎！&#13;<br>記者、攝影：SalesWong&#13;<br>ImageGirl：Wendy&#13;<br>車輛提供：福方汽車（29888080）</p><p><spanclass><fontstyle>Vectra2.2Elegance升級首選  &#13;<br> 抵買指數：★★★★★&#13;<br> 二手叫價：$238,000&#13;<br> 當年車價：$288,000&#13;<br> &#13;<br> SalesWong點睇部車？&#13;<br> 新款歐寶Vectra自推出以來，一直憑住年輕富活力感嘅造型、豪華車廂設備配搭，以及出色性能表現而備受車迷追捧；而今回呢部2003年製造嘅Demo車，有齊上述優點之餘，而且重未曾出牌落地，加上車子內外有如新車一樣，實在係用家升級首選。&#13;<br> &#13;<br> 小檔案&#13;<br> 引擎容積：2198cc&#13;<br> 傳動：自動波&#13;<br> 顏色：銀&#13;<br> 製造年份：2003年&#13;<br> 首次登記年份：未曾在港登記&#13;<br> 牌費：未曾在港登記&#13;<br> 行車里數：1,235km</fontstyle></spanclass></p><p><spanclass><fontstyle>Corsa三門版最啱年輕人  &#13;<br> 抵買指數：★★★★★&#13;<br> 二手叫價：$88,000&#13;<br> 當年車價：$115,000&#13;<br> &#13;<br> SalesWong點睇部車？&#13;<br> 一部2002年製造嘅歐寶Corsa，此車只為代理嘅Demo車，內外有如新車一樣唔在講，設備配搭亦見齊全；而三門版響香港亦較為罕見，就連行車里數亦屬極低，以及二手叫價唔使9萬蚊，最啱一啲想買部小車代步嘅朋友。&#13;<br> &#13;<br> 小檔案&#13;<br> 引擎容積：1389cc&#13;<br> 傳動：自動波&#13;<br> 顏色：黃&#13;<br> 製造年份：2002年&#13;<br> 首次登記年份：未曾在港登記&#13;<br> 牌費：未曾在港登記&#13;<br> 行車里數：851km</fontstyle></spanclass></p><p><spanclass><fontstyle>Corsa五門版上落夠方便  &#13;<br> 抵買指數：★★★★&#13;<br> 二手叫價：$80,000&#13;<br> 當年車價：$115,000&#13;<br> &#13;<br> SalesWong點睇部車？&#13;<br> 跟住落嚟呢部2002年製造嘅歐寶Corsa，亦見有一份吸引力；事關佢內外有9成9新之外，而且重係五門版本，乘客上落更見方便容易，加上行車里數僅為1,043km，8萬元嘅二手叫價可謂十分吸引。&#13;<br> &#13;<br> 小檔案&#13;<br> 引擎容積：1389cc&#13;<br> 傳動：自動波&#13;<br> 顏色：黑&#13;<br> 製造年份：2002年&#13;<br> 首次登記年份：2002年&#13;<br> 牌費：2004年6月&#13;<br> 行車里數：1,043km</fontstyle></spanclass></p><p><spanclass><fontstyle>Vectra3.2GTS房跑味濃  &#13;<br> 抵買指數：★★★★★&#13;<br> 二手叫價：$298,000&#13;<br> 當年車價：$348,000&#13;<br> &#13;<br> SalesWong點睇部車？&#13;<br> 呢部係Vectra最頂級嘅型號，除一台3.2公升偈能迸發出強勁動力輸出外，車廂設備配搭亦見齊全，而車身亦加有全車原廠包圍，襯以一套跑車合金胎軨，一派房跑車形象表露無遺。家陣呢部2003年車，行車里數不足2,000km，叫價僅為$298,000，真係有買趁快喇！&#13;<br> &#13;<br> 小檔案&#13;<br> 引擎容積：3175cc&#13;<br> 傳動：自動波&#13;<br> 顏色：黑&#13;<br> 製造年份：2003年&#13;<br> 首次登記年份：2003年&#13;<br> 牌費：2004年6月&#13;<br> 行車里數：1,990km</fontstyle></spanclass></p><p><spanclass><fontstyle>Zafira2.2　家庭客最啱  &#13;<br> 抵買指數：★★★★&#13;<br> 二手叫價：$178,000&#13;<br> 當年車價：$213,000&#13;<br> &#13;<br> SalesWong點睇部車？&#13;<br> 近年車壇興起一股家庭七人MPV熱潮，至今仍未見有減退迹象，而歐寶Zafira亦因而成為車迷追捧對象之一；大家眼前呢部2003年金色Zafira，同屬代理Demo車，未曾在港登記出牌之餘，行車里數亦僅為560km，以唔使18萬嘅二手價睇嚟，可謂十分超值。&#13;<br> &#13;<br> 小檔案&#13;<br> 引擎容積：2198cc&#13;<br> 傳動：自動波&#13;<br> 顏色：金&#13;<br> 製造年份：2003年&#13;<br> 首次登記年份：未曾在港登記&#13;<br> 牌費：未曾在港登記&#13;<br> 行車里數：560km</fontstyle></spanclass></p></body></html>