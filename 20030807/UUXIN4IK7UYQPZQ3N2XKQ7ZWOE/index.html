<html><header><meta charset="utf-8"><title>Gackt踩過界冧埋細路仔</title></header><body><h1>Gackt踩過界冧埋細路仔</h1><p>靠扮冷酷上位嘅Gackt，連拍廣告都cool過人，但呢排就愈嚟愈搞笑過癮。繼早前同阿婆坐火箭之後，最近連佢幫電話鈴聲公司拍嘅新片段，都搵埋紅過一排嘅PS2遊戲公仔PARAPPA做拍檔，講真有童真feel㗎，不過我羅拉覺得，曾經話過唔鍾意細路仔嘅Gackt，要打入兒童市場，睇怕重要落多啲苦功先得！</p></body></html>