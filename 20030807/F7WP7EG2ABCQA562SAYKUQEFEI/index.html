<html><header><meta charset="utf-8"><title>電腦專題：<br>嚴選4大超筍Notebook10K買TabletPC</title></header><body><h1>電腦專題：<br>嚴選4大超筍Notebook10K買TabletPC</h1><p>踏入8月，又到暑假出電腦高峯期！幾千蚊砌部桌面機固然好，不過講到慳位又可出外工作，出部Notebook係絕大部份人最終慾望，𠵱家市場上有啲幾千蚊Notebook，強如數碼影像剪接、15”闊屏流動影院，乜都玩齊，最驚喜係至新、至潮嘅TabletPC，終有首部機貼住一萬蚊價位！買Notebook一啲都唔奢侈！&#13;<br>記者：徐影龍、朱崇德&#13;<br>攝影：陳偉強、徐影龍、朱崇德&#13;<br>ImageGirl：Jackie、Elva(Space2)</p><p><spanclass><fontstyle>Amteki-tablet至平闊屏TabletPC  &#13;<br> 台產Amteki-tablet，係現時市場上首部以$10,888低價開售嘅TabletPC，須知現時一般TabletPC價錢仍然高企萬六、七，絕對係平盡腦場入門專機！特別闊大嘅12.1"感觸式顯示屏亦是強項，配合TabletPC手寫輸入特性，再加VGA影像輸出功能，出外工作做Presentation真係完全贏晒！在家工作插上USB鍵盤，又可當DesktopReplacement，好方便。&#13;<br> 硬件規格算唔錯，核心用CrusoeTM58001.0GHz處理器，慳電之餘（使用時間3.5小時），基本上網、文書工作游刃有餘，擴充插位好齊全，LAN、PCMCIA、USB2.0、IEEE1394全部有齊，就連最潮嘅無線上網（802.11b）都配置埋，寫字樓用家至啱！&#13;<br> &#13;<br> 抵讚：暫時最平TabletPC機種之一，硬件規格穩定又夠用。&#13;<br> 要彈：為慳位而省略了光碟機，不過可以六、七百蚊另購USB外置式燒碟機。&#13;<br> &#13;<br> Amteki-tabletProfile&#13;<br> 處理器：TransmetaCrusoeTM58001.0GHz&#13;<br> 記憶體：256MB&#13;<br> 硬碟：20GB&#13;<br> 屏幕：12.1"&#13;<br> 光碟機：－&#13;<br> $10,888&#13;<br> &#13;<br> GreatForceInternationalGroup&#13;<br> 查詢電話：31051999</fontstyle></spanclass></p><p><spanclass><fontstyle>蘋果iBook$7,900玩盡數碼影音  &#13;<br> 蘋果iBook（暱稱小白），簡直可以用價錢同功能抵到唔成正比嚟形容！800MHzPowerPCG3處理器、ATIMobilityRadeon7500（32MBSDRAM）、128MB記憶體、12.1"顯示屏，硬件規格強到離譜，用原機玩《PhotoShop》一類大咬影像程式都好夠用，想玩埋數碼剪片，只要加多$850買多條512MB記憶體，亦完全冇問題。最正係佢個全白圓角靚仔Design，真係贏足一般PCNotebook九條街！&#13;<br> 其實一般PC常用程式如《Office》之類，亦已推出Mac版，PC及Mac文件檔案相互對應已不是問題，PC友想變Mac友不用擔心適應困難。現時iBook街價做緊$8,800，豪爽啲用現金購買，重可以平到$7,900，同價位嘅PCNotebook，功能邊有得揮呀！&#13;<br> &#13;<br> 抵讚：硬件規格好強！用ComboDrive玩數碼影音同資料備份都好實用。&#13;<br> 要彈：呢個價錢同功能都要搵嘢彈，惟有怪佢冇最新嘅G5咁快囉！&#13;<br> &#13;<br> iBook（M8861）Profile&#13;<br> 處理器：800MHzPowerPCG3&#13;<br> 記憶體：128MB&#13;<br> 硬碟：30GB&#13;<br> 屏幕：12.1”&#13;<br> 光碟機：Combo(DVD-ROM/CD-RW)&#13;<br> $7,900&#13;<br> &#13;<br> 售賣點：CABLEX&#13;<br> 電話：25043877&#13;<br> 地址：銅鑼灣皇室堡12樓38-39室</fontstyle></spanclass></p><p><spanclass><fontstyle>華碩L2E升級王唔使七千  &#13;<br> 蘋果小白iBook一鳴驚人，七千幾蚊賣價火速搶佔市場。PC陣營都唔輸蝕，由明日開始，華碩派出L2E對撼，P4-M1.8GHz賣價唔使七千蚊，比同級機起碼平一半。其他硬件包括20GB硬碟、128MB記憶體、24×CD-ROM等，雖然唔算頂級用料，不過足夠一般上網文書等用途，若嫌未夠，L2E升級亦相當方便，扭開四粒螺絲就可自行升級記憶體、硬碟等，比桌面電腦換硬件重方便。值得一讚係L2E以底價發售，不過都有個14.1"大芒、內置磁碟機等，一體化毋須左駁右駁咁麻煩。&#13;<br> &#13;<br> 華碩L2EProfile&#13;<br> 處理器：P4-M1.8GHz&#13;<br> 記憶體：128MB&#13;<br> 硬碟：20GB&#13;<br> 屏幕：14.1"&#13;<br> 光碟機：24×CD-ROM&#13;<br> $6,980&#13;<br> &#13;<br> 抵讚：單單P4-M1.8GHz同14.1”大芒已經值回票價。&#13;<br> 要彈：其他硬件較普通，需預算升級之額外費用。&#13;<br> &#13;<br> 漢科&#13;<br> 查詢電話：27930368&#13;<br> </fontstyle></spanclass></p><p><spanclass><fontstyle>SONYVAIOFR720大芒王影像一流  &#13;<br> SONY旗下VAIO系列一向以樣靚功能強取勝，不過賣價相對偏高，未必個個負擔得起。新推出嘅VAIOFR720就打破慣例，一體化全功能型Notebook賣價一萬樓下，雖然採用AMD處理器，不過內置nVIDIAGeforce4Go顯示晶片，睇碟打機執相都有好表現，最正係15"超大屏幕，直頭當埋DesktopReplacement用都得。其他配件亦算不俗，40GB硬碟、256MB記憶體同ComboDrive燒碟機，當然少不了有齊i.LINK同USB2.0等高速界面，一啲都唔Outdate，適合預算唔多而又想買名牌機嘅用家。&#13;<br> &#13;<br> 抵讚：芒大及影像處理不俗，比桌面電腦慳位得多。&#13;<br> 要彈：VAIO居然冇MemoryStick插槽，聽歌抄相麻煩得多。&#13;<br> &#13;<br> VAIOPCG-FR720Profile&#13;<br> 處理器：AMDAthlonXP-M2200+&#13;<br> 記憶體：256MB&#13;<br> 硬碟：40GB&#13;<br> 屏幕：15"&#13;<br> 光碟機：ComboDrive&#13;<br> $9,980&#13;<br> &#13;<br> SONYHK&#13;<br> 查詢電話：23452966</fontstyle></spanclass></p></body></html>