<html><header><meta charset="utf-8"><title>有線追擊東東到台灣被拒</title></header><body><h1>有線追擊東東到台灣被拒</h1><p>徐小明昨日在新城談及無綫阻止合約歌手亮相有線娛樂新聞台，他表示有線會從台灣和內地買新聞片段，他笑說：「有時買料（新聞片）重好，廣東話㖭。」而有線派出攝製隊到台灣，訪問香港歌手，避開合約中的地區問題。<br> &#13;<br> <spanclass>張家輝唔知規矩 &#13;<br> 而陳曉東昨在台灣接受電台訪問時，有線主播遞咪欲訪問他，但遭東東拒絕。只見有線即拆除咪牌，趁聯訪時訪問他，又以東東的工作情況作背景拍攝。東東經埋人羅嘉慧昨在電話中說：「陳曉東同無綫有合約，我哋要尊重。唔可以話喺台灣就接受得訪問，咁喺新加坡就可以接受亞視訪問？」&#13;<br> 而無綫總經理何定鈞昨說：「歌星喺海外做訪問係用國語，不受合約限制，但歌星精神上係咪應該呀？」&#13;<br> 此外，張家輝昨出席漫畫節活動時，原有意接受有線訪問，當記者問他和無綫是否有合約時，家輝反問記者：「乜唔得嘅咩？」最後家輝為免犯規，即時婉拒做訪問。&#13;<br> 採訪：何永寧、黎寶萍&#13;<br> 攝影：陳偉權</spanclass></p></body></html>