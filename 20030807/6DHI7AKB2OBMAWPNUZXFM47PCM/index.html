<html><header><meta charset="utf-8"><title>扮靚篇：<br>一盒閃粉由頭玩到落腳</title></header><body><h1>扮靚篇：<br>一盒閃粉由頭玩到落腳</h1><p>Olivia是新娘髮型及化妝師，慣常抬住十幾磅重化妝箱穿梭註冊署同酒樓，但回到課堂教學時，用的化妝品又是另一種玩法：「化妝品唔使多，最重要是質素同埋識變化，因為一件優質化妝品，不但可以喺物資不足時，解燃眉之急，重可以變出平時正規化妝品做唔到嘅效果。」說罷Olivia立即為我們示範幾個一物多用的化妝方法，各位靚女要學嘢喇！&#13;<br>&#13;<br>記者：李玉蘭　攝影：陳陶鈞&#13;<br>化妝示範：Olivia（SoImage：81112891）&#13;<br>ImageGirls：Shiga、Wing及Irene（RichStrategyGroupLtd.）、阿Fei</p><p><spanclass><fontstyle>七彩閃粉Look  &#13;<br> Olivia話閃粉好處係色彩多，加埋閃石就更搶眼。「佢除咗唔入得口之外，差唔多全身，甚至連指甲都可以玩埋，可以令你由頭靚到落腳趾尾；但缺點係做大花紋會較花時間，進行時重要忍到笑！」</fontstyle></spanclass></p><p><b> 小貼士：</b> &#13;<br> 放膽和因應體形隨意設計，比如用條紋可以做出線條美；大圖案可以吸引目光在身體特定部位。&#13;<br> &#13;<br> <b> 妝物推介</b> </p><p><spanclass><fontstyle>唇彩自然夠Charming  &#13;<br> 「平日行街，不想太誇又不想太平凡，除用唇彩點吓嘴唇外，重可以玩吓花巧，做埋胭脂、眼影和畫身！一支幾用唔在講，襯色之餘，閃令令感覺真係好夏天！」</fontstyle></spanclass></p><p><b> 妝物推介</b> &#13;<br> RMK唇彩好處是質地好、色靚、唔太𣲷，搽上面令人感到自然舒服。$160　（金鐘西武/29713766）</p><p><spanclass><fontstyle>眼影營造立體Cool味  &#13;<br> Olivia認為眼影特點夠厚身，有質感，容易做出自然之中帶Cool味，最啱去蒲！首選是一盒三色眼影，有層次又同色Tone，一次過做齊眼影，畫眉，眼線，畫嘴又畫身的效果！</fontstyle></spanclass></p><p><b> 妝物推介</b> &#13;<br> 三色眼影$185&#13;<br> 單色$165　　&#13;<br> (金鐘西武/29713858)</p></body></html>