<html><header><meta charset="utf-8"><title>海外車訊：<br>打開天空保時捷911TurboCabriolet</title></header><body><h1>海外車訊：<br>打開天空保時捷911TurboCabriolet</h1><p>如果你係保時捷Fans，相信應該重記得廠方曾於80年代末期，推出一款911Turbo開篷跑車；此車以一台3.3公升Turbo偈作核心，其強勁動力輸出及獨特造型，仍深深留在車迷嘅腦海裏。事隔14年，廠方終決定將呢個經典延續下去，於今年秋季再度推出911TurboCabriolet開篷跑車，相信以其420匹強勁輸出，以及極具吸引力嘅造型，定能惹來一眾車迷垂青呢！&#13;<br>&#13;<br>記者：鄭達基</p><p><spanclass><fontstyle>開篷跑車造型　掂!  &#13;<br> 全新保時捷911TurboCabriolet嘅造型，其實與硬頂Coupe版幾近相同，同樣備有一組頗有神氣嘅頭燈組合、誇張嘅車頭氣霸，同埋18吋跑車合金胎軨組合等等；但最突出相信會係新車用上開篷設計，而電動軟篷頂開關甚為容易，只需輕按設於車內嘅控制鍵，20秒內便可完成整個過程，就連弱質纖纖嘅女士們亦能操控自如㗎！</fontstyle></spanclass></p><p><spanclass><fontstyle>跑車化車廂布局　正!  &#13;<br> 新車嘅車廂布局，亦與現有Coupe型號相近，同樣來得甚具跑味，當中不乏有承托力十足嘅跑車桶形座椅、多碟CD高級音響組合，以及恒溫冷氣等等，而且重係觸手可及嘅鋪排㖭！由於改用開篷設計，故車身剛度明顯較Coupe型號來得更強，兼且重有多個安全氣袋配搭，以求為車上乘客帶來更安全嘅乘車環境。</fontstyle></spanclass></p><p><spanclass><fontstyle>Turbo偈輸出　勁!  &#13;<br> 與雙門Coupe版一樣，新款911TurboCabriolet仍以一台3.6公升水平對向六汽缸Turbo偈作配搭，動力輸出強勁之餘，匹配一套6前速手波或5前速TiptronicS半自動波，性能表現倍見出眾；而引擎所配用嘅VarioCamPlus技術，更能有效控制動力輸出，以減低耗油量及廢氣排放量，從而達致慳油好力又環保嘅特性。另外，車子本身除備有經保時捷廠方改良嘅跑車懸掛系統外，另外重備有一套名為PorscheStabilityManagement（PSM）系統，從而令行車表現更見平穩呢！</fontstyle></spanclass></p><p><b> 保時捷911TurboCabriolet規格</b> &#13;<br> 引擎：3600cc水平對向六汽缸DOHCTurbo&#13;<br> 馬力：420ps/6000rpm&#13;<br> 扭力：57.1kgm/2700-4600rpm&#13;<br> 傳動：5前速TiptronicS半自動波，四輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/40ZR18（後）295/30ZR18&#13;<br> 尺碼：4435×1830×1295mm　&#13;<br> 軸距：2350mm&#13;<br> 車重：1700kg&#13;<br> 0-100公里：4.9秒&#13;<br> 極速：298km/h&#13;<br> 平均耗油：9.6L/100km</p><p><b> 同場加映</b> &#13;<br> <spanclass><fontstyle>保時捷911&#13;<br> 40周年特別版限量1,963部  &#13;<br> 今年適逢保時捷911車系誕生40周年，廠方為慶祝呢個咁值得紀念嘅大日子，故特別為其推出限量1,963部嘅91140周年特別版，並會響嚟緊九月舉行嘅法蘭克福車展中亮相，隨後於10月便會喺歐洲市場推出。</fontstyle></spanclass></p><p><spanclass><fontstyle>獨有銀色彰顯身份  &#13;<br> 呢款91140周年特別版，係以後輪驅動模式出現嘅911Carrera型號作平台而研製出來，雖然驟眼看來造型沒多大分別，但其車身色調，卻用上現時只有同廠高性能CarreraGT跑車所採用嘅GT銀色作配襯，襯以TurboLook嘅全車包圍、18吋巨型跑車合金胎軨，以及鑲於尾冚上嘅鋁製911徽章等等，從而令其獨特身份表露無遺。除此之外，車廂內亦有不少銀色面板裝飾，響深灰色嘅車廂色調配襯下，亦見有一份獨特性。&#13;<br> &#13;<br> <spanclass><fontstyle>馬力增加性能更強  &#13;<br> 與此同時，雖然新車仍沿用一台3.6公升水平對向六汽缸偈作動力核心，但經廠方改良後，馬力輸出較原有型號多出25匹（達345匹），難怪新車極速可高達290km/h，較普通版快5km/h咁多呢！另外，一套可將車身降低10mm嘅跑車懸掛系統，亦能有效改善路面循迹性，令行車表現更上一層樓呢！</fontstyle></spanclass></fontstyle></spanclass></p></body></html>