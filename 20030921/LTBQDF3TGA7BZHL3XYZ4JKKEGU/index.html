<html><header><meta charset="utf-8"><title>50歲「太空侵略者」Vs潮牌UnderCover</title></header><body><h1>50歲「太空侵略者」Vs潮牌UnderCover</h1><p>潮流就係咁：古老當時興已成為大趨勢。歸根究柢，搵番啲經典舊嘢出嚟點都易過開發新事物，一來前者有歷史背景做Backup，二來講得出係經典梗有Icon撐腰。例子莫如OldSkool熱潮，將一系列70's至80's舊款波鞋翻炒再翻兜，再借助媒體大肆催谷，結果又Work咗！近期又一潮友貼身話題首推50周年的經典低科技Game王「太空侵略者」，趁着50大壽大好形勢大搞潮流Crossover，合作Target有Porter同呢對啱啱抵港的VansSlip-on。「太空侵略者」將平凡得可以的「懶佬鞋」玩到勁有Sci-Fi感，加上經典怪獸Icon圍住鞋邊更感抵死趣怪！問老闆開乜盤口？Feedback係$1,080！定價拍住原宿神枱級名牌——高橋盾擔大旗的UnderCover「女人頭」($1,180)，「老餅」遊戲真駕勢！	&#13;<br> 記者：陳嘉文&#13;<br> &#13;<br> 售賣點：OHIO(23162318)尖沙嘴加連威老道53號一樓</p></body></html>