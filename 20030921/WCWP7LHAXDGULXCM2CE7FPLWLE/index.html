<html><header><meta charset="utf-8"><title>尊古錫乘虛而入再追奧瑪</title></header><body><h1>尊古錫乘虛而入再追奧瑪</h1><p>尊古錫（JohnCusack）繼早前同美琪賴恩（MegRyan）拍過拖後，最近又傳出佢同失婚女星奧瑪花曼（UmaThurman）搞緋聞。原來阿尊以前同奧瑪拍過拖，之後對舊愛念念不忘，𠵱家女方被人飛，阿尊終於可以乘虛而入。有目擊者話上星期見到阿尊同奧瑪喺紐約一間餐廳傾偈傾咗幾粒鐘，佢兩個嘅態度絕非普通朋友咁簡單，阿尊等咗咁多年，𠵱家終於恨到。</p></body></html>