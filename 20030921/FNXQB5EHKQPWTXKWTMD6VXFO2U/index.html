<html><header><meta charset="utf-8"><title>電單車：<br>Ducati電單車型到盡</title></header><body><h1>電單車：<br>Ducati電單車型到盡</h1><p>Ducati電單車雖然名字響噹噹，但喺香港始終較少為人所接觸；而響今年，佢哋響香港嘅代理權終於落實，新代理除於灣仔設立新陳列室之餘，而且重引入有不少好有型嘅新車款，不如𠵱家就一齊嚟睇吓啦！&#13;<br>&#13;<br>記者：畢明　攝影：陳盛臣&#13;<br>ImageGirl：Nadine（CoolFactory）&#13;<br>車輛提供：DucatiHongKong（28385577）</p><p><spanclass><fontstyle>大運動家Multistrada1000DS  &#13;<br> 當大家初次見到Multistrada1000DS高大嘅車身，同埋挺直嘅坐姿，好可能只會當佢係一部大碼街車；但響Ducati眼中，佢卻係一部SportBike，而且重可以克服任何路面環境呢！&#13;<br> 然而，紅色係Ducati愛用嘅顏色，亦係好多意大利車廠都十分喜愛嘅顏色。雖然高頭大馬嘅外形，響Ducati車系中算係非常獨特，但全車仍滲出大量Ducati味道。車身採用格仔式鋼管車架，下方為一台992cc嘅L2Desmodromic8V引擎，雖僅屬風冷式設計，但因屬完全外露式配搭，故毋須擔心散熱問題；而且後方氣缸離座位較遠，比一般V2電單車更少熱量「襲擊」鐵騎士呢！&#13;<br> 為應付凹凸不平路面嘅需要，前後懸掛都採用上長行程設計，前懸掛配備粗壯嘅Showa43mm倒立前叉，行程長達165mm，後懸掛則配行程141mm嘅單筒Showa避震；呢個組合令到響適應彎路及不平路面兩方面，都取得極佳嘅平衡點。而響制動系統方面，前輪以320mm雙浮動煞車碟配Brembo四活塞對向卡鉗作組合，後輪則為245mm單碟配雙活塞卡鉗，從而令制動效果更見出色。</fontstyle></spanclass></p><p><b> 小檔案</b> &#13;<br> 引擎：992cc四衝程風油冷L形兩氣缸&#13;<br> 馬力：85.2ps/8000rpm&#13;<br> 扭力：8.5kgm/5000rpm&#13;<br> 傳動：油壓乾式多片6前速&#13;<br> 車重：200kg&#13;<br> 新車售價：$129,800</p><p><spanclass><fontstyle>試車感受  </fontstyle></spanclass></p><p><spanclass><fontstyle>中量級戰士749S  &#13;<br> &#13;<br> 1000DS係Ducati嘅新嘗試，但數看家本領還是硬橋硬馬嘅Superbike，而749S正好係街道戰車嘅中量級代表，外形完全來自其大哥999車系；新版749S與以往嘅749不同之處，係在於配備咗Testatretta引擎技術，748cc引擎採用上更短嘅行程、加寬缸徑及12.3:1嘅高壓縮比去提升戰鬥力，輸出高達110匹；而其他嘅新設計，重包括有曲軸、點火系統及經過改良嘅Desmo氣閥等等。&#13;<br> 另外，雖然係Superbike，但749S響坐姿方面卻提供咗多項調校，包括腳踏及前傾角，令到不同鐵騎士都可以找到適合自己既坐姿，其中尤其係前傾角度，呢點更係其他車廠鮮見提供嘅調校項目。</fontstyle></spanclass></p><p><b> 小檔案</b> &#13;<br> 引擎：748cc四衝程風油冷L形兩氣缸&#13;<br> 馬力：110ps/10500rpm&#13;<br> 扭力：7.95kgm/8500rpm&#13;<br> 傳動：油壓乾式多片6前速&#13;<br> 車重：199kg　&#13;<br> 新車售價：$146,900</p><p><spanclass><fontstyle>同場加映748S  &#13;<br> 源自Ducati一代名車916嘅748S，雖屬2002年型號，但炭灰色特別版，則屬較罕見型號，所以本港代理仍將之引入；若你喜歡916嘅辛辣外形，𠵱家就可以透過748S去重溫喇！</fontstyle></spanclass></p><p><b> 小檔案</b> &#13;<br> 引擎：748cc四衝程風油冷L形兩氣缸&#13;<br> 馬力：97ps/11000rpm&#13;<br> 扭力：7.4kgm/9000rpm&#13;<br> 傳動：油壓乾式多片6前速&#13;<br> 車重：196kg&#13;<br> 新車售價：$139,800</p><p><spanclass><fontstyle>Ducati小資料  &#13;<br> <spanclass><fontstyle>原為電器生產工場  &#13;<br> 若要數歷史悠久嘅電單車工業國家，除英國及德國外，絕對不能缺少嘅當然係意大利；與好多廠商一樣，Ducati最初並唔係電單車生產商，而只係一間電器生產工場，直到二次大戰後嘅1946年，Ducati才開始生產電單車。&#13;<br> &#13;<br> <spanclass><fontstyle>招牌特徵特別多  &#13;<br> 每間歐洲車廠都有自家嘅招牌特徵，例如寶馬便專注水平對向引擎等等；而Ducati現時嘅特徵，就包括有L形雙氣缸偈、格子式車架及Desmodromic氣閥。其中L2引擎係於70年代興起，而獨特嘅Desmodromic氣閥概念，則係由1956年開始使用至今；呢套氣閥由FabioTaglioni發明，可完全控制引擎嘅進氣及排氣閥的開合活動，而且係主動控制「合」嗰部份，好處係令氣閥活動更為準確，從而令引擎運轉得更有力。&#13;<br> 另外，現時Ducati響香港嘅中文譯名為「杜卡迪」，但筆者卻較懷念以往「得吉利」嘅譯名，勝在發音響亮兼意頭好，但略嫌老套咗啲啫！</fontstyle></spanclass></fontstyle></spanclass></fontstyle></spanclass></p><p><spanclass><fontstyle>Ducati電單車上網睇真啲  &#13;<br> 若然你睇完今日嘅介紹，仍然覺得唔多夠喉，想知多啲關於Ducati嘅資料的話，咁就不妨到佢哋嘅香港官方網頁睇吓喇！網頁內除有齊各個車系嘅介紹外，而且重有相片、詳細車價及零件手冊畀你睇㖭！試問有興趣嘅你，又點可以錯過呢！&#13;<br> 網址：<ahref http:> http://www.ducati.com.hk  </ahref></fontstyle></spanclass></p></body></html>