<html><header><meta charset="utf-8"><title>伶仃遊：<br>當黃腳鱲碰上伶仃島時</title></header><body><h1>伶仃遊：<br>當黃腳鱲碰上伶仃島時</h1><p>秋風送爽，最啱就係跑去親一親大自然，行山釣魚自然係唔錯嘅選擇。在香港垂釣略嫌唔夠新意的話，不妨行遠些少，搭一兩個鐘頭船去香港附近的小島水域，釣番幾條「秋季盛產」的鱲魚之餘，又可以順便度假一番，享受一個特別的小假期。&#13;<br>&#13;<br>記者：何善華　攝影：楊錦文、陳智良&#13;<br>Models：Jess、Ingrid（Imagine）</p><p><spanclass><fontstyle>長洲漁民聞鱲而至  &#13;<br> 被納入中國水域範圍的外伶仃島及桂山島，與香港的距離非常接近，島上亦可遠眺香港嘅青馬大橋景色，不少港人來外伶仃島及桂山島都喜歡玩潛水及出海釣魚。據島上居民表示，兩島最出名就係盛產鱲魚，大部份長洲漁民都會在這裏捕魚，然後再運返香港出售，伶仃及桂山兩島的確是漁民採捕的交滙處。講咗咁耐，終於都到咗伶仃島啦！</fontstyle></spanclass></p><p><spanclass><fontstyle>第1遊　魚排「釣魚」  </fontstyle></spanclass></p><p><spanclass><fontstyle>大細斑鱲　打包拎走  &#13;<br> 若果閣下唔鍾意租船出海釣魚的話，亦可以到外伶仃島的魚排上「捕魚」，同樣可感受到釣魚之樂；魚排內有大大條的星斑、亦有細細條的細鱗及絲鱲，釣完之後亦可選擇打包拎走，島上不少酒家均有「代客煮食」的服務。碰巧在魚排沒有斬獲的話，又想自己揀番條靚靚嘅鱲魚，亦可以在酒家的大魚缸內「釣魚」，總之一定有一款啱你心意。</fontstyle></spanclass></p><p><br> &#13;<br> <spanclass><fontstyle>第2遊　魚缸撈魚  &#13;<br> <spanclass><fontstyle>即煮即食勁鮮肥  &#13;<br> 就記者所見，在外伶仃島及桂山島釣到的的鱲魚，體積很大，而且在香港亦很難第一時間品嘗到由大海運上岸的海鮮美食，記者親嘗過剛自海上釣起的鱲魚，肉質新鮮且肥美不用多說，就連送入胃口時都可以感受到陣陣大海的鹹水味，重話唔係同大自然「一親香澤」？</fontstyle></spanclass></fontstyle></spanclass></p><p><spanclass><fontstyle>騎呢海鮮　朱翁都話罕見  &#13;<br> 講開海鮮，不得不提及外伶仃島上的「三寶」，分別為海膽、將軍帽及狗爪螺。有跟記者隨團嘅「朱翁」話，伶仃三寶中的將軍帽及狗爪螺，罕有得連大部份自詡嘴刁的香港人都聞所未聞，況且伶仃島及桂山島上的海鮮非常便宜，懵仔魚都只不過係人民幣28蚊一斤，所以要食到與別不同的海產類食物，非到伶仃島品嘗不可。</fontstyle></spanclass></p><p><spanclass><fontstyle>騎呢海鮮一覽  </fontstyle></spanclass></p><p><spanclass><fontstyle>黃腳鱲&#13;<br> 人民幣48蚊（1斤）  &#13;<br> 黃腳鱲是伶仃島最常釣到的鱲魚品種之一，銀灰色，腹鰭及臀鰭呈黃色，所以稱為「黃腳鱲」。魚身肉質鮮嫩，一條黃腳鱲最大體積可長達50厘米。</fontstyle></spanclass></p><p><spanclass><fontstyle>圓盤雞&#13;<br> 人民幣50蚊（1隻）  &#13;<br> 在香港未見過咁大盤嘅香雞小食，材料鼎盛，有蒜頭、沙薑等，用濕蒸的煮法將雞隻燒熟，入口卜卜脆，雞味在口內良久未散，值得一試。</fontstyle></spanclass></p><p><spanclass><fontstyle>狗爪螺&#13;<br> 人民幣15蚊（1斤）  &#13;<br> 這道美食亦是「伶仃三寶」之一，由於形狀甚似狗爪，故有「狗爪螺」的叫法。食法刁鑽，剝螺時可要費勁地才可以品嘗得到，但試過後包你食過翻尋味。</fontstyle></spanclass></p><p><spanclass><fontstyle>將軍帽&#13;<br> 人民幣25蚊（1斤）  &#13;<br> 細細隻的將軍帽，外形貌似「袖珍版」嘅炒蜆，肉汁豐富，品嘗起時很是爽口，到外伶仃島時切記要一試這款「地道」美食。</fontstyle></spanclass></p><p><spanclass><fontstyle>伶仃島2日1夜行程  &#13;<br> &#13;<br> <b> 第1日</b> &#13;<br> 14:30　在尖沙嘴中港碼頭集合出發，出境過關後乘中國渡輪到桂山島。&#13;<br> 16:30　轉乘小輪到外伶仃島，船程約45分鐘。&#13;<br> 17:15　抵達外伶仃島後，下榻島上的遊艇會酒店，卸下行裝後到魚排上釣魚，或可租船出海捕魚。&#13;<br> 20:00　到酒家用膳，品嘗外伶仃島的「伶仃三寶」，海膽、狗爪螺及將軍帽。&#13;<br> 21:30　漫步拱橋長廊，遊客亦可自由活動。</fontstyle></spanclass></p><p><br> &#13;<br> <b> 第2日</b> &#13;<br> 08:00　到酒店享用早餐後，可自行選擇到伶仃峯俯瞰島岸景色，或可到人工沙灘暢遊。&#13;<br> 10:00　乘船離開外伶仃島，返回桂山島繼續遊玩。&#13;<br> 11:00　到岸後遊客自行活動，可到處遊覽或到魚排釣魚。&#13;<br> 12:00　在當地酒家用膳。&#13;<br> 13:30　到邊檢大樓出境，乘船離開桂山島，約1小時可返抵香港。</p><p><spanclass><fontstyle>第3遊　登陸桂山島  &#13;<br> <spanclass><fontstyle>夕陽有啲似希臘  &#13;<br> 伶仃島上給遊客的感覺，甚有傳統的漁村風貌，時逢晚霞看日落，夕陽斜落見西山，漫遊伶仃島岸的拱橋長廊，極有醉人情懷。遊客亦可以走到島上的人工沙灘，享受陽光與海灘，幻想一下自己置身於希臘的沙灘中，遙望愛琴海景色，陶醉極了。</fontstyle></spanclass></fontstyle></spanclass></p><p><spanclass><fontstyle>碰上釣魚發燒友  &#13;<br> 遊覽完外伶仃島後，乘船約半小時就可以直達另一個「釣魚勝地」──桂山島。採訪期間更碰到一大班來自香港的釣魚發燒友，他們大多在周末到桂山島附近的小島嶼釣魚，收穫甚豐，有芝麻斑、懵仔、花蟹等，當然唔少得最出名嘅鱲魚啦！桂山島除了有以平價招徠的海鮮外，亦有不少值得一到的名勝古迹，如文天祥像、登山觀光塔、桂山艦登陸點等，足足可消閒一整天。</fontstyle></spanclass></p><p><br> &#13;<br> <spanclass><fontstyle>巨人假期  &#13;<br> 團名：桂山?伶仃兩島遊&#13;<br> 價錢：每位$480（兩人成團）&#13;<br> 行程：包香港往桂山、伶仃島來回船費、一晚酒店住宿、早餐及十萬元意外保險費用&#13;<br> 查詢電話：27399786</fontstyle></spanclass></p></body></html>