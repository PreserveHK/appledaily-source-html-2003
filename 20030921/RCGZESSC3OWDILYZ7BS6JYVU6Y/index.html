<html><header><meta charset="utf-8"><title>　　伍得良改行做保險 - 李八方</title></header><body><h1>　　伍得良改行做保險 - 李八方</h1><p>百足咁多爪嘅伍德良，一向喺飲食界好活躍，八方經常向佢打探行內最新情況，點知噚日喺一個招聘會上撞到佢代表英國保誠保險招攬人手，職位重係高級營業經理，嚇咗八方一跳。&#13;<br> 良叔叫八方唔使驚，佢重係香港餐飲聯業協會創會會長，不過做保險已經有近一年，佢話：「最初為飲食業行家研究啲保險問題，搞搞吓熟咗，咪做埋一份囉！」佢重話，連個名嘅「德」字都改埋做「得」字，叫八方以後寫佢個名要改吓手勢。原來一個月前有位高人提點，話佢原先個名只會一世付出，好辛苦，所以就改名喇。&#13;<br> （圖）周身刀嘅伍德良已經改名伍得良。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>