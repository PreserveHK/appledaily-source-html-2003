<html><header><meta charset="utf-8"><title>消費BestBuy：<br>美日卡通人物聯軍　半價操返你屋企</title></header><body><h1>消費BestBuy：<br>美日卡通人物聯軍　半價操返你屋企</h1><p>陣容強勁！美國代表有米奇老鼠、小熊維尼、Snoopy，而日本代表則有多啦A夢、鹹蛋超人、SONY貓，而且產品種類眾多，公仔、鬧鐘、文具、家品全部有齊；今次美、日卡通人物聯軍精銳盡出，價錢最平重殺到落半價，Fans們惟有乖乖投降放低錢，將佢哋帶返屋企。&#13;<br>&#13;<br>記者：馬慶武　攝影：陳偉強&#13;<br>Model：LepusfromSunspot</p><p><spanclass><fontstyle>睡房佳品  &#13;<br> <spanclass><fontstyle>Snoopy鼻郁郁發聲閃燈毛公仔  &#13;<br> 只要㩒吓Snoopy隻手仔，佢個鼻就會郁吓郁吓，更會播音樂，而面珠重會有紅色閃燈，既好玩又可愛，以平過半價發售，Snoopy迷一定攬住唔肯放。&#13;<br> &#13;<br> 開倉價：$98&#13;<br> 原價：$198</fontstyle></spanclass></fontstyle></spanclass></p><p><spanclass><fontstyle>米奇、美妮吊鐘  &#13;<br> 分男仔米奇同女仔美妮兩款，最得意係鐘下面兩個公仔會不斷擺吓擺吓，最啱梗係男女朋友一人買一個放喺房啦。&#13;<br> &#13;<br> 開倉價：$68&#13;<br> 原價：$98</fontstyle></spanclass></p><p><spanclass><fontstyle>多啦A夢咕𠱸  &#13;<br> 多啦A夢頭形咕𠱸，唔知多啦A夢係咪又被大雄煩親，所以個樣好委屈，勁搞笑，可惜係Size太細，啱小朋友玩多啲。&#13;<br> &#13;<br> 開倉價：$18&#13;<br> 原價：$25</fontstyle></spanclass></p><p><spanclass><fontstyle>男仔一樣有貨掃  &#13;<br> 除咗以上介紹嘅貨品，其實場內亦有少量鹹蛋超人公仔同SONY貓電子產品以特價發售，陪女友掃貨之餘，自己一樣有嘢啱買。</fontstyle></spanclass></p><p><spanclass><fontstyle>其他精品  &#13;<br> <spanclass><fontstyle>Snoopy汽車用廁紙套(左)卡片套(右)  &#13;<br> 呢次開倉都有唔少汽車用品，好似紙巾套、卡片套，同埋扣椅背嘅後座雜物袋都有。而呢個Snoopy廁紙套同卡片套就有Monogram花紋，可愛得嚟又有啲名牌貴氣。&#13;<br> &#13;<br> 開倉價：$55廁紙套&#13;<br> 原價：$98&#13;<br> 開倉價：$50卡片套&#13;<br> 原價：$90</fontstyle></spanclass></fontstyle></spanclass></p><p><spanclass><fontstyle>米奇、小熊維尼碗碟套裝  &#13;<br> 瓷製餐具每套有碗、碟、匙各一隻，全部都印上靚靚圖案花紋，而且價錢夠平，就當你一家五口，買齊一人一套，都只不過係一百蚊。&#13;<br> &#13;<br> 開倉價：$20&#13;<br> 原價：$38</fontstyle></spanclass></p><p><spanclass><fontstyle>小熊維尼廚房套裝  &#13;<br> 可愛少女入廚必備，套裝包括有耐熱手套，圍裙及小毛巾一條，超級趣致，唔理烹飪技術掂唔掂，造型已經夠晒煞食。&#13;<br> &#13;<br> 開倉價：$50&#13;<br> 原價：$88</fontstyle></spanclass></p><p><spanclass><fontstyle>Fans推介  </fontstyle></spanclass></p><p>開倉日期及時間：即日至6月尾（12:00nn-7:30pm）&#13;<br> 地址：觀塘開源道73號業發工業大廈二期6樓G11號&#13;<br> 查詢電話：24122823&#13;<br> 付款方法：現金</p></body></html>