<html><header><meta charset="utf-8"><title>新車速報：<br>積架S-Type2.5V6英式豪情</title></header><body><h1>新車速報：<br>積架S-Type2.5V6英式豪情</h1><p>呢輪汽車市道低迷，響人人唔多看好嘅前提下，積架新到嘅S-Type2.5V6新型號，卻見異軍突起，而且重錄得唔錯嘅銷售紀錄㖭！咁又係呀！S-Type典雅吸引嘅賣相，除咗有一定號召力外，新換裝嘅2.5公升V6引擎，性能亦見表現突出，加上唔使44萬嘅預售價，較同系車款便宜成十萬多，又難怪不乏捧場客支持㗎！&#13;<br>&#13;<br>記者、攝影：陳偉林</p><p><spanclass><fontstyle>典雅吸引不乏動感  &#13;<br> 新到嘅積架S-Type2.5公升V6型號，除咗入門版之外，另外重有頂級SE版，造型及包裝跟早前引入款式不遑多讓，最富號召力莫過於本身一對頗有神氣嘅雙圓車燈配搭，匹配渾圓流暢嘅車體，以及四輪時款16吋合金胎軨組合，一份動靜皆宜嘅觀感，確實令人難以抗拒呢份誘惑㗎！</fontstyle></spanclass></p><p><spanclass><fontstyle>設備豪華一絲不苟  &#13;<br> 咪以為車價便宜出一截，座艙鋪排定必刪減咗不少設備；惟車廂四周所見，前後兩排座椅除由原廠高級真皮鑲嵌而成之外，兩旁重有不少桃木修飾，而一對前座更備有全方位電控。再者，設備配搭亦見齊全，除四門電窗、門邊電鏡及電天窗外，還有遙控音響、定速巡航及免提電話裝置，當然唔少得重有原廠恒溫冷氣，同埋高級音響組合啦！</fontstyle></spanclass></p><p><spanclass><fontstyle>2.5V6偈順滑扭力好  &#13;<br> 新款S-Type2.5V6最受車迷注目嘅，相信會係一台新加入嘅2.5公升V6DOHC引擎，佢除咗較原有一台3.0公升V6偈，除響評稅時有利買家之外，本身寧靜順暢嘅運轉表現，加上低轉高扭力演繹，亦令人對其給予頗高評價；其次，一套6前速ZF自動波箱，重附有Sport模式選擇，令行車倍見順滑有力之餘，一套主動式電子TCS及DSC裝置，匹配埋高剛性嘅四輪懸掛、碟式制動器，以及ABS連EBD裝置，除行車循迹性高外，亦能予人有無後顧之憂呢！</fontstyle></spanclass></p><p><spanclass><fontstyle>記者試後簡評  &#13;<br> 呢部全新S-Type2.5V6造型典雅富吸引力外，換裝一台2.5公升V6偈（右圖）後表現柔韌有勁度；而頂級SE版設備豪華講究之餘，就連其預展車價亦極具誘惑感呢！</fontstyle></spanclass></p><p><spanclass><fontstyle>積架S-Type2.5V6SE規格  &#13;<br> 引擎：2497ccV6DOHC&#13;<br> 馬力：200ps/6800rpm&#13;<br> 扭力：25.0kgm/4000rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：225/55ZR16PirelliP6000&#13;<br> 尺碼：4877×1818×1447mm&#13;<br> 軸距：2909mm；車重：1663kg&#13;<br> 0-100公里：9.9秒；極速：225km/h&#13;<br> 平均耗油：10.3L/100km&#13;<br> 新車售價：$437,900（預展價）&#13;<br> 車輛提供：積架香港（25200989）</fontstyle></spanclass></p></body></html>