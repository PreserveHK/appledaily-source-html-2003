<html><header><meta charset="utf-8"><title>形象健康唱得玩得<br>Boy'Z運動至上</title></header><body><h1>形象健康唱得玩得<br>Boy'Z運動至上</h1><p>兩個陽光大男孩──BOY'Z的Kenny（關智斌）與Steven（張致恒），拿着籃球，第一件事就是鬥波。兩個人打One-on-one，在五球內誰入球最多，就可以贏一罐汽水（誰勝誰負文後揭盅）。雖然兩人各有不同喜好，Kenny愛打壁球，Steven鍾情籃球，但兩人不約而同認為運動絕對唔少得。	文：徐嘉華　圖：劉耀輝　鳴謝：SuperX（服裝）、DickeyBlue(Chin.G)（髮型）</p><p><spanclass>關於Kenny……&#13;<br> 忽然愛上壁球 &#13;<br> Kenny：「『運動』好似返工，不可以無。我中學才開始玩運動，當時讀的男校中學一定要我們選一個運動，我選了足球。兩年多前開始愛上壁球，好鍾意它的『速度感』及一些刁鑽的打法，每次做運動都好enjoy。」<br> &#13;<br> <spanclass>擴胸增磅 &#13;<br> Kenny：「我鍾意鋼條型，有胸肌的就好弗了。不可以好似我咁完全無胸（現正努力做擴胸的運動），我個腹部都算合格，但希望膊頭可以橫一點，還有我太瘦，現在積極增磅。」<br> &#13;<br> <spanclass>關於Steven……&#13;<br> 籃球癮隨時發作 &#13;<br> Steven：「我細細個就打籃球、踢足球、甚至試過打欖球同排球；『運動』好似我們的血一樣，一定要流動，不可以缺少。我們現在工作好忙，都是運動令我們看上去仍然好精神。」Steven話今次採訪後，令他的籃球癮又回來了，只是何時又抽出時間打籃球，就不得而知了。<br> &#13;<br> <spanclass>方中信有型又好弗 &#13;<br> Steven：「我覺得方中信是個好『弗』的人，有型、大隻、又靚仔，我見過他真人，覺得他超型、又弗。」<br> &#13;<br> <spanclass>兩人唔認弗話得6分 &#13;<br> 如果十分滿分，他們兩人都給自己「弗」的分數為六分。&#13;<br> Kenny：「其餘的四分就是要增磅，希望去到一百三十七磅左右。」&#13;<br> Steven：「我欠的四分就是……（說時他立刻拉起波衫，露出那未合格的肚腩）要減肚腩，最好沒有暗瘡。」</spanclass></spanclass></spanclass></spanclass></spanclass></p><p><spanclass>Kenny飲食篇 &#13;<br> 早餐：中式（粥、蘿蔔糕）/西式（麵包）、全脂奶（增磅中）&#13;<br> 午餐：豆苗、一碗麵&#13;<br> 下午茶：糖水/飯&#13;<br> 晚餐：魚/雞、菜（腐乳通菜/白菜仔）、飯、湯&#13;<br> 消夜：（無這個習慣，但真的肚餓，就食梳打餅、飲牛奶）&#13;<br> 每日一定要食：維他命C、白肉（如魚、雞）&#13;<br> 一定要飲：水、鮮榨橙汁&#13;<br> 最鍾意的食物：中式牛柳&#13;<br> 最鍾意的水果：菠蘿&#13;<br> 一定不吃：洋葱、葱、芫荽&#13;<br> 早午餐：清湯豆苗、牛筋腩河、熱菜蜜&#13;<br> 下午茶：（口痕才食）&#13;<br> 晚餐：（食父母留的餸）肉類、菜類、飯、湯&#13;<br> 最鍾意的食物：醬爆貢丸、水餃&#13;<br> 最鍾意的水果：榴槤、香蕉、菠蘿、芒果&#13;<br> 一定不吃：洋葱、葱<br> &#13;<br> <spanclass>後記 &#13;<br> 原來這場「比賽」是兩人認識年多兩年來第一次同場較量。你猜誰勝？貼士是：渴望有一天與「小旋風」趙詠賢同場較量的Kenny，只是中學小息時用打籃球消磨時間。Steven由小學玩籃球玩到大，是標準籃球迷。最後，當然是工多藝熟的Steven，以二比○擊敗自言「有姿勢無實際」的Kenny。</spanclass></spanclass></p></body></html>