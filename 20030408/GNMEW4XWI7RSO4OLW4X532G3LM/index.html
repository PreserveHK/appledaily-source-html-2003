<html><header><meta charset="utf-8"><title>折讓大息率高<br>股路縱橫：嘉里買得過</title></header><body><h1>折讓大息率高<br>股路縱橫：嘉里買得過</h1><p>美軍向巴格達推進，如入無人之境，市場料戰事好快完結，刺激股市大幅造好，恒指連續第2日勁彈，收市8962，升139點，成交64億元，期指低水37點。恒指一舉而升越10日線（8821）和20日線（8909），短期升勢可持續，向50日線（9089）推進，此水平亦為下降軌所在，阻力頗大。&#13;<br> 跌穿8700支持後，人人預期市勢會大跌，恒指無疑曾跌落8500，但反彈之勢更急，太多人睇好或睇淡，大市每反其道而行，今次又一證明。戰爭利好因素消化，非典型肺炎不利影響將再主導大市，短期反彈完成後，恒指會繼續尋底。&#13;<br> 非典型肺炎打擊零售業，商人紛紛要求減租，共度困境，投資物業佔較大比重的地產公司，股價都有壓力，恒隆地產（101）因淘大花園事件而首當其衝，股價再跌0.25元，希慎（014）未能跟市上升，新地（016）收38.6元，只升0.3元；而嘉里建設（683）除息後收6.55元，跌8仙。<br> &#13;<br> <spanclass>今年業績料更理想 &#13;<br> 特別提到嘉里，冇其他原因，只係噚日同芬佬傾開，佢有意無意間講到呢隻股票，話唔怕揸少少，等食大茶飯。呢隻係實力股，PE雖然超過11倍，但息口有4.5厘，最重要一點，係嘉里嘅股東資金210億元，每股資產淨值17.94元，股價大幅折讓63%！&#13;<br> 唔少人當嘉里係地產公司，地產冇錯係核心業務，但其他業務比重亦不輕。02年（12月年結），營業額51.56億元，升2.4%，獲利6.6億元，升66.8%，每股盈利0.56元，升64.3%。香港地產業務虧損2405萬元，內地地產項目獲利2.03億元，升2.6%；物流業獲利1.67億元，升192%；國際業務獲利4591萬元，升43.2%；基建獲利1.01億元，減53.2%；物業管理獲利6945萬元，升236.1%。去年，集團為本港地產撥備2.6億元（01年已撥備3.6億元），重估投資物業值165.6億元。&#13;<br> 嘉里係一家綜合業務公司，非典型肺炎對香港地產影響，暫難估計，但嘉里其他業務料可保持增長，特別是內地地產項目主力在上海，售價有保證，03年盈利應更理想。&#13;<br> 郭兆誠</spanclass></p></body></html>