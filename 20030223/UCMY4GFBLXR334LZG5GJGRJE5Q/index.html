<html><header><meta charset="utf-8"><title>其他新搞作</title></header><body><h1>其他新搞作</h1><p><spanclass><fontstyle>一門兩舖新意念  &#13;<br> 喺佐敦有「老歌」伴食嘅「澳門麗都茶餐廳」，近日玩「一門兩舖」，𠵱家除咗叫「麗都」，亦可叫佢做「台灣牛肉麵」，裏面唔只供應地道茶餐廳食品同澳門葡國菜，重增設好多台式美食。&#13;<br> &#13;<br> 店名：澳門麗都茶餐廳/台灣牛肉麵&#13;<br> 電話：27709166&#13;<br> 地址：佐敦白加士街119-127號地下&#13;<br> 營業時間：24小時</fontstyle></spanclass></p><p><spanclass><fontstyle>自創新派菜怪味雞  &#13;<br> 門口有個大「皇后」招牌夠搶眼外，入面嘅食物品種亦有好多選擇，好似自創「麥包香蕉多士」同埋「怪味雞」都夠晒特別，重有「忌廉溝鮮奶」，唔係好多茶餐廳有得飲。&#13;<br> &#13;<br> 店名：皇后茶座&#13;<br> 電話：27812372&#13;<br> 地址：九龍彌敦道518-518號A&#13;<br> 營業時間：7:00am-2:00am</fontstyle></spanclass></p><p><spanclass><fontstyle>鮮「包」加「百搭飯」  &#13;<br> 開咗16年嘅「永發茶餐廳」每日下午兩點開始，就會飄來陣陣出爐麵包香，而兩點半至五點半「下午茶時段」，更會「歎茶送鮮包」，出爐麵包加香滑奶茶，簡直係絕配，而佢哋另一絕配，係喺十幾種蔬菜同十幾種肉類入面各選其一，炒出鑊氣碟頭「百搭飯」。&#13;<br> &#13;<br> 店名：永發茶餐廳&#13;<br> 電話：27703626&#13;<br> 地址：油麻地廣東道847-849號地下&#13;<br> 營業時間：6:30am-8:00pm</fontstyle></spanclass></p><p><spanclass><fontstyle>打魚蛋畀你睇  &#13;<br> 小記聽人講過，如果你睇到人打魚蛋你一定唔敢食，但係呢間「厚德茶餐廳」就真金不怕洪爐火，畀你睇晒成個打魚蛋嘅新鮮清潔過程，而佢哋唔只魚蛋正，其他丸都好新鮮彈牙，食魚蛋唔一定係香港仔專利。&#13;<br> &#13;<br> 店名：厚德茶餐廳&#13;<br> 電話：27018348&#13;<br> 地址：將軍澳厚德邨厚德商場地下H85舖&#13;<br> 營業時間：7:00am-11:30pm</fontstyle></spanclass></p></body></html>