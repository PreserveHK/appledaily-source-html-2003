<html><header><meta charset="utf-8"><title>奀挑鬼命先有時代感?!<br>Shine通街打籃球夠健康</title></header><body><h1>奀挑鬼命先有時代感?!<br>Shine通街打籃球夠健康</h1><p>熱愛打籃球的Shine雖然沒有六嚿腹肌，但因為他們的身形與時下青年相似，加上形象健康，充滿青春氣息，故馬拉松服裝專門店最近看中他們做廣告代言人，專門推廣籃球服裝，日前已率先拍了一輯打籃球的硬照。</p><p>最近Shine應馬拉松運動服裝專門店之邀，擔任為期一個月的硬照廣告代言人，該店知道Shine喜歡打籃球，形象又健康，因此該店認為由他們來推介新推出的籃球運動服系列是最適合的，所以力邀他們在日前拍了一輯穿籃球運動服的硬照。<br> &#13;<br> <spanclass>形象切合要求 &#13;<br> Shine初時知道有運動服裝店邀拍廣告，兩人都擔心身材不夠健碩，又沒有腹肌，不明白為何被看中，Shine經理人錢小蕙昨日說：「廣告商就係鍾意佢兩個嘅身材似時下嘅年輕人，因為時下年輕人都唔係好大隻，所以佢兩個嘅形象都幾切合要求。今次酬勞亦係相當滿意，其實錢都係其次，我覺得最緊要宣傳攻勢要做得好，呢排所有馬拉松專門店都會擺滿Shine嘅宣傳海報同人形紙板公仔。」<br> &#13;<br> <spanclass>唔介意拍床戲 &#13;<br> 前晚無綫播出的《飄洋愛海名家小說》，Shine亦有份演出，在節目中Shine成員黃又南有一場赤裸上半身的鏡頭，前晚節目播出後，又南收到不少朋友致電問他為何拍電視節目竟如此大膽，又南昨日在電話中說：「我覺得劇情有需要咪做囉！拍戲大膽啲有乜所謂，之前我拍電影《香港有個荷李活》扮扯皮條都係咁啦！如果將來要拍床上戲，甚至扮同性戀者，我都唔會介意。」</spanclass></spanclass></p></body></html>