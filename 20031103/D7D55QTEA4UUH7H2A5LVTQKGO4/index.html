<html><header><meta charset="utf-8"><title>AVcam300拍80小時有聲有畫MPEG4</title></header><body><h1>AVcam300拍80小時有聲有畫MPEG4</h1><p>ARCHOSAV340係現時市面最強「數碼錢包」，內置40GB硬碟，可以儲20萬張高解像相片（300萬像素），再加埋可以將「紅白黃線」視像訊號，直壓成MPEG4影像檔案，同硬碟式MP3機功能，儼如一部流動影音娛樂專機。&#13;<br>不過AV340功能將進一步升級，因為一部為佢度身定做嘅AVcam300外置配件，將會再予佢330萬像素、兼3倍光學變焦嘅數碼相機功能；筆者試用時發覺拍攝質素唔錯，有齊內置閃燈、白光平衡同加減EV值等選項，真係隨時抵得上一部中檔數碼相機質素！&#13;<br>另外AVcam300還有數碼攝錄機功能，影音檔案會以現時最流行的MPEG4儲存格式；最高解像度為320×240/25fps，畫質有如VCD，拍攝時間亦超長，用盡40GB硬碟，可以拍到80小時有聲有畫影片，閒閒哋玩一個7日旅行，都夠你使有餘！&#13;<br>&#13;<br>記者、攝影：朱崇德</p><p><b> DCWorld</b> &#13;<br> 電話：27810513&#13;<br> 地址：旺角山東街47-51號星際城市2樓222號舖</p></body></html>