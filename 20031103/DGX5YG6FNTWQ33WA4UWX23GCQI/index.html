<html><header><meta charset="utf-8"><title>波鞋Guide：ZoomGeneration賣點限量版</title></header><body><h1>波鞋Guide：ZoomGeneration賣點限量版</h1><p>美國時間十月二十六日係Nike跟勒邦占士的大日子，LJ23系列廣告正式播放，小弟身在北京也急不及待download來睇，呢個廣告有啲似AJXII。內容係騎士對帝王（Kings鬥KingJames！）。LJ所穿的正是ZoomGeneration，但全片沒有closeup對鞋，其實這對鞋在美國時間上月二十九日曝光，但香港早一日已經有，網上更一早有鞋辦睇；綜合網友評價：劣評如潮！<br> &#13;<br> <spanclass>風格與服裝系列不符 &#13;<br> 撇除一切機能和科技，第一眼見ZoomGeneration，就覺得太普通，似TeamShoes多過SignatureMode；鞋身設計既唔係old-skool，又唔係hi-tech，與走HipHop路線嘅LJ23服裝系列格格不入！&#13;<br> 不過Nike的宣傳攻勢再使出慣用絕招──限量版！限量版以紅、白為主色，並繡上LJ首場主場戰日期11-5-03，全球僅數個城市有售，香港竟然有四十對咁大把，只限網上訂購，先到先得。&#13;<br> 其實LJ正式亮相NBA也有啟示：中距離欠準，但傳球視野廣闊，比Magic，Penny更強壯的控衞，得分能力媲美新人時的MJ和AI。我諗其產品未必能立即大熱賣，但正如Nike和騎士的盼望一樣，buy的是LJ的潛力。&#13;<br> 或許十年八年之後，你先領悟到原來ZoomGeneration好正，要用天價才可買番，好似你今日想買AirJordanI一樣！&#13;<br> 《波鞋Guide》以後每周一同大家見面！&#13;<br> Hleung，hk-kicks.com頭目，最愛佐敦同柏賓，最怕寫字。&#13;<br> Email:<ahref>hleung@hk-kicks.com </ahref></spanclass></p></body></html>