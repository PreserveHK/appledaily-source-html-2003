<html><header><meta charset="utf-8"><title>首部64和弦手機<br>PIONQ9926萬色彩芒打孖上</title></header><body><h1>首部64和弦手機<br>PIONQ9926萬色彩芒打孖上</h1><p>40和弦手機已經叫人聽得如癡如醉，不過手機就如高級音響，愈玩愈High；最新規格已提升至64和弦，但率先推出嘅並非和弦始祖三星，而係其同鄉但在港名不經傳的PION——Q99。唔單止聲靚過人，更是全港首部配備雙26萬色彩芒，外芒都有成1.28吋大，以後影相再唔使對住鏡仔或者超MiniDisplay！&#13;<br>&#13;<br>記者：劉耀祥　攝影：黃子偉、劉耀祥　Model：Cali</p><p>制式：GSM900/1800雙頻&#13;<br> 顯示器：（外）26萬色/128x128像素/TFT&#13;<br> 	（內）26萬色/128x160像素/TFT&#13;<br> 鏡頭：30萬像素&#13;<br> 功能：64和弦、GPRS、WAP、MMS、錄音&#13;<br> 備用時間：100-150小時&#13;<br> 通話時間：2-3小時&#13;<br> 體積：85×41×22mm&#13;<br> 重量：90克&#13;<br> 售價：$4,280&#13;<br> 查詢：23987320（鉑匯科技）</p><p>自稱為韓國第三大手機廠的PION，對香港人絕對陌生，不過首部到港手機Q99就絕對唔簡單，26萬色彩芒手機登陸香港唔夠兩個月，PION就一於玩大佢，單挑各路26萬色廠商，將Q99加入內、外雙26萬色TFT彩芒；外芒有1.28吋、內芒則為1.8吋，不論睇來電大頭相定睇MMS都相當舒服。</p><p><spanclass><fontstyle>26萬外芒睇SMS  &#13;<br> Q99在使用方便度，亦十分為用家設想，只要㩒實機身側音量掣，就可以直接喺外芒顯示通話紀錄及收信箱，睇SMS都唔使打開部機。PION亦為Q99度身訂做精采介面，功能表全部以動畫顯示，睇功能表就好似睇動畫。雖然動感十足，不過每揭一頁有配音「附送」，若果喺巴士地鐵長期㩒都頗擾人。</fontstyle></spanclass></p><p><br> &#13;<br> <spanclass><fontstyle>64和弦交響樂開機聲  &#13;<br> 打着64和弦旗號登陸香港的Q99，絕對令人有衝動去開機親自監聽，而Q99亦深明此道，一開機就整咗段超複雜嘅「混音交響樂」，音色清脆之餘，高低音都交足功課，最後再嚟個震撼鼓聲結尾，令人再無懷疑64和弦威力。&#13;<br> 唔使入歌仔，Q99亦已內置多首和弦曲目，當中最破格首數以人聲、狗聲做來電音樂；其他諸如鍵盤聲、揭機聲，亦都可以用和弦襯番。未知是否心理作用，手機在通話質素上亦同樣出色，通話中人聲聲調柔和，並冇突兀及硬邦邦的人聲，要求靚聲的用家就適合不過。</fontstyle></spanclass></p><p><br> &#13;<br> <spanclass><fontstyle>唔使打開相照影  &#13;<br> 既然用得上26萬色彩芒，就一定唔少得影相「分唇」，Q99內置30萬像素鏡頭，最高解像度達640×480。雖然像素方面並未有驚人突破，不過Q99於UserFriendly方面則落足心機，皆因機側音量掣為影相快速掣，㩒實就可以開啟影相功能，唔使打開機就可以影相。Q99內置有10多款相框，外芒內芒都可以喺影相時加相框，總有一款啱用。除了影相之外，Q99亦都有「影相附件」，鏡頭下就有個閃光燈，近距離補光都得，最好玩就係㩒實個掣就會變電筒，戲院車廂等黑暗環境就最啱用。</fontstyle></spanclass></p></body></html>