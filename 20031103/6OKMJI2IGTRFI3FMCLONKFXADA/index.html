<html><header><meta charset="utf-8"><title>新車速報：<br>變臉加裝備新版豐田Picnic再度出戰</title></header><body><h1>新車速報：<br>變臉加裝備新版豐田Picnic再度出戰</h1><p>近年，城中炙手可熱嘅家庭式MPV車款，截至今年9月底，在港銷量高達646部，難怪令一眾同級對手為之眼紅。然而，豐田代理為鞏固Picnic嘅地位，剛啱重引入全新2004年新版，設備有進一步提升之餘，外形重變得更富活力及時尚感，難得底盤配搭還有強化及提升，令一眾車迷又怎可以抗拒呢！&#13;<br>記者、攝影：陳偉林&#13;<br>ImageGirl：Renee（Imagine）</p><p>豐田Picnic嘅成功，除咗車迷認同車廠嘅出品，能予人有信心及十足可靠感之外，香港代理以同級至大車身尺碼，匹配上用家至合意嘅2.0公升偈，而車價則只係20萬元上落，自然響一眾對手中，倍見突出及有號召力啦！&#13;<br> &#13;<br> <spanclass><fontstyle>賣相有型切合潮流  &#13;<br> 而全新Picnic之所以令人難於抗拒，皆因佢換裝有全新前後泵把連氣霸外，重有突出嘅新款大燈及鬼面罩組合，加埋車尾一對有相呼應感嘅尾燈配搭，睇落又真係有型又In㗎！</fontstyle></spanclass></p><p><spanclass><fontstyle>同級至闊落座艙  &#13;<br> 講到車廂鋪排，三排七座位擁有寬敞嘅空間感之餘，中、尾排收摺起來，重能夠營造出闊大嘅載物空間；再者，既有全新防雨滴門邊電鏡，又有雙天窗、前後恒溫冷氣連獨立送風、高級音響系統，少不了重有雙安全氣袋裝置，都可謂一應俱全又講究㖭！</fontstyle></spanclass></p><p><spanclass><fontstyle>新懸掛有更佳操控表現  &#13;<br> 新車沿用一台2.0公升直4VVT-i偈，輸出平均有力外，重有慳油嘅特性。難得新車重換裝有電子油門配搭，令加速感輕柔有勁，完全不費吹灰之力。其次，新車重改換上全套懸掛配搭，令行車倍見平穩又見支持力；加埋四輪碟煞、ABS連EBD裝置，重每見有收放自如之感呢！</fontstyle></spanclass></p><p><spanclass><fontstyle>記者評語  &#13;<br> <spanclass><fontstyle>新版設備夠齊全  &#13;<br> 屬Facelifted新版嘅豐田Picnic，唔單止外形變得時尚更富活力，設備較前亦見講究齊備，加上切合市場要求嘅三排七座位及2.0公升組合，相信會進一步提升全年總銷量。而全新懸掛配搭，匹配電子油門設計，行車既穩定之餘，加速感亦見從容敏捷。</fontstyle></spanclass></fontstyle></spanclass></p><p><spanclass><fontstyle>坐得舒適隔音出色  &#13;<br> 除新車富動感嘅賣相有號召力外，當中一對頗有神氣嘅大燈，亦見魅力盎然又吸引；車廂三排座位重好闊落，設備齊全之餘，響寧靜嘅環境下聆聽悠揚樂曲，實在係一件賞心樂事。</fontstyle></spanclass></p><p><spanclass><fontstyle>豐田PicnicLuxury規格  &#13;<br> 引擎：1998cc直4DOHC&#13;<br> 馬力：150ps/6000rpm&#13;<br> 扭力：19.6kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R15MichelinEnergyGresaX&#13;<br> 尺碼：4690×1760×1675mm&#13;<br> 軸距：2825mm；車重：1490kg起&#13;<br> 新車售價：$198,450（標準版）&#13;<br> 車輛提供：皇冠汽車（23054555）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>三菱Grandis  &#13;<br> 引擎：2378cc直4SOHC&#13;<br> 馬力：165ps/6000rpm&#13;<br> 扭力：22.1kgm/4000rpm&#13;<br> 尺碼：4755×1795×1655mm&#13;<br> 軸距：2830mm；車重：1620kg&#13;<br> 新車售價：$229,800起&#13;<br> 查詢：環宇汽車（27211111）&#13;<br> 簡評：近期一款熱賣嘅新款中型MPV，無論性能及設備配搭，亦見出眾講究，對比起車價重好有吸引力㖭！</fontstyle></spanclass></fontstyle></spanclass></p><p><spanclass><fontstyle>本田Stepwgn2.0  &#13;<br> 引擎：1998cc直4DOHC&#13;<br> 馬力：160ps/6500rpm&#13;<br> 扭力：19.5kgm/4000rpm&#13;<br> 尺碼：4680×1725×1845mm&#13;<br> 軸距：2805mm&#13;<br> 車重：1530kg&#13;<br> 新車售價：$199,800（標準版）&#13;<br> 查詢：合群汽車（23802231）&#13;<br> 簡評：同期Odyssey未及轉款，代理意圖用Stepwgn挑戰Picnic地位，勝在款新車廂空間又闊落，兼且重可以坐到八人。</fontstyle></spanclass></p></body></html>