<html><header><meta charset="utf-8"><title>消費BestBuy：鹹蛋超人大特賣<br>$99買12吋巴魯坦星人</title></header><body><h1>消費BestBuy：鹹蛋超人大特賣<br>$99買12吋巴魯坦星人</h1><p>大隻佬被仇恨的心魔煩擾多年，你呢？你心入面又係咪有隻Shopping心魔？今日觀塘首影「鹹蛋超人大特賣」，主角乃一班鹹蛋超人，配角一樣強勁，有超合金、果子、巴士等等玩具，Cast確實吸引，斷估你都會抵受唔住引誘，一掃呢個03年最佳平價場，唉！俾自己心魔咬住唔放，荷包實大出血喇。&#13;<br>&#13;<br>記者：張銘恩　攝影：莫彥聰&#13;<br>模特兒：Piko（RichStrategy）</p><p>今次特賣場主角乃鹹蛋超人，產品種類當然唔少，包括大膠、扭蛋、重有各類用品小物，最平由3折起，各位鹹蛋迷請留意，呢度只收現金，唔該㩒定錢入場，搶手貨手快有手慢無，蘇州過後無艇搭㗎喇。</p><p><spanclass><fontstyle>扭蛋超人益街坊  &#13;<br> 特價：$20　原價：$70&#13;<br> Part31鹹蛋超人扭蛋，1套7隻，公仔造型威武，手工精細，老闆好大方話要以蝕本價益街坊，機會難逢，鹹蛋超人Fans咪錯過。</fontstyle></spanclass></p><p><spanclass><fontstyle>殺氣怪獸大膠  &#13;<br> 特價：$49　原價：$78至$98&#13;<br> 大大隻電王同古代怪大膠，殺氣騰騰，用嚟砌情景夠晒震撼，50蚊唔使就可以搬返屋企，抵玩。</fontstyle></spanclass></p><p><spanclass><fontstyle>可活動巴魯坦星人  &#13;<br> 特價：$99　原價：$199&#13;<br> 巴魯坦星人12吋Figure，上色細緻，但上重下輕，要企定定有點難度，不過關節可動，可玩性即時提高。</fontstyle></spanclass></p><p><spanclass><fontstyle>細緻情景果子  &#13;<br> 特價：$100　原價：$200&#13;<br> 1套10隻情景果子，細緻位做得不錯，$100全套，即平均只需1隻$10，平到笑。</fontstyle></spanclass></p><p><spanclass><fontstyle>Q版床頭燈  &#13;<br> 特價：$35　原價：$69&#13;<br> Q版造型立體膠燈，使用2粒筆芯電，唔着燈當精品裝飾，做床頭燈也不俗。</fontstyle></spanclass></p><p><spanclass><fontstyle>迷你錢罌仔  &#13;<br> 特價：$20　原價：$40&#13;<br> Q版鹹蛋超人錢罌，1套4隻全部「矮得得」，可愛非常，半透明，儲咗幾多錢，一清二楚喇。</fontstyle></spanclass></p><p><spanclass><fontstyle>Q版銅製匙扣  &#13;<br> 特價：$80　原價：$120&#13;<br> 1套6款銅製Q版匙扣，3隻超人加3隻怪獸，造型不算十分精美，但勝在夠硬淨耐用、襟磨襟刮，粗用都唔心痛。</fontstyle></spanclass></p><p><spanclass><fontstyle>同場抵買超合金  &#13;<br> 特賣場重有大量其他種類玩具大減價，其中幾款超合金非常吸引，總有款啱你心水啩？&#13;<br> &#13;<br> <spanclass><fontstyle>金光閃閃鐵甲萬能俠  &#13;<br> 特價：$300　原價：$680&#13;<br> 鐵甲萬能俠全金版，乃超合金魂系列中的唯一金版，8吋高身軀加上地台，求其一個Pose都咁Grand。</fontstyle></spanclass></fontstyle></spanclass></p><p><spanclass><fontstyle>復刻細版超合金  &#13;<br> 特價：$45　原價：$90&#13;<br> The超合金細版復刻系列，約3吋高，角色包括小露寶、鐵甲萬能俠、三一萬能俠、鋼鐵老師及百勝龍，全部半價有交易。</fontstyle></spanclass></p><p><spanclass><fontstyle>罕有台版可動戰士  &#13;<br> 特價：$280　原價：$550&#13;<br> 來自台灣嘅特別版可動戰士高達，香港只有少量，絕對值得收藏。主色白色，唔揸激光劍改拎流星鎚，擺個Pose都型仔過人，加埋咁多零碎配件，有排玩喇。</fontstyle></spanclass></p><p><spanclass><fontstyle>果子玩意勁Cutie  &#13;<br> 不得不服日本仔，以不同國家食品為系列主題嘅果子玩意，超級精緻可愛！每系列有10款，每款中又由數件配件組合而成，手工及造型製作認真。&#13;<br> &#13;<br> <spanclass><fontstyle>為食中華街  &#13;<br> 特價：$100　原價：$220&#13;<br> 以中華街為主題，菜式包括北京填鴨、點心、炒飯、魚翅、功夫茶等等，連筷子湯匙等食具都兼顧埋。</fontstyle></spanclass></fontstyle></spanclass></p><p><spanclass><fontstyle>撚手日本菜  &#13;<br> 特價：$100　原價：$220&#13;<br> 點少得日本菜？和食三味為主題的系列佳餚有定食、壽司、魚生、冷麯等，Yummi！</fontstyle></spanclass></p><p><spanclass><fontstyle>其他抵玩精選  &#13;<br> <spanclass><fontstyle>限量版巴士  &#13;<br> 特價：$80　原價：$150至$280&#13;<br> 老闆將自己私人珍藏──一堆1:76限量版模型巴士賤賣，當中有香港首架環保巴士、首架城巴及已成歷史嘅中巴等，儲漏了今次快快補貨。</fontstyle></spanclass></fontstyle></spanclass></p><p><spanclass><fontstyle>熱賣中星矢  &#13;<br> 特價：$60　原價：$100&#13;<br> 黃道十二宮Part3，黃道十二宮系列的最後一集，角色有山羊座、射手座、水瓶座、雙魚座4個星座，還有冰河及穿着射手座黃金聖衣嘅星矢，市面仍在熱賣，只限於本星期六（11月8日）發售。</fontstyle></spanclass></p><p><b> 鹹蛋超人大特賣詳情</b> &#13;<br> 日期：即日起至11月25日&#13;<br> 時間：12:00nn至7:00pm&#13;<br> 地點：觀塘駿業里10號業運工業大廈6樓F室&#13;<br> 電話：24098887&#13;<br> 備註：只收現金</p></body></html>