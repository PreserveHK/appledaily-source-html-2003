<html><header><meta charset="utf-8"><title>改編德國名片鬧雙胞<br>華仔快樂謊言𠱁葉德嫻</title></header><body><h1>改編德國名片鬧雙胞<br>華仔快樂謊言𠱁葉德嫻</h1><p>囊括八項德國電影大獎的德國片《快樂的謊言》，獲兩位本港導演嚴浩和張同祖睇中，同時欲開拍中文版。嚴浩表示雖和張同祖老友，但自己會爭取到底，並打算以「7.1大遊行」作背景，並屬意劉德華和葉德嫻擔演。</p><p>下周在港上映的德國片《快樂的謊言》，囊括德國電影頒獎禮八項大獎，包括最佳電影、導演、男主角、男配角及柏林影展藍天使獎，故事以德國統一作背景，講述男主角的母親昏迷八個月後奇迹甦醒，孝順仔不想母親受打擊，欺騙母親仍是共產政權統治，為了圓謊，他被迫左瞞右騙，過程輕鬆惹笑。&#13;<br> 導演嚴浩和張同祖同時睇中該劇本，打算開拍中文版，該片的播映權和版權屬安樂電影公司擁有，嚴浩接觸過安樂的總經理李玉蘭，而張同祖則斟洽了安樂老闆江志強，雙方都獲口頭答應，結果鬧雙胞，安樂方面非常頭痛，為不想得失其中一方，遂提議兩導演合作拍攝該片。<br> &#13;<br> <spanclass>兩導演難合作 &#13;<br> 記者聯絡到身在蘇州的嚴浩，他表示雖然和張同祖是相識多年的好友，但是兩個導演很難合作，他會極力爭取該片的版權，並打算以「7.1大遊行」作拍攝背景，嚴浩笑說：「最衰都係安樂，又應承我，又應承祖哥。我睇完個古仔好感動，即時令我諗起香港『7.1大遊行』，當時我喺美國，連美國人都覺得好震撼。我覺得香港人有尊嚴、有原則、有勇氣，成個遊行都冇騷亂，香港人係異類動物。電影係反映生活，講政治會好討厭，但呢個故事好巧妙咁帶出咗政治背景，好社會性，亦好人性。」&#13;<br> 嚴浩續說：「我心目中想搵劉德華做男主角，因為佢好孝順，有說服力，而女主角就想搵葉德嫻，佢哋合作嘅《法內情》，至今令人印象深刻。」&#13;<br> 嚴浩又表示不怕此戲會有政治敏感，他表示相信內地會愈來愈開放。&#13;<br> 採訪：張止寒&#13;<br> 攝影：胡比</spanclass></p></body></html>