<html><header><meta charset="utf-8"><title>電腦新產品：<br>acer鎂鋁合金超輕Notebook單手拎得起</title></header><body><h1>電腦新產品：<br>acer鎂鋁合金超輕Notebook單手拎得起</h1><p>SlimNotebook不嬲都強調夠細夠輕，所以各大廠商唔單止喺體積上各出奇謀，就連製造物料都非常講究，就好似acer最新嘅TravelMate370，12.1吋顯示器及FullSize鍵盤，用SlimNotebook都有大機感覺，最緊要就係全機外殼以鎂鋁合金製造，令機身重量只有1.7kg，就算女仔都可以一隻手拎得起。&#13;<br>&#13;<br>記者：劉耀祥　攝影：陳偉強&#13;<br>ImageGirl：Kendy（CoolFactory）</p><p>買SlimNotebook的用家多數追求體積要細，若果重量都夠輕就更加Perfect。acer新聞稿話TravelMate370只重1.7kg，已經令人有所期待，實物到手就即時拎上手秤一秤，感覺的確相當輕巧，唔單止記者單手都拎得起，就連靚女Model都可輕輕鬆鬆，單手拎住嚟影相，相信以鎂鋁合金作為外殼物料的TravelMate370，的確成功令重量大大減輕，對於需要成日拎住部Notebook四圍走嘅用家就絕對適合。體積同本雜誌咁上下大嘅TravelMate370，顯示器用上12.1吋，不過鍵盤就用上大Size，接近All-in-OneNotebook嘅Size，並未因為要遷就機身體積而將鍵盤縮細，輸入文字更加爽手。</p><p><spanclass><fontstyle>2.5小時即充滿電  &#13;<br> 電力問題向來都令Notebook用家相當頭痛，不過自Centrion處理器面世之後，連續用幾個鐘頭亦變得等閒。TravelMate370所採用Centrino處理器，令使用時間長達5小時，足夠睇兩套電影。雖然電池使用時間長，充電時間亦相對變得較長，不過TravelMate370的特快充電，只要2.5小時就可以充滿電，用家唔使等充電等到悶。現時所有Centrino處理器Notebook都已經內置802.11b無線上網，TravelMate370亦都唔例外，拎住佢周街上網收發電郵都冇問題。機面設有快速掣，可隨時開關Wireless上網功能，令Notebook可進一步慳電。</fontstyle></spanclass></p><p><spanclass><fontstyle>睇戲聽5.1聲道  &#13;<br> 擴充性對Notebook嘅重要不容置疑，所以TravelMate370機身四周都布滿不同擴充位，除一般PCMCIA、USB、IEEE1394及VGA輸出之外，更設有同軸光纖輸出，用家可以接駁5.1聲道喇叭，用Notebook睇戲都可以聽靚聲。而TravelMate370對時下數碼相機及PDA都照顧周到，機身設有「一槽三用」，即係一個槽就可以插SD、MMC或者MemoryStick，方便之餘亦夠晒慳位。內置軟件方面，TravelMate370內置《NotebookManager》，機內各種硬件設定，以及密碼都可以一次過搞掂，大大增加方便度。</fontstyle></spanclass></p><p><b> acerTravelMate370Profile</b> &#13;<br> 處理器：Centrino1.4至1.7GHz&#13;<br> 晶片組：Intel855GM晶片組&#13;<br> 記憶體：256MBDDR266&#13;<br> 顯示器：12.1吋&#13;<br> 顯示卡：Intel855GM3DAGP&#13;<br> 硬碟：40GB&#13;<br> 使用時間：5小時&#13;<br> 體積：273×231×24mm&#13;<br> 重量：1.7kg</p></body></html>