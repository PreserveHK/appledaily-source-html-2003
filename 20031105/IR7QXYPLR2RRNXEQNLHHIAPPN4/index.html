<html><header><meta charset="utf-8"><title>701收料站：海天勿過份憧憬</title></header><body><h1>701收料站：海天勿過份憧憬</h1><p>昨日最多人談論的股份，相信係軟庫發展（648）莫屬。軟庫令人注目的地方，唔係股價大升21.25%，而係成交股數高達26億股，金額亦高達2.44億元，超過佔軟庫已發行股數的四分之三，認真唔簡單。&#13;<br> 經紀陳話，此乃傳統智慧中，大戶沽貨，愈沽愈高的一個例證。由於大股東日本仔講到明唔再玩落去，要將咁大批貨沽出嚟，點都要花多少心思，先至有機會沽得晒。&#13;<br> 既然大股東都唔想玩落去，投資者實在冇乜理由上車跟炒，但唔排除有啲既夠眼光又夠膽嘅炒家，走去玩即日鮮，所以場面咁熱鬧。軟庫噚日最高見過0.102元，收0.097元。&#13;<br> 另外，今日又有隻新股西安海天天綫（8227）掛牌上市，雖然近排隻隻新股上市都升得唔錯，但小初對呢隻股今日嘅表現就有多少保留，因為根據上市搞手嘅往績，佢哋嘅作品一般都冇乜得炒。&#13;<br> 海天雖然配售錄得超額認購，但仍然以招股價下限定價，幕後人點諗，相信可以估到一二。&#13;<br> 慕容小初</p></body></html>