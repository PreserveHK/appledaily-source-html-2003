<html><header><meta charset="utf-8"><title>又煙又酒　夜夜笙歌<br>Britney蒲到病頒獎禮甩底</title></header><body><h1>又煙又酒　夜夜笙歌<br>Britney蒲到病頒獎禮甩底</h1><p>美國歌手BritneySpears原定聽日出席喺蘇格蘭舉行嘅MTV歐洲音樂大獎頒獎典禮做頒獎嘉賓，不過近排身體唔多好嘅佢，上星期已取消去歐洲宣傳復出大碟，日前更決定缺席頒獎禮。&#13;<br> 聽聞Britney上個星期發高燒，燒到一百零三度。官方發言人話Britney只係發燒同喉嚨痛，不過亦有報道指Britney嘅身體狀況之所以愈來愈差，完全係拜佢私生活唔檢點，又唔注重健康所致。&#13;<br> 報道話Britney不但成日煲煙同飲酒，又鍾意蒲夜店到天光。計我大口羅拉話，一個普通人好似Britney咁，都好難有健康嘅身體，佢重係唔少無知少女嘅偶像㖭！真係做壞晒榜樣。&#13;<br> <br> <spanclass>只聽麥當娜話 &#13;<br> Britney嘅發言人雖然冇話Britney嘅健康狀況同佢嘅爛玩性格有冇關係，但都話：「基本上如果Britney再係咁落去，佢嘅健康會更加差。」不過Britney份人都係衰硬頸唔聽教，佢亦承認自己係個好固執嘅人，重話只會聽前輩麥當娜（Madonna）一個人嘅意見。如果俾Britney阿媽聽到呢番話，唔知會唔會嬲個女，趁佢病踢佢出門口呢？&#13;<br> 此外，Britney嘅前度男友JustinTimberlake個女fans早前俾醉酒司機車死，前日嗰個司機被判入獄十八年。</spanclass></p></body></html>