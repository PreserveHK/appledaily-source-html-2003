<html><header><meta charset="utf-8"><title>快搶！日版Patrick買少見少</title></header><body><h1>快搶！日版Patrick買少見少</h1><p>滾熱辣消息一則，Sneakers界有「二五仔」秘密來料，話近日班潮友四出搜括日版Patrick，內裏原因係百分百日本製造的Patrick將會買少見少。「二五仔」更話來年的Patrick會由韓國仔生產，矜貴度一定大降。哈！當年法國版停產人人爭掃貨，估唔到今日歷史又重現搶Patrick潮！&#13;<br>&#13;<br>記者：陳嘉文　攝影：陳盛臣</p><p><spanclass><fontstyle>法式簡約品味波鞋  &#13;<br> 有法國波鞋王之稱的Patrick，1892年由PatrickBenetau創立，然而品牌真正竄紅則始於30年代，亦即是人類對足球運動的首個狂熱期，Patrick家族就是看準此時機開發了Patrick足球波Boot。要數品牌入侵潮流界還是要多得㗎仔，早於80's的東洋潮流雜誌已落力吹谷，將兩條間作Trademark設計的Patrick，譽為最有品味的法式簡約球鞋。</fontstyle></spanclass></p><p><spanclass><fontstyle>日版Patrick必搶貨色：  &#13;<br> Patrick經典Vintage系列，頭號Target一定係繡有獅子嘜頭的Epernay與紅藍間的Toledo，必掃！&#13;<br> $450</fontstyle></spanclass></p><p><spanclass><fontstyle>「毛巾仔」Soap  &#13;<br> Retro到極的設計，襯一條卡其Chino，真係百分百悠閒主義！&#13;<br> &#13;<br> $499</fontstyle></spanclass></p><p><spanclass><fontstyle>StanSmith代替品Quebec  &#13;<br> 藤原浩Sell完adidas對StanSmith，對鞋即時成海上鮮！StanSmith水貨賣800幾蚊，真係Crazy！小弟幾恨都唔買，寧取同樣夠經典夠簡約的Quebec。&#13;<br> &#13;<br> $590</fontstyle></spanclass></p><p><spanclass><fontstyle>售賣點：  &#13;<br> 運動家&#13;<br> 沙田新城市廣場一期4樓460舖&#13;<br> &#13;<br> CPU&#13;<br> 旺角花園街64-68號地下4號舖&#13;<br> 查詢電話：24223882</fontstyle></spanclass></p></body></html>