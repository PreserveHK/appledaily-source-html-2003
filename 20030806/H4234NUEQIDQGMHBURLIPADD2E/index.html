<html><header><meta charset="utf-8"><title>學生哥大舉入市追捧入門機</title></header><body><h1>學生哥大舉入市追捧入門機</h1><p>正式踏入學生哥八月放暑假嘅日子，連帶令到一眾入門級數碼相機受惠，銷量明顯升咗唔少。當中最厲害係SONY嘅U30，樣靚機細再加埋價錢抵玩，極受學生哥歡迎，難怪皇室堡UltraPro一星期賣成十幾部。&#13;<br>&#13;<br>記者、攝影：徐影龍</p><p><spanclass><fontstyle>橙色U30玩家最受落  &#13;<br> SONYCyberShot嘅U系列，最大賣點係夠的骰，加上同系列五、六款唔同顏色畀你揀，掛頸或扣腰都咁有型有款，直頭可以襯埋衫都得。當中數橙色最受玩家歡迎，中性得嚟亦夠潮。順帶一提係So-net力谷嘅紅色特別版U30，UltraPro都有小量水貨，有興趣不妨致電查詢。</fontstyle></spanclass></p><p><spanclass><fontstyle>記憶卡攻防戰  &#13;<br> 講DC，梗要報道吓主流記憶卡走勢。富士新寵xD卡雖然剛推出512MB型號，不過賣價偏貴，富士同Olympus用家都係偏向128MB為主。出名平靚正嘅CF，1GB容量最新報價$1,780，比1GBMSPro足足平幾千蚊，自然去貨迅速。至於MS，近排市場居然離奇缺貨，連第三廠商牌子都買少見少，賣價自然難以回落。</fontstyle></spanclass></p><p><spanclass><fontstyle>長炮王長賣長有  &#13;<br> Olympus嘅C-740一出，即被人冠以長炮王稱號，到升級版C-750見街，依然受用家追捧。C-750照樣有30倍變焦效果，又係中價級數配備ED鏡（低色散），進階Pro友啱晒Feel，據店主所講，C-750平均一星期都去到成十部，以目前市道嚟講，咁嘅賣價算去得唔錯。</fontstyle></spanclass></p><p>資料提供：UltraPro&#13;<br> 地址：銅鑼灣皇室堡11樓1123室&#13;<br> 報價熱線：28817052</p></body></html>