<html><header><meta charset="utf-8"><title>新車速報：<br>豪氣襲港勞斯萊斯Phantom</title></header><body><h1>新車速報：<br>豪氣襲港勞斯萊斯Phantom</h1><p>秉承傳統勞斯萊斯貴族化轎車風格，又米柔合現今最尖端汽車科技嘅全新Phantom車系，終於正式踏足香港嘅汽車市場喇！造型留有原車神髓嘅新Phantom，以復古嘅CoachDoor配搭，有利乘客上落之餘，座艙以平地台設計，加上靠近C柱後方嘅座席編排，均凸顯出乘客有更寬敞及尊貴嘅感受同身份，又難怪響強敵環伺下，新Phantom仍表現出一派從容不迫嘅紳士個性啦！&#13;<br>&#13;<br>記者、攝影：陳偉林&#13;<br>ImageGirl：KendyfromCoolFactory</p><p><spanclass><fontstyle>反璞歸真典雅出神  &#13;<br> 於早前經已正式面世嘅全新勞斯萊斯Phantom車系，有人形容佢缺乏新意，仍舊故步自封；惟對寶馬有較深認識嘅內行人，卻認為寶馬新7系嘅成功，觸動到新Phantom決策層不少新思維，響一眾車廠求變尋找嘅新車設計意念下，新Phantom反璞歸真嘅造型，既典雅又具氣派，尤其係大幅面鬼面罩嘅配襯下，一對炯炯有神嘅大圓Xenon頭燈，匹配埋細燈組合，有個性之餘又見有內涵，響四輪專用大口徑胎軨襯托下，重見別樹一幟呢！</fontstyle></spanclass></p><p><spanclass><fontstyle>設備講究不同凡響  &#13;<br> 看似平實嘅車廂鋪排，原來每部新車皆要用上多達18張高級皮革剪裁鑲嵌，再襯托響6種不同花紋色調嘅上乘桃木修飾下，既瑰麗又出眾，匹配響最新7.1環迴音響連6碟CD，重有15個高低音喇叭同收藏響地台下嘅重低音揚聲器，還有前後四區獨立B柱內置送風口嘅恒溫冷氣，均見與眾不同。再者，一套仿似寶馬7系i-Drive系統嘅多媒體裝置，大可透過旋鈕及6.5吋液晶體屏幕，調校AV、電子導航、免提電話等系統㗎！置身其中都可謂享受至高至愜意。</fontstyle></spanclass></p><p><spanclass><fontstyle>全新底盤結構穩紮見支持力  &#13;<br> 新車用上一台全新6.75公升V12偈，其中最突出莫過於1000rpm轉速下，引擎經已可發出高達75%扭力，令起跑加速倍見輕鬆爽快外，本身鋁合金車體輕巧結構，亦有一定幫助㗎！四輪懸掛可自行調節高低外，透過電子吸震筒重可以因應路面情況調校軟硬度，給予乘客平穩富支持力外，重見柔韌有高循迹性㗎！新車重加有電子DTC系統，還有高效能四輪碟煞、ABS連EBD裝置，可謂予人無後顧之憂呢！</fontstyle></spanclass></p><p><spanclass><fontstyle>記者試完車有何評價？  &#13;<br> 新世代嘅Phantom氣派依然，予人份量十足，既留有向來勞斯萊斯嘅獨特風格，而全新引擎及底盤結構，更帶出一份強而有勁，柔韌富支持力嘅乘坐感，令置身其中嘅乘客倍感愜意。&#13;<br> &#13;<br> <spanclass><fontstyle>Kendy又覺得點？  &#13;<br> 線條簡潔氣派十足，CoachDoor古典式外揭車門設計，上落重好方便；車廂鋪排講究，令人倍覺有貴氣嘅風采呢！</fontstyle></spanclass></fontstyle></spanclass></p><p><b> 勞斯萊斯PhantomDeluxe規格</b> &#13;<br> 引擎：6749ccV12DOHC&#13;<br> 馬力：460ps/5350rpm&#13;<br> 扭力：73.5kgm/3500rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：PAX265/790R540MichelinPilotPrimacy&#13;<br> 尺碼：5834×1990×1632mm&#13;<br> 軸距：3570mm；車重：2485kg&#13;<br> 0-100公里：5.9秒；極速：240km/h&#13;<br> 平均耗油：15.9L/100km&#13;<br> 新車售價：$5,410,000&#13;<br> 車輛提供：勞斯萊斯香港（28701692）</p></body></html>