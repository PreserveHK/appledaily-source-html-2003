<html><header><meta charset="utf-8"><title>701收料站：芬佬仍睇好創維</title></header><body><h1>701收料站：芬佬仍睇好創維</h1><p>經紀黃月中曾推介創維數碼（751），話佢業績正到你唔信，故此可以吸納。&#13;<br> 雖然佢所言非虛，創維公布業績真係好靚仔，但股價似乎在1元水平有好大壓力，成日都衝唔到上去。不過，經紀黃就表示信心十足，重叫小初淡定啲，再睇耐少少。&#13;<br> 創維上周二公布全年業績，盈利有成2.136億元咁多，比起去年勁升2.4倍，末期息派每股4.5仙。&#13;<br> 雖然係咁，但創維股價在1元有阻力，好似上星期五咁，最高見過0.99元，但收市時回落至0.95元，升幅收窄至1%。&#13;<br> 經紀黃話，查實有唔少芬佬仍然睇好創維，其中惠理基金一直都有收集創維，由0.60元買到0.70元樓上，家陣持有8%咁多。以金手指往績，佢哋沾手嘅股份，隻隻都炒到飛起，所以創維都唔應該例外。&#13;<br> 除咗金手指外，亦有歐資行一直睇好創維，上星期五重出咗報告，話公司前景好秀麗。雖然早前大陸彩電市場競爭劇烈，但家陣剩番嘅生產商唔多，所以彩電價格應該穩定下來。&#13;<br> 慕容小初</p></body></html>