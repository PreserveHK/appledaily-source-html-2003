<html><header><meta charset="utf-8"><title>消費Bestbuy：<br>書展明天開鑼　鎖定目標掃精品</title></header><body><h1>消費Bestbuy：<br>書展明天開鑼　鎖定目標掃精品</h1><p>每年逛完書展，戰利品總不止得書本咁簡單，還有一袋二袋的卡通精品，無計，四面八方而來的新產品總好似夾定咁趁書展同時推出，試問點忍得手，唔破財才怪！不過，大家唔使等到聽日書展正式開鑼先知有乜新貨到，今日就揀咗部份至正卡通精品，等各位可以鎖定目標預好彈藥明日掃貨！&#13;<br>&#13;<br>記者：招佩珊　攝影：林栢鈞、黃子偉&#13;<br>Model：Chinsky、Cara、Yen</p><p><spanclass><fontstyle>麥嘜百件精品大堆頭  &#13;<br> 參展商：博識出版有限公司&#13;<br> 展區：Hall2（2F16）&#13;<br> &#13;<br> 手上有份會喺今次書展出現的麥嘜精品單張，三十幾種產品將三版A4紙填滿，重未計每種產品有唔同顏色及唔同設計，計計埋埋有近百件咁多，Fans們想唔大出血都幾難！</fontstyle></spanclass></p><p><spanclass><fontstyle>姆明、Sanrio角色夠經典  &#13;<br> 參展商：EllonGiftProductsLtd&#13;<br> 展區：Hall5（5H10）&#13;<br> &#13;<br> 縱使不斷有新卡通人物出現，但絕對唔會影響到一些經典卡通人物的受歡迎程度，分分鐘有增無減，例如肥嘟嘟的姆明，又或者是Sanrio旗下的HelloKitty、LittleTwinStars、大口仔等，無論哪個年代都有一大班追捧者。</fontstyle></spanclass></p><p><spanclass><fontstyle>Miffy餐具$10有交易  &#13;<br> 參展商：萬事達發展有限公司&#13;<br> 展區：Hall5（5A01）&#13;<br> &#13;<br> 小朋友唔肯坐定定食飯，惟有出撒手鐧——卡通人物餐具，無論筷子、膠碗或水壺每款$10就有交易，水壺仔大約可裝一杯水，只有小朋友先至夠飲。</fontstyle></spanclass></p><p><spanclass><fontstyle>Q版森美小儀文具  &#13;<br> 參展商：商台製作有限公司&#13;<br> 展區：Hall2（2G23）&#13;<br> &#13;<br> 除了出本《森美小儀03事典》Snapshot日記，森林小儀更化身為卡通漫畫主角，穿梭於各個「平面」上，包括A4File、記事簿同啤牌，但講到最吸引就是一套10隻CD-R，紙封套上當然有佢哋的漫畫版嘜頭，就連CD-R碟面都有，睇見佢咁靚，寧可當作收藏品都唔願燒畀人。</fontstyle></spanclass></p><p><b> 香港書展2003</b> &#13;<br> 地點：灣仔港灣道香港會議展覽中心&#13;<br> 日期：2003年7月29日～8月3日&#13;<br> 門票：成人$20、小童$10、3歲以下小童或65歲以上長者免費入場</p></body></html>