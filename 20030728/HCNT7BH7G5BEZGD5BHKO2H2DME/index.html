<html><header><meta charset="utf-8"><title>百厭偷爬騎樓　記缺點跪地主<br>Kenny被屈玩火阿妹自首</title></header><body><h1>百厭偷爬騎樓　記缺點跪地主<br>Kenny被屈玩火阿妹自首</h1><p>組合Boy'Z的關智斌（Kenny）小時候是百厭星，試過因為由學校的五樓爬上六樓，而被老師記缺點見家長，回家後被父親罰跪地主。Kenny亦曾被爸爸誤會在家玩火，事隔多年才知道其實是妹妹所為。</p><p>關智斌是家中唯一男丁，有兩個姊姊和一個妹妹，但Kenny的父母並沒因此特別偏心他，公平對待四名子女。&#13;<br> Kenny日前談到童年生活，原來他小時候十分頑皮，Kenny說：「我幾百厭㗎，記得小學要留喺學校補習，我同同學仔就由五樓嘅騎樓仔爬上六樓，點知俾阿sir發現，記咗我哋缺點。阿爸重要去學校見家長，佢返到屋企時好嬲，重罰我跪地主。」<br> &#13;<br> <spanclass>討厭隔壁太太 &#13;<br> Kenny表示雙親一向很民主，以前不會這樣處罰他，Kenny說：「都係多得隔籬屋個師奶，佢猛咁慫恿阿爸同阿媽好似佢咁罰啲仔女，所以我好憎佢，好彩只係罰過幾次，之後阿爸同阿媽都改變咗罰我哋嘅形式。」<br> &#13;<br> <spanclass>買飯盒兩份食 &#13;<br> 問Kenny與姊妹相處之道，他說：「基本上我哋幾好感情，尤其妹妹細我一年，以前小學放學，我會等埋佢，兩兄妹一齊去快餐店買飯盒兩份食。」&#13;<br> 後來妹妹轉讀下午校，有次她在家中廁所玩火燒紙巾，但其父卻誤會是Kenny的所為，最後打了Kenny一頓。&#13;<br> Kenny對此說：「我都心有不甘，事隔好多年，我終於喺阿爸面前翻案，阿妹亦認番係佢當年做錯，我先至申冤成功。」&#13;<br> 採訪：比華利</spanclass></spanclass></p></body></html>