<html><header><meta charset="utf-8"><title>　　唐公子不變應萬變 - 李八方</title></header><body><h1>　　唐公子不變應萬變 - 李八方</h1><p>商台最後有驚冇險地取得十二年的牌照，八方一早收料，知道廣管局唔會郁商台，不過有其他人搞搞震，既然外界咁多猜測，就最好玩。&#13;<br> 係人都知，特區政府嘅民望已經差冇可差，唐英年梗係心明此理，至於行會裏面有冇人玩嘢就心照，唔係梁振英使乜臨尾出嚟猛咁講嘢，公開發聲明話「從未在任何場合、任何時間、向任何人士提出只讓商台續牌三年」，呢個否認都算技巧，冇提「續牌三年」，咁有冇提過其他嘅建議呢？不過唐公子公布發牌當日之發言亦好技巧，佢話「所以任何人等、發表任何聲明、關於任何事件、我哋都無任歡迎」，你話佢回應邊個呢？&#13;<br> 至於港台嘅波段係咪會被人搶走，熟悉電台運作嘅老友同八方講，其實唔使太擔心，因為電台遲早都會數碼化，到時要幾多個台都得。&#13;<br> （圖）唐英年：我點會郁商台咁笨呀！&#13;<br> 設計對白&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>