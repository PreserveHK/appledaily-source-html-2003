<html><header><meta charset="utf-8"><title>一味窩輪：新地有嘢睇買9799</title></header><body><h1>一味窩輪：新地有嘢睇買9799</h1><p>美股咁升法，港股點走，都好容易估中。今早港股若然裂口性高開，開得太高，撲落啲Call輪可能會變買貴貨，開得唔係太高，則仍然諗得過。&#13;<br> 希望喺升市中直接由Call輪身上搵銀，唔想傷腦筋，揀恒指Call輪埋手，主角係9785、9749同9859。&#13;<br> 上周五，新地（016）有啲嘢睇，早段個市唔係點衰之時，散落42.60元，唔見80仙，即係由前周五（46.10元）大跌3.50元（7.6%），但好快見護價盤露面，三扒兩撥，高收44元，低位回升1.40元，而且成為4大地產股中升幅最大嗰隻，升1.4%，成個單日轉向個格。&#13;<br> 新地現價同前周五比較，仍然唔見咗2.10元，1個星期跌4日升1日，藉住美股帶動，新地今周會有報復行動，升番2.10元唔係奇事。<br> &#13;<br> <spanclass>可博賺3成 &#13;<br> 上周五，新地Call輪9786由正股帶動，單日急升18.6%，條件與9786相若嘅9799，則只升得6.4%，呢件新證Call輪追落後，最值得買。隻輪10月到期，輪價50仙，溢價2.3%，槓桿率8.8倍（9786壽命短幾日，輪價41.5仙，溢價2.6%，槓桿率10.6倍）好夠爆炸力。&#13;<br> 新地升番上前周五計，9799有機會上番到65仙，現價上車可博3成。&#13;<br> 章　盛</spanclass></p></body></html>