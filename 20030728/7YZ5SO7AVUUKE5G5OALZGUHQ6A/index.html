<html><header><meta charset="utf-8"><title>緋聞男女著黑衫襯到絕<br>Sammi黐實青雲避古仔</title></header><body><h1>緋聞男女著黑衫襯到絕<br>Sammi黐實青雲避古仔</h1><p>緋聞男女鄭秀文（Sammi）和古天樂，昨日雖不約而同穿着黑色情侶裝出席新片活動，但現場所見，古仔與Sammi不但沒交談，連眼神交流也沒有，加上Sammi只跟劉青雲有說有笑，似乎刻意避開古仔。</p><p>鄭秀文、古天樂、劉青雲和蔡卓妍（阿Sa），昨午到銅鑼灣名店坊宣傳新片《戀上你的床》，適逢英國勁旅利物浦在香港大球場與港隊作賽，附近一帶交通十分擠塞，令一向守時的青雲遲到十五分鐘，而Sammi亦遲了半小時始抵達。<br> &#13;<br> <spanclass>塞車遲到賴奧雲 &#13;<br> 青雲甫到埗即說：「塞車塞到我暈暈哋，一日都係奧雲！我今日冇買飛睇呀，我覺得遲啲皇馬嚟最值得睇，但我唔係捧碧咸，而係捧朗拿度。」&#13;<br> 而緋聞男女Sammi與古仔，昨日不約而同穿上黑色服裝出現，被記者取笑猶如情侶裝般十分相襯，Sammi聞言即笑說：「唔知喎，黑色好普通之嘛，你哋都着啦！」現場所見，Sammi與古仔上台後分別站在一旁，直至與現場觀眾玩遊戲時才站在一起，但二人不但沒交談半句，且連眼神交流也沒有，倒是Sammi跟青雲有講有笑，令人不禁懷疑Sammi與古仔刻意避忌。&#13;<br> 近日有傳Sammi跟許志安復合，但昨日Sammi遲到之餘又以趕着錄音為由早走，令記者無法向她求證。古仔對《戀》片成績表示滿意，他說：「兩日票房收四百二十萬，我諗住遲啲同監製請工作人員食飯。」<br> &#13;<br> <spanclass>阿Sa唔扮friend &#13;<br> 另外，有傳阿Sa與鍾欣桐（阿嬌）私下不和，阿Sa昨日說：「第一日已經傳啦，都唔係新聞，我同阿嬌私下傾偈你哋都影唔到啦，私下唔friend嗰啲，鏡頭前先至扮friend呀，我哋係雙生兒，唔係連體嬰。」	採訪：魯萍　攝影：林德雄</spanclass></spanclass></p></body></html>