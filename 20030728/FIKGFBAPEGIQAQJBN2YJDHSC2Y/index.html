<html><header><meta charset="utf-8"><title>大熱天時　擔遮都中暑<br>尊尼仔沙灘尋寶殘過魯賓遜</title></header><body><h1>大熱天時　擔遮都中暑<br>尊尼仔沙灘尋寶殘過魯賓遜</h1><p>大熱天時，我羅拉可以坐喺開行冷氣嘅office爆料畀大家知，相比起喺猛烈太陽之下開工嘅打工仔，尤其係喺無遮無掩喺戶外拍戲嘅藝人，真係覺得好幸福。就好似一線尊尼靚仔岡田准一同櫻井翔咁，三十幾度喺沖繩嘅宮古島沙灘曬足一日，你睇佢哋塊面都燶晒、憔悴到滿面鬚，成個魯賓遜咁，fans實傷心死。<br> &#13;<br> <spanclass>眼都睜唔開 &#13;<br> 查實岡田、櫻井加埋三位演員岡田義德、佐藤隆太同塚本高史，係拍緊電影《木更津Cat'sEye》嘅煞科戲，佢哋面燶燶只係搽炭粉嘅效果，但曬到眼都睜唔開就真嘅。班尊尼仔一唔埋位就擔遮食雪糕，岡田話好彩有遮救咗佢一命喎！&#13;<br> 佢哋晨早就開工，拍咗半日淨係喺度周圍跑，死都唔肯話畀人聽劇情講乜。計我話，《木》片入面講岡田係個就嚟死嘅口靚仔，一心同班老死做怪盜，最後反而幫到人。</spanclass></p></body></html>