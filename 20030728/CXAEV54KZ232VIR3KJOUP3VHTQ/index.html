<html><header><meta charset="utf-8"><title>新車速報：<br>保時捷911CarreraCupAsia特別版　矚目登場</title></header><body><h1>新車速報：<br>保時捷911CarreraCupAsia特別版　矚目登場</h1><p>自今年3月PorscheCarreraCupAsia拉開戰幔後，至今一眾車手經已角逐過7場比賽，由於賽事屬OneMakeRace性質，因而比賽期間車手與車手之間競爭異常激烈；廠方有見及此，更乘勢推出一款911CarreraCupAsia特別版，全車除加有整套大包圍之外，另外重有各項跑車專用配件，看來自然有一定號召力啦！	&#13;<br>&#13;<br>記者：陳偉林　攝影：梁細權</p><p>今年PorscheCarreraCupAsia競爭激烈，暫時排頭位嘅拿達活（13），相距第2位關兆昌（29）不過14分，而緊隨其後第3位嘅艾邦（8），跟頭車亦僅有26分差距，餘下還剩有南韓、中國（北京）及澳門三站而已。</p><p><spanclass><fontstyle>專用包圍賣相出位  &#13;<br> 查實，呢部特別版基本上以保時捷911（996）CarreraCoupe為基礎，再套用上仿似GT3嘅全車大包圍、GT式大尾翼，還有四輪專用18吋合金胎軨配搭，以及一套賽車用嘅雙出式雙排鋼尾喉組合，令人看來格外辛辣又奪目。</fontstyle></spanclass></p><p><spanclass><fontstyle>座艙陳設尊貴突出  &#13;<br> 樣靚之餘，原有車廂以黑色真皮鑲嵌，別具一份豪邁個性之餘，兩排2+2式座席，還附有黃色專用安全帶，乘坐既貼身又有十足保護力，而原車重有恒溫冷氣、高級多碟式CD音響配搭，兩旁門枕重鑲有金屬CarreraCup腳踏㗎！</fontstyle></spanclass></p><p><spanclass><fontstyle>Racing避震制動收放自如  &#13;<br> 保時捷跑車享負盛名嘅水平對向六汽缸引擎，發揮穩定又具爆炸力，3.6公升容積輸出達320匹之餘，呢部特別版重改用一套下調咗30mm嘅懸掛，匹配上四輪特製四活塞卡鉗，每予人有收放自如嘅制動反應呢！</fontstyle></spanclass></p><p><spanclass><fontstyle>CarreraCupAsia特別版有唔同  &#13;<br> 1.全車CupⅡ大包圍&#13;<br> 2.賽車化排氣系統連尾鋼喉&#13;<br> 3.專用18吋合金輪圈&#13;<br> 4.專用黃色安全帶&#13;<br> 5.跑車化懸掛（下調30mm）&#13;<br> 6.專用紅色四活塞卡鉗&#13;<br> 7.兩邊門枕CarreraCup金屬腳踏&#13;<br> &#13;<br> <spanclass><fontstyle>買特別版多送禮品一籮籮  &#13;<br> a.某大牌子啤酒10箱&#13;<br> b.汽車用偈油6樽（4L）0W40連$2,000油券&#13;<br> c.一對專用賽車鞋連$2,500購物禮券&#13;<br> d.某大酒店$3,000飲食禮券&#13;<br> e.保時捷賽車專用PilotSportN1輪胎一套&#13;<br> f.11月澳門大賽車雙人來回船票及酒店住宿</fontstyle></spanclass></fontstyle></spanclass></p><p><spanclass><fontstyle>保時捷911CarreraCupAsia特別版  &#13;<br> 引擎	：	3596cc水平對向六汽缸DOHC	&#13;<br> 馬力	：	320ps/6800rpm&#13;<br> 扭力	：	37.8kgm/4250rpm&#13;<br> 傳動	：	5前速Tiptronic半自動波，後輪驅動&#13;<br> 懸掛	：（前）麥花臣支柱（後）多連桿&#13;<br> 制動	：（前）透氣碟（後）透氣碟（ABS）&#13;<br> 輪胎	：（前）225/40R18MichelinPilotSport&#13;<br> 　　　		（後）285/30R18MichelinPilotSport&#13;<br> 尺碼	：	4430×1770×1305mm&#13;<br> 軸距	：	2350mm；車重：1425kg&#13;<br> 0-100km	：	5.5秒；極速：280km/h&#13;<br> 平均耗油	：	11.3L/100km&#13;<br> 新車售價	：	$1,198,000&#13;<br> 車輛提供	：	保時捷中心（29262992）</fontstyle></spanclass></p><p><spanclass><fontstyle>賽車精品琳琅滿目  </fontstyle></spanclass></p></body></html>