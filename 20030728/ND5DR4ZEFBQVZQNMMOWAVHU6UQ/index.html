<html><header><meta charset="utf-8"><title>港日齊齊曬餐飽</title></header><body><h1>港日齊齊曬餐飽</h1><p>上個禮拜茶餘飯後嘅話題，唔使講都知係嗰隻要曬住嚟打嘅GBA遊戲《我們的太陽》。呢隻嘢喺日本呢邊非常Hit，香港就更加掀起一陣炒風㖭！鬼咩，加咗塊感光晶片，想翻都翻唔到，加上「小島秀夫」嘅大名，唔賣得就假喇。如大家所料，呢隻Game嘅紅黑限定版SP主機，一開舖就賣晒，小弟睇到佢哋每間舖都只係入得好少貨，相信事前水貨佬亦落咗唔少功夫，𠵱家呢部機絕對係香港多過日本，想買的話不妨昅昅，嗰個限量附送嘅棺材盒，日本喺開賣當日下晝兩點半左右就賣晒，香港亦唔多貨，要買趁早。講開又講，呢隻Game要打贏波士一定要夠猛夠兇狠（個太陽），日本咁啱得咁蹺係梅雨季節，睇怕都要過幾日先至可以打大佬，^_^"！&#13;<br>&#13;<br>文：貓仔Ryo</p></body></html>