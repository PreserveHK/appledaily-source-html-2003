<html><header><meta charset="utf-8"><title>　　「夫子」囝囝識時評 - 李八方</title></header><body><h1>　　「夫子」囝囝識時評 - 李八方</h1><p>每逢中央政府同特區政府有乜風吹草動，八方同好多行家都會諗起「夫子」劉銳紹，希望從佢口中得到一啲精闢嘅分析。唔知係咪有遺傳，夫子六歲嘅囝囝原來都係一個時事評論員，連鍾庭耀都話可以叫埋夫子囝囝，搞一個小朋友論壇。&#13;<br> 夫子噚日出席完一個講高官問責制嘅論壇之後，同八方傾開小朋友嘅事，當好多小朋友睇電視只睇卡通片時，夫子囝囝就會睇新聞，重會評論吓邊件事啱邊件事唔啱，而佢覺得最唔啱嘅，就係董建華唔聽人講嘢。&#13;<br> 冇錯，夫子囝囝講嘅，係董建華，唔係董伯伯，是關呢位小朋友唔會叫特首做董伯伯。夫子話囝囝重會時不時叫爸爸要聽佢講嘢，而如果爸爸有事夜返，重一定要話畀佢知，因為佢都有知道嘅權利。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>