<html><header><meta charset="utf-8"><title>家福道：<br>瑜伽老師︰要有米落肚肥妹仔變索女</title></header><body><h1>家福道：<br>瑜伽老師︰要有米落肚肥妹仔變索女</h1><p>Yoga瑜伽已成了香港的健康新潮流，其普及速度如當年的手提電話。其實瑜伽旨在讓你達到身心平衡，精神舒暢。只是你在學習之餘，有沒有想過配合埋飲食，以達至更高的成效？今日就請身形至fit的瑜伽老師Yvonne跟大家分享課堂以外的健康食譜及飲食心得。&#13;<br>&#13;<br>記者：楊一凡　攝影：楊錦文&#13;<br>嗚謝：Yoga-fitness（28518353）&#13;<br>逢星期一至三、五出版</p><p>身形嬌小但身材豐滿的Yvonne自言性格較洋化：「很多人以為我在外國住，其實我是在屋邨長大，除了去美國考瑜伽試外，就未離開過香港。我從不愛運動，但瑜伽是例外，自十九歲初次接觸後即上癮，至今已練了二十一年，練瑜伽令我皮膚滑咗，精神得到平衡，不會再亂食好多嘢，我已由100磅的肥妹仔變為現在咁fit（90磅）。」</p><p><spanclass><fontstyle>亦師亦友　齊齊煮飯仔  &#13;<br> 半年前Yvonne在中環雲咸街商廈五樓開辦了Yoga-fitness，在開班授課之餘，Yvonne最愛在課餘跟學員討論飲食，起初只是交換食譜，後來索性齊齊煮飯仔，並在中心開餐，師生感情有增無減，Yvonne說：「眼見一些暴飲暴食及無胃口的學員，在練習瑜伽後，明白身心真正需要，不再因壓力大而狂食或厭食，在身心達至平衡時，口腹亦得到滿足，見她們健康，我也開心。我哋經常會在課堂外玩煮飯仔。」</fontstyle></spanclass></p><p><spanclass><fontstyle>入貨小貼士：半世紀香料老店  &#13;<br> Yvonne的心水店，是1950年在銅鑼灣開業至今的大東，由幾位印尼華僑及印度籍東主合資經營，所有材料從東南亞及印度等地直接入貨，並以批發價出售，有咖喱粉、印度米等，全店香料共一百種，最近還代理澳洲牛奶，總之應有盡有。&#13;<br> &#13;<br> 大東公司（28918442）&#13;<br> 地址：銅鑼灣霎東街49號地下（時代廣場背脊）</fontstyle></spanclass></p><p><spanclass><fontstyle>印度番茄湯  &#13;<br> 炎夏口淡淡，食量自然減，偶爾煮個雜菜湯，開開胃順便清腸胃，既有營養又高纖維，飲湯時連渣一齊食，飲兩碗已夠飽肚。雜菜組合可隨時令而變，你亦可因應個人喜好加入苦瓜、南瓜、青瓜、椰菜……總之隨你喜歡。</fontstyle></spanclass></p><p><spanclass><fontstyle>用咩料：  &#13;<br> 青椒	1個&#13;<br> 西芹	1束&#13;<br> 紅蘿蔔	1條&#13;<br> 番茄	2個&#13;<br> 欖橄油	1茶匙&#13;<br> 鹽	少許&#13;<br> 意大利香草	1/2茶匙&#13;<br> 紫蘇	1茶匙</fontstyle></spanclass></p><p><spanclass><fontstyle>好易煮：  &#13;<br> 1.先洗淨番茄、青椒、西芹及紅蘿蔔，然後切粒，備用。&#13;<br> 2.湯鍋中加欖橄油，燒熱後加入青椒、西芹及紅蘿蔔，炒三分鐘。&#13;<br> 3.然後加入番茄，注入六碗清水，加意大利香草、紫蘇、鹽及胡椒粉，煲20分鐘。</fontstyle></spanclass></p><p><spanclass><fontstyle>香料炒飯  &#13;<br> 坊間一直流傳戒澱粉減肥的keepfit飲食方法，但瑜伽老師Yvonne卻不大贊成，若然成個星期無粒米落肚，不但會四肢無力，個人會好易𤷪𤺧，其實吸收適量的澱粉有助鬆弛身心，但何謂適量呢？以Yvonne的經驗，未必三餐都食粉麵飯，但每日都要有米落胃。為增加米飯的色香味，她提議加入蔬菜及印度香料。</fontstyle></spanclass></p><p><spanclass><fontstyle>用咩料：  &#13;<br> 印度米	2嘜&#13;<br> 青椒	1個&#13;<br> 番茄	1個&#13;<br> 茄子	1條&#13;<br> 椰菜	1個&#13;<br> 牛油	1茶匙&#13;<br> 鹽	1茶匙&#13;<br> 紅椒粉	少許&#13;<br> 丁香	4粒&#13;<br> 卡達門	4粒&#13;<br> 肉桂	1條</fontstyle></spanclass></p><p><spanclass><fontstyle>好易煮：  &#13;<br> 1.青椒、番茄、茄子及椰菜切粒，備用。用牛油起鑊，加青椒、紅椒粉、丁香、卡達門及肉桂同炒；再加入番茄及茄子粒同炒5分鐘。&#13;<br> 2.跟手加入印度米、椰菜及鹽，兜勻。&#13;<br> 3.注入適量清水至淹過所有材料。校細火後，冚蓋煮20分鐘，熄火後，待10分鐘，便可食用。</fontstyle></spanclass></p><p><center> <spanclass><fontstyle>試食心聲：  </fontstyle></spanclass></center> </p></body></html>