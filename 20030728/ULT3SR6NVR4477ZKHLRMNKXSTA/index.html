<html><header><meta charset="utf-8"><title>初到貴境</title></header><body><h1>初到貴境</h1><p><spanclass><fontstyle>買支水都冇錢&#13;<br>在悉尼碰上兩位「出走」的香港女孩，一位是外表硬朗的Amanda，大學畢業一年左右的她，輾轉做過幾份工作，但都叫她心灰意冷。「冇嘢做好彷徨，但做一份無興趣嘅工亦好辛苦。後來知道澳洲有種叫Work&amp;TravelVisa嘅一年工作旅遊簽證，於是把心一橫，提取所有積蓄，決定花一年時間去澳洲闖闖。」不過，一刻的勇氣換來Amanda更多的擔心。「本來諗住慳啲坐菲航，點知在馬尼拉班機Delate，足足等咗十幾個鐘，身上又冇披索，連買支水嘅錢都冇！」抵達悉尼後更令她惶恐不安。「兩星期了，我完全搵不到工作，好驚，身上嘅錢唔多，又要交租又要搭車，好擔心。」</fontstyle></spanclass></p><p><spanclass><fontstyle>被人迫遷  &#13;<br> 相對Amanda的緊張，原本在香港有份穩定工作的Racheal就淡定得多。「有日從收音機聽到有個比賽，要講出若有錢去澳洲，會有甚麼夢想，點知畀我贏咗，有免費機票同兩日住宿，於是就飛咗嚟悉尼。」或者得來太易，她的計劃要比Amanda更糟。「無㗎！諗住嚟到呢度見一步行一步，結果就出事。」可是，找不到工作不是Racheal的最大挫折。&#13;<br> 「最唔開心嗰陣就係俾人迫遷，搞到無家可歸，要周圍借宿。嗰陣真係開始識得驚。」幸好Racheal勝在樂天，兼且到埗不久已廣結好友，被hostel迫遷的她幸得朋友接濟。&#13;<br> 在悉尼的第一個星期，兩個女生甚麼觀光的心情也沒有，只有忙着找工作。「其實，𠵱家諗番嗰陣又係太驚青，喺呢度識嘅外國Backpacker好鬼型㗎，冇工又唔驚，冇衫着又唔怕，就算一日半日瞓街都冇所謂，相比之下我哋顯得好冇鬼用。」體驗嘛！初到貴境，人生路不熟，有點不知所措又有甚麼可恥呢？（悉尼Twins四之一）	&#13;<br> &#13;<br> 記者：李莉　攝影：陳智良</fontstyle></spanclass></p></body></html>