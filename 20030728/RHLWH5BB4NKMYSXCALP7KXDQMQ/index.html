<html><header><meta charset="utf-8"><title>StacieOrrico手勢似林檎</title></header><body><h1>StacieOrrico手勢似林檎</h1><p>近排美國湧現唔少大騷身材嘅青春性感女歌手，現年十七歲嘅StacieOrrico雖然曾經係Destiny'sChild嘅演唱會表演嘉賓，但佢就話到明拒絕行性感，要用實力取勝，Stacie近排真係喺本地電台流行榜，撼低咗Beyonce同Ashanti。早前Stacie去過日本之後，竟然影相甫士似足同樣面有大痣嘅椎名林檎，認真巧合。</p></body></html>