<html><header><meta charset="utf-8"><title>炮台山歎咖啡：<br>電氣道　電單車手愛蒲24小時咖啡店</title></header><body><h1>炮台山歎咖啡：<br>電氣道　電單車手愛蒲24小時咖啡店</h1><p>大家知唔知道港島炮台山有咩店舖最多？唔使講一定係食肆，尤其喺電氣道一帶最旺。不過，原來呢個小小社區內亦有唔少大大細細嘅咖啡店，有細細間只可坐7、8人嘅，亦有情調悠閒嘅意式咖啡室；不過論最有吸引力，相信會係一間開足24小時嘅美式咖啡室。呢處每逢星期二、五、六均成為一班電單車發燒友嘅聚腳地，滿街「哈利」靚車！&#13;<br>&#13;<br>記者：梁煒健攝影：周旭文、楊錦文&#13;<br>Model：Camus(KOne)&#13;<br>&#13;<br>ChopperUnion（圖）成立一年，有202個會員，大部份均為中國人，逢周五遊完車河後，約11點就嚟炮台山一間全天候營業的咖啡室吹水，當中凍Mocha及凍Cappuccino就係佢哋至愛。</p><p><spanclass><fontstyle>3大正斗Cafe  &#13;<br> <spanclass><fontstyle>1.夜遊人至愛TorontoCoffee  &#13;<br> 開張約有3年半嘅TorontoCoffee，原來都係喺前幾個月先玩通頂開足24小時。呢間咖啡室日間至少有兩大保險集團宏利及AIA撐腰，不少員工嚟打躉聊天；開埋半夜係方便一班唔瞓覺、唔飲酒而想寧靜嘅人，當中有唔少導演及編劇㖭！由於電氣道及宏安道一帶交通方便又多車位，這兒更成為港九電單車發燒友聚腳地，不單止有「哈利」名Bike，就連綿羊仔亦會聯群結黨幫襯。&#13;<br> &#13;<br> <b> 大隻華座駕值20萬（圖）</b> &#13;<br> 玩哈利有11年嘅大隻華，係Chopper　Union會長，原來佢部二手座駕「FatBoy」購買時已值12萬，大幅度改裝後便達20萬。</fontstyle></spanclass></fontstyle></spanclass></p><p>TorontoCoffee	&#13;<br> 電話：22198883&#13;<br> 地址：北角電氣道183號友邦廣場地下14-15號舖</p><p><spanclass><fontstyle>2.意式風情CoffeeMilano  &#13;<br> CoffeeMilano開業已有4年，客人以區內行政人員、酒店住客為主。這裏以意大利情懷作主打，有落地大玻璃門窗，又有抒情鋼琴輕音樂，似足意國小鎮風情。&#13;<br> &#13;<br> CoffeeMilano&#13;<br> 電話：22197862&#13;<br> 地址：北角電氣道183號友邦廣場地下3-4號舖</fontstyle></spanclass></p><p><spanclass><fontstyle>3.罕有瓦煲咖啡AppleFreshYouNeed  &#13;<br> 唔想食牛扒、漢堡包等咁Heavy嘅食物，愛纖體嘅女士不妨跑來這兒享受以蔬果為主嘅午餐。據老闆娘凌太稱，雖然開業得半年，但其中以健康為主嘅鮮果常餐就最深受女士們歡迎。&#13;<br> &#13;<br> AppleFreshYouNeed　&#13;<br> 電話：25107010&#13;<br> 地址：北角宏安道18號威德閣5號舖</fontstyle></spanclass></p><p><spanclass><fontstyle>炮台山至靚奶茶  &#13;<br> 開業30多年，乃附近成報集團嘅飯堂，全憑一杯又香又濃嘅港式奶茶而聞名於炮台山，據老闆蔡先生講，奶茶用上兩溝茶葉：Lipton嘅YellowLabel及福將牌茶葉，味道零舍不同；呢度至賣得嘅乃平平無奇嘅紙包蛋糕及拿破崙蛋糕，只因為每日新鮮出爐！&#13;<br> &#13;<br> 樂群茶餐廳&#13;<br> 電話：25709807&#13;<br> 地址：北角油街4號地下</fontstyle></spanclass></p><p><spanclass><fontstyle>夫妻檔靠芝士餅上位  &#13;<br> 炮台山咖啡店林立，好似這間小小Cafe，老闆謝先生同太太一齊打江山，謝先生負責沖咖啡，太太學整蛋糕。店內只得8個座位，但該店嘅Cheesecake及NewYorkcake遠近馳名，更有人講可媲美酒店水準！&#13;<br> &#13;<br> CafeConnoisseur&#13;<br> 電話：28073500&#13;<br> 地址：北角蜆殼街6-16號寶榮大廈地舖D2</fontstyle></spanclass></p><p><spanclass><fontstyle>半價HipHop裝束  &#13;<br> 位於電氣道後面嘅宏安道，有一間專售HipHop衫專門店asi有半價優惠。代理嘅牌子TripleFiveSoul喺美國名氣不俗，啲衫質料唔錯。&#13;<br> &#13;<br> asi　&#13;<br> 電話：22197898&#13;<br> 地址：北角電氣道183號友邦廣場地下17號舖</fontstyle></spanclass></p></body></html>