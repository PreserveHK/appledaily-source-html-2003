<html><header><meta charset="utf-8"><title>病漢獲贈電視機不再寂寞</title></header><body><h1>病漢獲贈電視機不再寂寞</h1><p>「𠵱家有電視機睇節目，我喺屋企就無咁悶囉。自從隻左腳做咗植入人造血管手術，我行路要就住就住，更加唔可以行得耐，所以前排電視機壞咗，我成日一個人喺屋企都不知幾寂寞！」李榮登老伯向到訪記者訴說。<br> &#13;<br> <spanclass>舊機壞無力換購 &#13;<br> 六十三歲獨居長者李伯，近月家中的電視機無故失靈，奈何他自去年先後患上糖尿病及血管閉塞，被迫提早退休，依靠微薄綜援金過活，難有餘錢換購新電視機，一度為此愁眉不展。孑然一身的李伯，大半生從事茶餐廳外賣夥計，營營役役，老來生活孤苦無依。&#13;<br> 本報早前報道李伯盼有電視機解寂寥的心願後，立即獲善長迴響。記者已安排轉送讀者謝小姐捐出的電視機給李伯，令他老懷安慰，「部電視畫面好清，顏色好靚，請你幫我多謝位善長，多謝佢咁好心捐部電視機畀我。」李伯由衷表示。&#13;<br> 捐款編號：C0829&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>