<html><header><meta charset="utf-8"><title>新車速報：<br>富士ImprezaWRXWagon250匹勁旅出巡</title></header><body><h1>新車速報：<br>富士ImprezaWRXWagon250匹勁旅出巡</h1><p>富士代理繼早前引入新一代ImprezaWRX四門版抵港後，最近又運嚟ImprezaWRXWagon，以應用家需要；新車除造型與四門版一樣來得狠辣有勁外，闊大車廂布局亦予人有頗高實用性，而其擁有250匹強勁輸出嘅動力配搭，亦見有一份吸引力。若你正想買部SportWagon作座駕的話，新版ImprezaWRXWagon，相信會係一個唔錯嘅選擇。&#13;<br>&#13;<br>記者、攝影：李志強</p><p><spanclass><fontstyle>SportWagon造型惹人愛  &#13;<br> 新版富士ImprezaWRXWagon外形甚具有SportWagon色彩，車頭冚上設有引擎生氣Intake位不特止，另外重有四輪17吋跑車合金胎軨、HID大燈連原廠霧燈、車尾定翼及跑車尾喉配搭，令人一望而知其身份；當中一組HID大燈連原廠霧燈配搭，可以為你提供頗高照明度，令晚間行車倍見安全㗎！</fontstyle></spanclass></p><p><spanclass><fontstyle>桶椅布局跑意盎然  &#13;<br> 車廂布局方面亦見一絲不苟，除前排屬桶形跑車座椅外，車上更備有Momo四幅式真皮跑車軚環及跑車腳踏，一派高性能跑車形象可謂表露無遺；然而，座椅編排亦有如其他Wagon旅行車嘅靈活性，遇有需要時後排椅背可收摺放平，以增加尾廂載物容量。設備配搭除電窗、電鏡、電天窗及中央門鎖外，另外重有高級音響及原廠冷氣組合，享受頗為愜意呢！</fontstyle></spanclass></p><p><spanclass><fontstyle>Turbo偈勁力十足  &#13;<br> 新車一台編號EJ20嘅水平對向四汽缸DOHCTurbo引擎，馬力輸出高達250匹之餘，匹配上一套5前速手波，起步加速反應強勁；而懸掛系統則由前後麥花臣支柱組成，附以剛勁有度嘅車架及恒式四驅系統，走彎循迹力亦見出色，就算試車時行經路斜多彎嘅路段，都仍見有出色貼地性。前輪四活塞卡鉗及後輪兩活塞卡鉗嘅高性能制動器，亦能夠畀到人有收放自如之感呢！</fontstyle></spanclass></p><p><spanclass><fontstyle>記者試後簡評  &#13;<br> 新版富士ImprezaWRXWagon除秉承有原來四門版嘅狠辣本色外，車廂實用性亦頗高，而一台2.0公升Turbo偈強勁輸出，匹配5前速手波，性能表現亦見強勁呢！</fontstyle></spanclass></p><p><spanclass><fontstyle>富士ImprezaWRXWagon規格  &#13;<br> 引擎：	1994cc水平對向四汽缸DOHCTurbo&#13;<br> 馬力：	250ps/6000rpm&#13;<br> 扭力：	34.0kgm/3600rpm&#13;<br> 傳動：	5前速手波，恒式四驅&#13;<br> 懸掛：	（前）麥花臣支柱（後）麥花臣支柱&#13;<br> 制動：	（前）透氣碟（後）透氣碟（ABS）&#13;<br> 輪胎：	215/45ZR17BridgestonePotenzaRE011&#13;<br> 尺碼：	4415×1695×1455mm&#13;<br> 軸距：	2525mm；車重：1380kg&#13;<br> 平均耗油：	11.8km/L&#13;<br> 新車售價：	$258,000&#13;<br> 車輛提供：	意美汽車（23968380）</fontstyle></spanclass></p></body></html>