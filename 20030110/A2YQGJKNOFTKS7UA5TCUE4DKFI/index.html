<html><header><meta charset="utf-8"><title>　　葉澍堃馬時亨共度情人節 - 李八方</title></header><body><h1>　　葉澍堃馬時亨共度情人節 - 李八方</h1><p>葉澍堃同馬時亨，兩個大纜都扯唔埋嘅男高官，點解會相約共度情人節？媒人可以話係翁以登，因為香港總商會籌辦緊一個「議事論壇系列」，請咗四位問責局長向會員演講，協助會員加深了解問責高官嘅職責，第一炮就係由經濟發展及勞工局局長葉澍堃，及財經事務及庫務局局長馬時亨聯手上場，日子啱啱就係二月十四情人節，房屋及規劃地政局局長孫明揚二月二十一號演講，壓軸則係二月二十四號嘅民政事務局局長何志平。&#13;<br> 八方噚日去到香港總商會搞嘅「2002年大專學生商業創意比賽」頒獎禮，多口問總商會中人，點解咁搞鬼，揀正情人節開波，重要搵埋兩位管經濟、財經嘅局長一齊？&#13;<br> 總商會方面話唔係特登，只係夾啱兩位局長當日有空檔，八方只能講句兩位局長真係有緣。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>