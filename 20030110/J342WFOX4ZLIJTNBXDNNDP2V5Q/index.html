<html><header><meta charset="utf-8"><title>財務車拍賣會　豐田Camry最搶手</title></header><body><h1>財務車拍賣會　豐田Camry最搶手</h1><p>大家好！又係我SalesWong同大家見面喇！今次要介紹嘅將會係部份響嚟緊1月13日，英利信用財務舉行拍賣會所拍賣嘅被收回車輛；其中最吸引就係一部2002年嘅豐田Camry，內外保養甚佳，狀態有如新車一樣，相信勢必成為今次拍賣會中嘅搶手車款，另外一部2001年寶馬320i同樣有頗佳保養，亦都值得大家考慮㗎！&#13;<br>&#13;<br>記者、攝影：SalesWong&#13;<br>逢星期一至日刊出</p><p><spanclass><fontstyle>平治S500L  &#13;<br> 抵買指數：★★★★&#13;<br> 當年車價：$1,105,000&#13;<br> 市場二手價：約$950,000&#13;<br> 目標價：約$880,000至$935,000&#13;<br> 引擎容積：4966cc&#13;<br> 傳動：自動波&#13;<br> 製造年份：2002年&#13;<br> 首次登記年份：2002年&#13;<br> 牌費：2003年5月&#13;<br> 行車里數：21,074km&#13;<br> 顏色：藍&#13;<br> 配備：合金胎軨、Xenon頭燈、門邊電摺鏡、記憶真皮電座、高級音響、原廠冷氣、桃木裝飾、天窗、電視屏幕及泊車感應器。&#13;<br> 評語：呢部平治S500L係今次拍賣會中最頂級嘅豪華房車，除車身及車廂有良好保養外，而且原車主更已加裝電視等影音設備，絕對稱得上係設備齊全㗎！</fontstyle></spanclass></p><p><br> &#13;<br> <spanclass><fontstyle>豐田Camry2.4  &#13;<br> 抵買指數：★★★★★&#13;<br> 當年車價：$217,925&#13;<br> 市場二手價：約$190,000&#13;<br> 目標價：約$165,000至$185,000&#13;<br> 引擎容積：2362cc&#13;<br> 傳動：自動波&#13;<br> 製造年份：2002年&#13;<br> 首次登記年份：2002年&#13;<br> 牌費：2003年1月&#13;<br> 行車里數：14,176km&#13;<br> 顏色：銀&#13;<br> 配備：合金胎軨、霧燈、門邊電摺鏡、記憶真皮座椅、高級音響、原廠冷氣、桃木裝飾、天窗及泊車感應器。&#13;<br> 評語：呢部Camry2.4雖然行車里數較高，但勝在內外有如新車一樣，而且一台2.4公升VVT-i偈慳油又好力，絕對係經濟耐用房車之選。</fontstyle></spanclass></p><p><br> &#13;<br> <spanclass><fontstyle>豐田Corolla  &#13;<br> 抵買指數：★★★★&#13;<br> 當年車價：$128,350&#13;<br> 市場二手價：約$105,000&#13;<br> 目標價：約$85,000至$100,000&#13;<br> 引擎容積：1497cc&#13;<br> 傳動：手波&#13;<br> 製造年份：2001年&#13;<br> 首次登記年份：2002年&#13;<br> 牌費：2003年1月&#13;<br> 行車里數：8,841km&#13;<br> 顏色：銀&#13;<br> 配備：合金胎軨、霧燈、門邊電摺鏡、雨擋、真皮座椅、高級音響、原廠冷氣、桃木裝飾、天窗及半皮半桃木軚環。&#13;<br> 評語：豐田Corolla向來係拍賣會中嘅熱賣車款，加上呢部車屬豪華版，故此預計成交價會較高；有興趣嘅朋友，記住要詳細諗諗心水競投價喇！</fontstyle></spanclass></p><p><spanclass><fontstyle>寶馬320i  &#13;<br> 抵買指數：★★★★&#13;<br> 當年車價：$365,600&#13;<br> 市場二手價：約$295,000&#13;<br> 目標價：約$250,000至$280,000&#13;<br> 引擎容積：2171cc&#13;<br> 傳動：自動波&#13;<br> 製造年份：2001年&#13;<br> 首次登記年份：2001年&#13;<br> 牌費：2003年7月&#13;<br> 行車里數：13,714km&#13;<br> 顏色：銀&#13;<br> 配備：合金胎軨、霧燈、皮座、高級音響、原廠冷氣、桃木裝飾、天窗及泊車感應器。&#13;<br> 評語：寶馬汽車向來響拍賣會出現嘅比例較少，相對會成為一眾年青車主競投目標；而今回呢部320i由內到外都有頗佳保養，就連車廂亦頗為乾淨，相信上手車主為愛車之人。</fontstyle></spanclass></p><p><spanclass><fontstyle>標緻206GTi  &#13;<br> 抵買指數：★★★&#13;<br> 當年車價：$149,900&#13;<br> 市場二手價：約$95,000&#13;<br> 目標價：約$80,000至$90,000&#13;<br> 引擎容積：1997cc&#13;<br> 傳動：手波；顏色：黑&#13;<br> 製造年份：2001年&#13;<br> 首次登記年份：2001年&#13;<br> 牌費：已過期&#13;<br> 行車里數：39,312km</fontstyle></spanclass></p><p><spanclass><fontstyle>雷諾Espace2.0  &#13;<br> 抵買指數：★★&#13;<br> 當年車價：$199,000&#13;<br> 市場二手價：約$120,000&#13;<br> 目標價：約$95,000至$110,000&#13;<br> 引擎容積：1998cc&#13;<br> 傳動：自動波；顏色：銀&#13;<br> 製造年份：2000年&#13;<br> 首次登記年份：2000年&#13;<br> 牌費：已過期&#13;<br> 行車里數：14,257km</fontstyle></spanclass></p><p><spanclass><fontstyle>豐田EchoVerso  &#13;<br> 抵買指數：★★★★&#13;<br> 當年車價：$147,060&#13;<br> 市場二手價：約$100,000&#13;<br> 目標價：約$80,000至$95,000&#13;<br> 引擎容積：1299cc&#13;<br> 傳動：自動波；顏色：黑&#13;<br> 製造年份：2001年&#13;<br> 首次登記年份：2001年&#13;<br> 牌費：2003年5月&#13;<br> 行車里數：17,344km</fontstyle></spanclass></p><p><spanclass><fontstyle>英利信用財務　收回車輛拍賣日  &#13;<br> 日期：1月13日&#13;<br> 時間：3:00pm開始&#13;<br> 地點：銅鑼灣糖街1-13號2字樓德興火窩海鮮酒家&#13;<br> 拍賣車輛數目：47部&#13;<br> 搶手競投車款：豐田Corolla、Camry、Hiace、萬事得323及標緻206等等。&#13;<br> 拍賣前開放日：1月11、12日（1:00pm至6:00pm）&#13;<br> 地點：北角玻璃街威信停車場二樓（須持有拍賣章程）&#13;<br> 索取拍賣章程地點：英利信用財務總行&#13;<br> 地址：銅鑼灣皇室大廈3908室&#13;<br> 查詢電話：28723722</fontstyle></spanclass></p><p><spanclass><fontstyle>競投拍賣車輛注意事項  &#13;<br> 1.出價標準為心水車輛響二手市場上嘅叫價低約20至30%，並再除去該車本身需要維修及保養所需嘅費用。&#13;<br> 2.如果想為競投得來嘅車輛上會，你可以預先用心目中嘅價錢與財務公司辦理預先批核手續，一旦競投成功的話便可即時上會供車。&#13;<br> 3.大家可於拍賣會舉行前向有關財務公司索取拍賣章程，憑該章程可於拍賣會前嘅開放日，到指定車場睇睇心水車輛，以便計算競投價錢。&#13;<br> 4.若果競投成功，便需以現金或本票支付車價嘅兩成定金，並於兩天內繳清餘款，財務公司就會將有關車輛嘅牌簿及過戶紙交予競投成功者；而包括拍賣日在內，約三至五天便可取得車輛。&#13;<br> 5.競投時須注意有關車輛有否配備車匙，如果無的話車主便須自行配匙；另外，無車匙嘅競投車輛，一般成交價都會較低，若需要協助配匙，可向有關財務公司查詢。</fontstyle></spanclass></p></body></html>