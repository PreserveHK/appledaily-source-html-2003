<html><header><meta charset="utf-8"><title>狗醫生齊齊百萬行</title></header><body><h1>狗醫生齊齊百萬行</h1><p>人哋一年一度有百萬行，又有馬拉松比賽，我哋嘅狗醫生當然都唔執輸啦，一年一度都搞個「步行日」，今個星期日就喺城門水塘，同埋其他小朋友、傷健人士、智障人士齊齊行㖭，而步行籌得嘅善款，將全數撥捐狗醫生計劃，用嚟拓展狗醫生服務。&#13;<br> 行完之後，重有個小型嘉年華會，有嘢食有嘢玩，重有服從表演畀你睇，等你大開眼界！而所有參加者重可以同自己嘅愛犬印上手印腳印、合力炮製一幅以「愛護動物永不離棄」為題嘅巨型掛畫，見證一下愛護動物人士嘅凝聚力有幾大喎！即使你嘅小寶貝唔係狗醫生都唔緊要㗎，一樣可以參加，只要上網下載表格連同捐款寄回亞洲動物基金，或者即場報名都得。我哋星期日喺城門水塘見啦！&#13;<br> 記者：鄒家鳳</p><p>&#13;<br> &#13;<br> &#13;<br> <b> 親親狗醫生步行日</b> &#13;<br> 日期：1月12日(星期日)&#13;<br> 時間：11:00am-2:45pm&#13;<br> 開步禮：城門水塘郊野公園&#13;<br> 郵寄地址：香港中環亞畢諾道3號環貿中心2401室&#13;<br> 查詢：27912225&#13;<br> 網址：<ahref http:>www.animalsasia.org.hk </ahref></p></body></html>