<html><header><meta charset="utf-8"><title>OT735扮DC打橫影相</title></header><body><h1>OT735扮DC打橫影相</h1><p>各大手機廠都將影相手機視為今年必出「波凸」，最新到場嘅就有AlcatelOT735，外形與前作OT535九成相似，不過就加入10萬像素影相鏡頭，但係就咁影相你唔悶我都悶，所以OT735兼具多項玩相功能，黑白、底片、浮雕等特別效果，想點玩都得，而且影相時可加入錄音，睇相嗰陣就有埋旁白，相當過癮。另外OT735設有連環快拍以及四合一照片，SendMMS一張相入面有四個影像，小數怕長計，年終都可以慳番唔少MMS錢。機頂掣亦可以當快門掣使用，打橫影時十分有相機Feel。&#13;<br>OT735內置3款立體遊戲，一樣可以用機頂掣打機，打橫嚟玩不讓N-Gage專美。以$1,880開售，就算只有4,096色芒都一樣有號召力，想平平哋又玩埋影相，的確係唔錯選擇。&#13;<br>&#13;<br>記者、攝影：劉耀祥</p><p><b> PROFILE</b> &#13;<br> 制式：GSM900?1800雙頻&#13;<br> 顯示器：4,096色?128×128&#13;<br> 鏡頭：10萬像素&#13;<br> 功能：GPRS、WAP、MMS、24和弦&#13;<br> 備用時間：300小時&#13;<br> 通話時間：7小時&#13;<br> 體積：106×47×19.5mm&#13;<br> 重量：89g&#13;<br> 查詢：25992525</p></body></html>