<html><header><meta charset="utf-8"><title>股壇瀏覽器：蜂蜂傳有重大收購</title></header><body><h1>股壇瀏覽器：蜂蜂傳有重大收購</h1><p>美股持續上升，香港魚缸好友亦再接再厲，將大市托高至12000關口之上收市，而今次大市火車頭係最重磅嘅滙豐（005），結果恒指全日升200點，收報12056。&#13;<br> 滙豐股價升破110元關口，收報111.50元，成交達到12億元。好友今次似乎出真火，可惜整體大市成交只得142.86億元，唔知係咪市場游資減少咗？e莉莎話，只要資金集中炒賣幾隻大藍籌，就有足夠力量推高恒指，再展新升浪。<br> &#13;<br> <spanclass>科達染紅股價大升 &#13;<br> 科達集團（673）終於宣布配售相當於擴大後股本13.24%畀國康醫療，正式染紅，重建議改名為中國衞生控股，企圖與中國衞生部拉近關係，消息立即刺激股價勁升38%，收報1.38元。&#13;<br> 科達的通告表示，國康醫藥是一間香港註冊公司，同時是中國衞生部駐香港代表辦事處。不過奇怪係國康的股份並非由衞生部直接持有，而是由衞生部國際交流與合作中心主任李洪山及副主任張紅兩人以信託形式，代表交流中心持有，呢種關係都幾耐人尋味。其實科達早已計劃配股畀國康，不過因為未能取得交易毋須中國證監會批准的證明書，所以呢單deal一度告吹，但其後又再重新傾過，跟住就掂咗。Cookie話，總覺得單deal好特別，但又難以形容出來，所以唔敢跟進。&#13;<br> 蜂蜂（8156）有消息會進行上市後一項重大的收購，據講會用幾千萬元在澳洲收購蜂皇漿生產廠，為提高日後產品毛利鋪路。蜂蜂股價近期升得唔錯，噚日升4%，收1.02元，成交560萬元。&#13;<br> 阿　虎</spanclass></p></body></html>