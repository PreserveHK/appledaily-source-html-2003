<html><header><meta charset="utf-8"><title>一味窩輪：和黃落後吼9066</title></header><body><h1>一味窩輪：和黃落後吼9066</h1><p>恒指一彈就係200點齊頭，企硬喺萬二以上。大藍籌比較失禮嘅係和黃（013），只有50仙進帳，收62元。潮流興邊隻慢啲，好快追番上去，皆因市場氣氛好，錢多，搵到邊隻郁得慢就撲落去。&#13;<br> 和黃好快有機會追番上去。揀和黃Call輪短炒，9066有睇頭，昨收73仙，只升3格。隻輪長壽，明年4月先至到期，畀貴少少溢價都值得，只要槓桿率夠爆炸。隻輪溢價8.5%，槓桿率8.5倍。&#13;<br> 政府救樓市深化措施收市後出台，市場估計啲招數OK，地產股已有反應，新地（016）升1.75元，收66元。長實（001）慢啲，升1元，收65.75元。新地郁得，長實亦會跟，吼長實Call輪有着數。<br> &#13;<br> <spanclass>長實輪買9074 &#13;<br> 先幾日講過，長實Call輪正路之選係9065，昨收95仙，升5仙。先幾日亦講過，9074數據更靚，只不過交投唔夠旺。不過，近日9074成交金額大咗好多，已值得考慮，昨收1.11元，單日升得3仙咁大把，更加抵買，明年6月到期，壽命長過9065有3個月，大把時間，溢價5.1%，槓桿率5.9倍。&#13;<br> 章盛</spanclass></p></body></html>