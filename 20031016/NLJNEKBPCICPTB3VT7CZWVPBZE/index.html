<html><header><meta charset="utf-8"><title>新車速報：<br>AmuzaVIPLimousine加按摩椅正！</title></header><body><h1>新車速報：<br>AmuzaVIPLimousine加按摩椅正！</h1><p>現今汽車市場對豪華轎車需求甚殷，就連德國平治車廠，早前亦生產出豪華至極嘅Maybach車系，當中一款62型號，更備有一雙可作全方位電控嘅大班椅；但論講究程度，睇嚟就及不上專門研製健康椅嘅OSIM。今勻佢哋重同澳洲Amuza車廠合作，研製出呢部VIPLimousine，其中更首次裝有同廠嘅iMedicChair健康椅，開創有汽車座椅配搭嘅新一頁呢！&#13;<br>記者、攝影：陳偉林</p><p>&#13;<br> &#13;<br> &#13;<br> &#13;<br> &#13;<br> 恍如飛機商務客艙嘅座椅鋪排，一直被車迷視為至高層次嘅汽車裝備，若然可以全方位電控椅背角度，又或者係座墊高低及前後，經已被視為出類拔萃嘅包裝。&#13;<br> &#13;<br> <spanclass><fontstyle>尺碼出眾賣相見突出  &#13;<br> 但你又點會諗到，真係天外有天呢！撇除車廂座椅配搭唔講，單係外形方面，呢部出自澳洲Amuza車廠嘅VIPLimousine，車長就經已達6,486mm，要較平治Maybach62還要多出一截。長度夠突出之餘，以碳纖維模造嘅嘅車頭外形，亦可謂獨特有個性，兩排三盞車燈配搭，匹配成三角形嘅鬼面罩設計，早已成為街上行人嘅焦點所在。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>車廂豪得有道理  &#13;<br> 講到車廂陳設，查實呢部VIPLimousine屬三排座椅組合，兩邊車身亦各有三道車門，惟後排改換上OSIM嘅iMedicChair健康椅，因為要騰出空間，好等座椅幾近放平成卧鋪關係，故此後排早已給拆走。乘客大可利用座椅分有上截10個模式，以及下截3個模式，自行選擇合意嘅按摩程序；再者，車廂重備有小酒吧、DVD連CD嘅高級影音系統外，重有電視遊戲機、電雪櫃同活動餐桌配搭，裝備都可以稱得上應有盡有㗎！</fontstyle></spanclass></p><p><spanclass><fontstyle>4.0公升偈低轉好力  &#13;<br> 原來呢款VIPLimousine，分有4.0公升直6偈及5.4公升V8偈選擇，而率先打頭陣係前者，另配備電子4前速自動波，由於轉向幾何角度較大，又見有輕盈易於把持嘅方便㗎！再者，一套前後懸掛柔韌富支持力，重有不錯嘅吸震同隔音裝備，置身其中享受可謂至愜意，而四輪高效能碟煞加有ABS裝置，還予人收放自如之感㖭！</fontstyle></spanclass></p><p><spanclass><fontstyle>記者評語：坐得舒適享受高  　&#13;<br> 論品牌及知名度，呢部經由澳洲首屈一指改裝公司生產嘅長陣Limousine轎車，未必及得上德國車廠嘅出品，惟內裏兩張度身訂做嘅健康椅，坐得舒適又貼服之餘，全智能穴位按摩模式，絕非一般高級轎車座席能夠比擬，加上豪華至極又齊備嘅配套設施，置身其中既愜意之餘，還能令人對其留有深刻印象。&#13;<br> &#13;<br> <spanclass><fontstyle>AmuzaVIPLimousine4.0規格  &#13;<br> 引擎：3984cc直6DOHC&#13;<br> 馬力：248ps/5000rpm&#13;<br> 扭力：38.8kgm/3250rpm&#13;<br> 傳動：4前速自動波，後輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：205/65R15&#13;<br> 尺碼：6486×1870×1460mm&#13;<br> 軸距：4372mm；車重：2240kg&#13;<br> 新車售價：$2,680,000&#13;<br> 車輛提供：OSIM香港（21737888）&#13;<br> </fontstyle></spanclass></fontstyle></spanclass></p></body></html>