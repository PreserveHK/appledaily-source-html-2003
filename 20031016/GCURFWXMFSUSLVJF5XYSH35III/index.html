<html><header><meta charset="utf-8"><title>住家菜：<br>蒜味濃印式粟米餅未食已聞到香噴噴</title></header><body><h1>住家菜：<br>蒜味濃印式粟米餅未食已聞到香噴噴</h1><p>香港不少女孩子都愛下廚，想不到連小朋友對入廚也甚有興趣。就如3歲的映霖和6歲的楨怡，成日嗲媽咪要玩真的煮飯仔。鐵柱磨成針，終於成功，經常夾埋印尼工人Winarti煮菜。今次示範的印式粟米餅，兩姊妹負責預備材料，工人則專責落鑊，三人分工合作，竟然做得似模似樣。&#13;<br>記者：羅惠芬　&#13;<br>攝影：黃子偉</p><p>映霖和楨怡，年紀小小已經懂四國語言，除粵、國、英三語外，重識講印尼話。皆因爸爸是印尼華僑，家裏又開印傭介紹所，理所當然用埋印傭，耳濡目染下自然識講。&#13;<br> &#13;<br> <spanclass><fontstyle>香口食物不離口  &#13;<br> 一個月前，家裏請了Winarti這個印傭，三人感情好到不得了，兩姊妹對她的廚藝更讚不絕口，尤其酥炸排骨，每次都食到舔舔脷。Winarti話：「其實二人都為食，香口食物更是至愛。」印尼食物一向重辣味，為遷就小朋友，就將辣味減輕；不過香料多的特色依舊，加埋煎炸方法，難怪映霖和楨怡咁鍾意。&#13;<br> &#13;<br> <spanclass><fontstyle>印傭撚手SotoAyam  &#13;<br> Winarti最撚手的是SotoAyam雞湯粉絲，不過至今為止，仍未弄過給東家品嘗。「材料除了有雞和薯仔，調味料最重要。有紅葱頭、葱、咖喱等，我家鄉好多人都識整㗎！」話口未完，楨怡和映霖已嚷着要試，果然為食！</fontstyle></spanclass></fontstyle></spanclass></p><p><spanclass><fontstyle>脆卜卜煎粟米餅$12/6人份量  &#13;<br> Winarti說，兩姊妹都愛吃香口東西，不過煎炸食物對小朋友健康不好。折衷方法，惟有用健康食品做材料。兩姊妹首次嘗到粟米餅時，已經吃不停口，成日要Winarti整。這個小食最特別是調味料，胡椒粉份量特別多，紅葱頭和蒜香味十足，遠遠聞到已經香噴噴。</fontstyle></spanclass></p><p><b> 用咩料：</b> &#13;<br> 粟米	4條&#13;<br> 紅蘿蔔	1/2條&#13;<br> 麵粉	6湯匙&#13;<br> 雞蛋	1隻&#13;<br> 胡椒粉	2湯匙&#13;<br> 紅葱頭	2粒&#13;<br> 蒜頭	1/2粒&#13;<br> 葱	2條</p><p><spanclass><fontstyle>6歲都識做焗芝士多士$5/2人份量  &#13;<br> 楨怡和映霖兩姊妹細細個已經好孝順，想親手弄點食物送給媽咪。為安全計，Winarti建議她們整多士，不用開爐就不怕燒傷。深知母親愛吃芝士，加埋個精心剪裁的心形圖案，媽咪見到都唔知幾感動。可惜Auntie怕羞，未能跟大家分享。</fontstyle></spanclass></p><p><b> 用咩料：</b> &#13;<br> 白麵包	2塊&#13;<br> 芝士	2塊&#13;<br> 煉奶	適量</p><p>&#13;<br> &#13;<br> &#13;<br> &#13;<br> <spanclass><fontstyle>試食報告  </fontstyle></spanclass></p></body></html>