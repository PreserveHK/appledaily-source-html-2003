<html><header><meta charset="utf-8"><title>維港騷又出事　S及FlyToTheSky取消來港<br>韓迷退票被拒告上消委會　火滾</title></header><body><h1>維港騷又出事　S及FlyToTheSky取消來港<br>韓迷退票被拒告上消委會　火滾</h1><p>由政府包底八千萬元製作的《維港巨星匯》，表演嘉賓滾石樂隊唔到又到，已令外界狂轟政府運作混亂，但原來大會公布兩隊韓國人氣組合FlyToTheSky及S來港演出亦屬虛張聲勢，令不少已購票的本地韓迷震怒，向大會要求退票被拒，故昨日這班韓迷已群起致電消委會及聯絡議員討公道。</p><p>政府花上天文數字包底製作的《維港巨星匯》將於下周五揭幕，但這大型節目的安排至今仍十分混亂，日前大會單方面宣布滾石樂隊（TheRollingStones）不會來港後，前日樂隊的經理人卻主動向海外傳媒公布會如期來港演出，昨日已公開售票。&#13;<br> <br> <spanclass>討公道！ &#13;<br> <spanclass>Fans向劉慧卿求助 &#13;<br> 想不到言猶在耳，大會又犯了相同弊病，事先張揚有份參演的韓國人氣二人男子組合FlyToTheSky及三人組合S，原來均不會來港，令過百名本地韓迷蒙在鼓裏，昨日多名已購票的韓迷紛紛致電消委會投訴，有fans甚至聯絡立法會議員劉慧卿及行政會議成員周梁淑怡，希望討回公道。&#13;<br> 《維港巨星匯》大會早前曾公布兩隊韓國男子人氣組合FlyToTheSky及S，會於本月三十一日來港演出《亞洲人氣偶像之夜》節目，同場演出的本地偶像尚有盧巧音、梁詠琪、鄭希怡、Shine及Boy'Z，不少韓迷為捧偶像，更一早撲飛霸位。&#13;<br> 但日前一眾韓迷卻得悉兩隊韓國組合均不會來港，大會拒絕退票之餘，昨日雖已抽起FlyToTheSky的名字，但仍在官方網站上繼續把S列於本月三十一日演出名單之上，令這班韓迷深感受騙，認為大會有借S號召力欺騙觀眾買飛之嫌，故昨日他們便在網上公開此事，並呼籲已購票的韓迷一同致電消委會。</spanclass></spanclass></p><p><spanclass>求解釋！ &#13;<br> <spanclass>「只想大會搵番S嚟」 &#13;<br> 身為S本地歌迷代表兼新城節目《韓到入心》客席主持的Amy，昨日透過電話承認此事屬實，她說：「大會之前出嘅新聞稿都有FlyToTheSky同S個名，我哋喺城市售票網買飛嗰日，亦都有佢哋個名，但我係識得呢行嘅人，我亦都識得S嘅經理人，S係劃咗三日期嚟香港，由十月三十號至十一月一號，即係話佢哋係預咗嚟香港演出。但大會嘅公關就同我哋講，話嗰兩隊都唔嚟啦，而我哋有啲妹妹打過電話去《維港巨星匯》嘅熱線，嗰邊一樣話佢哋唔嚟，我哋曾經問過大會嘅公關可唔可以退飛，佢話唔關佢事，叫我哋問『快達票』，成班人就喺度推嚟推去。」</spanclass></spanclass></p><p>Amy續說：「我哋猜測可能港府已經畀咗定金S，唔知係咪想慳錢啦，𠵱家就話佢哋唔嚟，但唔好以為百幾個歌迷乜都唔知，以為啲韓星冇人識，靜靜雞鏟晒網站啲嘢就當冇事發生，世界上重有好多人識嘢嘅，我哋有啲fans已經向周梁淑怡同劉慧卿求助，我哋只係想大會搵番S嚟演出同作出合理解釋。」&#13;<br> <br> <spanclass>有投訴？ &#13;<br> <spanclass>「e-mail去主辦單位啦」 &#13;<br> 對於大會的做法，Amy坦言道：「點講都係處理唔啱，成件事黑箱作業，好混亂，啲人又不負責任，你推我，我推你，完全冇合理解釋。」&#13;<br> 此外，本報昨日亦曾致電《維港巨星匯》熱線查詢，問及FlyToTheSky與S是否會於三十一日當天參與演出時，接聽電話的職員表示一、兩天前才獲通知兩隊組合均不會來港，現由另一韓星Se7en頂上。再問若已購票能否退飛？該職員說：「我哋冇退票，主辦單位冇通知，如果有投訴，你e-mail去主辦單位啦！」&#13;<br> 採訪：朱倬誼</spanclass></spanclass></p></body></html>