<html><header><meta charset="utf-8"><title>AV陳列室：潮爆風氣入侵<br>嚴選四大迷你Hi-Fi</title></header><body><h1>AV陳列室：潮爆風氣入侵<br>嚴選四大迷你Hi-Fi</h1><p>床頭Hi-Fi有如枕邊書，每晚唔聽過都幾難瞓得着；唱得固然重要，不過自日本「部屋」概念入侵香港後，賣相型仔講Lifestyle，都係大家選機重要原則，筆者今日嚴選了市面上多部靚仔床頭Hi-Fi，功能強勁之餘，Mini設計亦夠晒「迷」你！&#13;<br>&#13;<br>記者：朱崇德攝影：伍慶泉、朱崇德##</p><p><spanclass><fontstyle>JVCFS-X3&#13;<br> 重金屬設計霸氣十足  &#13;<br> HeavyMetal音樂未必咁多人識欣賞，但JVC呢部FS-X3玩HeavyMetal感覺，唔識都覺得佢霸氣十足；機身多處部件都使用鋁金屬製作，質感、觀感都非常好！&#13;<br> 音質同機身一樣，都係表現出一種濃烈嘅厚重感覺，高、低音分別由二路單元處理（30W×2），所以喇叭上裝置有2cmSoftDomeTweeter及10cmAramidHyperNeoOlefinConeWoofer，音色表現份外細緻，此外，機內還加入1-bit的數碼模擬轉換晶片，和ActiveHyper-BassPlus技術，特別加強低音部份表現，用嚟聽流行音樂，夠晒Pop！</fontstyle></spanclass></p><p><b> 對應自製音樂CD</b> &#13;<br> 機身設計非常獨特，帶有濃重機械味道，最別出心裁係機中間設有一條圓柱體，玩落先知原來係音量調校，幾破格！另外CD唱盤亦見突出，對應CD-R/RW呢個已經係大勢所趨，而且一開機從隙邊會滲出冷調藍光，夾埋鈦金屬色機身，幾夠Cool！</p><p><spanclass><fontstyle>PHILIPSMC-D370&#13;<br> DVD音響潮爆溝古典  &#13;<br> 邊個話四四方方嘅Hi-Fi就一定老土？PHILIPS新出MC-D370就一於玩轉傳統，將3個差唔多大嘅「鞋盒」拼埋做影音組合，仿玻璃面主機身，加兩個象牙木色喇叭，拉成長長一條！潮Look中滲雜點點古典機感覺，型爆！</fontstyle></spanclass></p><p>起初筆者都以為MC-D370係「平平」無奇一部MiniHi-Fi，玩落先知原來佢重內置埋DVD播放功能，真係失敬，對應碟種超多，DVD、DVD+RW、SVCD、CD-R/RW、MP3CD及PictureCD玩齊，除原來的2聲道喇叭之外，影音享受想更上一層樓？得！佢一樣內置有DolbyDigital及dts，加多套5.1喇叭就做到環迴立體聲效果。此外MC-D370還另配有VirtualSurroundSound音效，2聲道CD一樣玩盡模擬5.1效果！&#13;<br> &#13;<br> <spanclass><fontstyle>JVCUX-J55MD&#13;<br> 音樂全格式制霸  &#13;<br> JVC最新從日本抵港嘅UX-J55MD，絕對玩功能第一！雖然機身咁迷你，但已內置有5碟盤CD、MD、錄音帶同AM?FM收音機功能，有佢擺房真係音樂播不停！</fontstyle></spanclass></p><p>機身內置5個CD碟盤，所以一次可以收納5張心愛CD，加埋MDLP4嘅錄音功能，選曲錄碟，真係輕而易舉，不過最體貼係佢增設有5倍快速錄製MD功能，自製音樂選輯真係快好多！機身最特別係佢個藍底反白字顯示屏，比較少有；喇叭功率為15W×2，感覺略不足，不過分音細緻，音效清晰，唔係下下要大大聲炸機先過癮嘅！&#13;<br> &#13;<br> <spanclass><fontstyle>SONYCMT-CQ1&#13;<br> 雙蛋夾多士搞Look  &#13;<br> SONYCMT-CQ1都係呢期MiniHi-Fi中勁Hit款式，機身設計非常特特別，四四方方成塊台式厚片吐司，CD碟盤非常巧妙地收藏在機身中間，機芯向上升起碟盤就應聲「吐」出來，好鬼馬！&#13;<br> SS-CQ1橢圓形喇叭亦係此機強力賣點，好多人都話佢有日本高級音響KEF套「蛋」嘅影子！音效亦見唔錯，每隻「蛋」都係採用二路高、低音單元設計（分別為1"及4"），配合埋主機嘅DynamicSoundGenerator功能，令整體音色表現好實淨，而且高、底音表現亦層次分明；另外，機內還設有收音機功能，咁嘅配置做枕邊機一流。</fontstyle></spanclass></p><p>(A）JVC&#13;<br> 電話：27328220&#13;<br> 地址：尖沙嘴東部麼地道67號半島中心9樓&#13;<br> &#13;<br> (B)鐳射影音&#13;<br> 電話：23956969&#13;<br> 地址：旺角西洋菜街74-78號旺角城市中心地下3-4號舖</p></body></html>