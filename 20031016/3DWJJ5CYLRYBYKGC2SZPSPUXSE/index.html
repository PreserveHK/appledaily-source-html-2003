<html><header><meta charset="utf-8"><title>首日售四千張門票</title></header><body><h1>首日售四千張門票</h1><p>滾石樂隊下月來港演出兩場，二萬六千張門票昨日開始發售，首日約售出四千張。輪候購票情況未見踴躍，歌迷中外參半。&#13;<br> 昨早在灣仔藝術中心售票處排頭位的中年日本歌迷Fukada，自認是滾石瘋狂擁躉，先分別買了下月七日及九日，每場最貴的門票各一張，然後受朋友所託，再排隊買了十張貴價票。<br> &#13;<br> <spanclass>劉慧卿轟政府搞笑 &#13;<br> 提着名牌手袋的楊薇莉，花萬多元買下八張最貴的門票。她說：「我十歲就開始鍾意聽滾石嘅歌，今朝我丈夫知道滾石真係嚟香港開演唱會，佢叫我邊度都唔好去，幾貴都要買到滾石嘅演唱會門票。」&#13;<br> 立法會議員劉慧卿昨亦到藝術中心購買五張、每張五百八十八元的滾石門票，另買六張Santana演唱會門票，「我讀中學嗰陣最鍾意係披頭四，滾石都係其次，今次既然嚟到，咪同朋友一齊睇囉。」但她繼續炮轟政府：「你唔熟、你唔識，就唔好與民爭利，交畀班業界去搞。𠵱家人哋話嚟，政府自己都完全唔知，你話幾搞笑。」</spanclass></p></body></html>