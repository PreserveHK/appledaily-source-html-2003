<html><header><meta charset="utf-8"><title>同華仔炒車冇穿冇爛<br>Kelly激吻偉仔整瘀腳</title></header><body><h1>同華仔炒車冇穿冇爛<br>Kelly激吻偉仔整瘀腳</h1><p>劉德華和陳慧琳（Kelly）前晚拍攝新片《無間道III終極無間》煞科戲，講述二人駕車撞向水馬，水花四濺。Kelly提到日前跟梁朝偉拍攝咀戲，因為用錯力，結果導致雙腳又紅又瘀。</p><p>劉德華和陳慧琳前晚在金鐘添馬艦拍攝新片《無間道Ⅲ終極無間》煞科戲，劇情講述二人駕車途中撞爆路邊水馬。&#13;<br> <br> <spanclass>開香檳賀煞科 &#13;<br> 電影公司安排替身上陣，然後華仔和Kelly才在車上做表情。拍攝完畢，前來探班的寰宇老闆林建岳和工作人員一同開香檳慶祝。&#13;<br> 提到早前與梁朝偉拍激吻戲，Kelly說：「我哋錫到跌咗落地，因為我用錯力，搞到隻腳瘀晒，嗰場戲係講偉仔激嬲咗我之後𠱁番我。上次我同竹野內豐喺《冷靜與熱情》嗰場咀戲，重激啦。」&#13;<br> <br> <spanclass>嫌棄偉仔嘴形 &#13;<br> 問Kelly跟偉仔拍咀戲，感覺如何？她說：「我盡量入戲，幻想自己係嘉玲，本來想幻想偉仔係我男友，但佢哋都唔同嘴形。」問Kelly覺得偉仔和男友，誰的嘴唇較軟？她說：「唔知，拍嗰場戲我好緊張，ＮＧ咗三、四次。」問Kelly可會讓男友看這場激吻戲？她說：「我會畀佢睇，話畀佢知嗰個係嘉玲。」&#13;<br> 採訪：王連連&#13;<br> 攝影：陳慧安</spanclass></spanclass></p></body></html>