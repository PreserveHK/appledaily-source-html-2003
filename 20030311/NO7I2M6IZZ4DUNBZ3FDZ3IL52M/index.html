<html><header><meta charset="utf-8"><title>福伯愛甜心囝囝頂唔順</title></header><body><h1>福伯愛甜心囝囝頂唔順</h1><p>夏里遜福（HarrisonFord）同年紀細佢一大截嘅甜心女友嘉麗絲達霍克（CalistaFlockhart）已經係公認嘅一對，好似前日佢哋就手拖手出席編劇演員公會嘅頒獎禮。不過原來福伯個仔阿Ben好唔鍾意嘉麗絲達，覺得佢只係想搵着數，而且老竇拖住個細路女出街會好冇面，結果阿Ben重同福伯鬧翻㖭！&#13;<br> 美聯社</p></body></html>