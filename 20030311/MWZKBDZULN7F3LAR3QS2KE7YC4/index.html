<html><header><meta charset="utf-8"><title>碧咸25萬駿馬贈囝囝</title></header><body><h1>碧咸25萬駿馬贈囝囝</h1><p>曼聯球星碧咸（DavidBeckham），上星期為四歲大嘅寶貝仔布魯克林（Brooklyn）開咗兩個生日會，重使咗二十五萬港紙，買咗一匹名門之後嘅馬仔送畀布魯克林，搞到佢鬼咁開心！出名鍾意寸名人嘅動畫電視節目《2DTV》，即刻用卡通窒碧咸一家洗腳唔抹腳，冇辦法啦！鬼叫佢哋大把錢咩！</p></body></html>