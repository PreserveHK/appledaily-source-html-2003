<html><header><meta charset="utf-8"><title>潮流Express：炒鞋王HECTIC版NewBalance<br>MT580第4代姣婆駕到</title></header><body><h1>潮流Express：炒鞋王HECTIC版NewBalance<br>MT580第4代姣婆駕到</h1><p>姣婆真係守唔到寡！話說唔玩唔玩又玩有東洋名牌HECTIC，話唔再同NB玩Crossover，轉同PumaSuede搞埋一堆，但可惜後者至今依然聞唔到炒味！&#13;<br>早聞樓梯響HECTIC老細江川芳文會「翻兜」NB對MT580，結果，2月23日，HECTIC總店正式堆出HECTIC×MITA×NB第4代「發姣版」，玩「酒紅色的心」（酒紅色）及「姣婆藍」兩色！而之前炒至過$4,000的第3代，今周即刻「封盤」唔賣住（意味重有得炒）！原因係新貨4代「發姣版」經已抵港，但市場造價甚為飄忽，定價由$1,880至$2,499，一陣炒味異常濃郁！&#13;<br>&#13;<br>記者：陳嘉文　攝影：周旭文</p><p><b> HECTIC×MITA×NBMT580</b> &#13;<br> <spanclass><fontstyle>第4代「姣婆藍」  &#13;<br> 全單色麖皮製造的4代，有唔少潮流友話冇晒3代襯色靚絕的OutdoorFeel，不過HECTIC要出4代點都要搞搞新「花臣」。不過姑勿論好咗定差咗，HECTIC個大名始終值錢，日本原定價格15,800日圓(約港幣$1,100)的4代，落入水貨店即時升咗一倍，限量供應的巨物集坊賣$1,880(b)；HotChannel賣$2,480(c)；最齊Size的「芝加哥」則開$2,499(a)！</fontstyle></spanclass></p><p><b> 波鞋界情報天王四哥：</b> &#13;<br> <spanclass><fontstyle>4代用料更矜貴！  &#13;<br> 「型號580一向屬NB的中低級Model，不過自跟HECTIC合作後，隨即升價百倍，打破了市場上Nike玩晒的定律！我最近收到上野MITA波鞋店的消息，發言人話在製作成本上，全麖皮造的4代比之前採用磨沙皮及尼龍的3代高得多。不過，我始終認為4代短期內會維持喺$2,500以內，有冇得再升就要睇市場點消化。」</fontstyle></spanclass></p><p><spanclass><fontstyle>HECTIC讓位鼓手一樣炒  &#13;<br> 舊年HECTIC唔出NB特別版，讓位畀日本鼓手沼澤尚推出型號MT580TN，純論號召力當然不及HECTIC版，故至今造價亦冇乜升跌，維持喺$2,499關口。（a）</fontstyle></spanclass></p><p><b> MT580第4代一出</b> &#13;<br> <spanclass><fontstyle>第3代「封盤」！  &#13;<br> 市場能炒至$4,000的波鞋可謂寥寥可數(Nike最勁有ZooYorkDunk！)，要數至堅至勁Crossover波鞋，非MT580莫屬！呢對勁鞋往績輝煌，特別係3代的HECTIC×MITA×NB版本，早論市場重見到灰×紫及啡×紫賣價企穩$4,580，不過今個禮拜竟完全消失於空氣中，唔少波鞋「二五仔」話對鞋重有得升，所以班水貨佬實行「封盤」唔賣住！</fontstyle></spanclass></p><p><b> 一周NB波鞋行情</b> &#13;<br> <spanclass><fontstyle>新一代NB盟主&#13;<br> 黑×啡577皮版$1,980（c）  &#13;<br> 最先是代理推出英國製造的577麖皮版，定價$850，後來唔知乜事玩跳樓價$400幾求售！現又返回正價，而近日更推出㗎仔力谷的紅、藍豪華油皮版，定價$1,200。在市場均睇好577之下，有水貨佬更刮到更靚更絕的黑×啡577皮版，但價位就勁揦脷！</fontstyle></spanclass></p><p><b> 售賣點：</b> &#13;<br> （a）	ChicagoSports（23981267）&#13;<br> 旺角奶路臣街17號B地下&#13;<br> &#13;<br> （b）	巨物集坊（23691628）&#13;<br> 尖沙嘴利時商場地下11舖&#13;<br> &#13;<br> （c）	HotChannel（23844782）&#13;<br> 旺角瓊華中心3樓311舖&#13;<br> &#13;<br> （d）	GeorgeTownSports（23323026）&#13;<br> 旺角瓊華中心3樓320舖&#13;<br> &#13;<br> （e）	GalleryConcept（23963819）&#13;<br> 旺角花園街100B舖</p></body></html>