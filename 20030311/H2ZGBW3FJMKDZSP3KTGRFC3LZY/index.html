<html><header><meta charset="utf-8"><title>電腦新產品：<br>BenQJybook3000白色鋼琴鏡面玩高貴</title></header><body><h1>電腦新產品：<br>BenQJybook3000白色鋼琴鏡面玩高貴</h1><p>可能呢幾年手提電腦玩CyberFeel玩得太多，唔係銀色就係黑色，搞到班電腦玩家都麻木晒，睇嚟係時候搵啲新嘢，刺激吓大家。今次Joybook3000就用咗白色的鋼琴鏡面，邊個角度望埋去都好似鋼琴一樣。加上一流的硬件設備和音響效果，真係恨死隔籬。&#13;<br>文：黃越發　&#13;<br>攝影：周旭文　&#13;<br>ImageGirl：亭</p><p>全新的BenQJoybook3000配備最新最快的IntelNorthwoodP4M1.8GHz、256MBDDR、4200轉的30GB硬盤。不得不說就是其200光亮度的15"顯示屏，較一般的亮度高33%，配埋張32MBnVIDIAGeForce4Go顯示卡，畫質一流，睇DVD或工作都享受到畫面細膩的好處。</p><p><spanclass><fontstyle>型仔Logo曉閃燈  &#13;<br> 靚絕的白色鋼琴鏡面外殼上有一個BenQLogo，喺唔同情況之下，個Logo會依電力的強弱狀態呈現紫、藍、橙三種不同顏色，筆者測試時開機嗰陣三隻色會狂閃，叉電嗰陣係橙色，電腦運作時就係藍色，又型仔又過癮。</fontstyle></spanclass></p><p><spanclass><fontstyle>可外接5.1揚聲系統  &#13;<br> 講到明音效最強，又點少得聽歌仔呢？原來唔開機，直接播歌都有好多種新方法，以前就話可以用光碟機或者內置的MP3機播音樂。估唔到𠵱家可以透過內置的4合1讀卡機、USB介面和內置的硬盤播放。如果要用硬盤，就要在關機之前做好設定，之後直接播放某一個資料夾內的音樂便可，相當方便。機身前方的細緻面板有液晶體顯示，方便選歌和校大細聲。隨咗用耳筒之外，重可以用機內喇叭播放，輸出功率相當勁，足2W。就算用家依然覺得唔夠爽，重可以使用SPDIF輸出，接駁家中5.1揚聲系統，睇戲就最正。</fontstyle></spanclass></p><p><spanclass><fontstyle>邊種方法上網都得  &#13;<br> 無論你平時用開邊種方法上網，呢部Joybook3000一定有你需要的硬件，內置Modem、Lan卡和無線Lan卡，真係去到邊、用緊寬頻定窄頻、有線定無線都上到網，非常方便。而且擴充性能強勁，有4個USB2.0，加多個WebCam或打機手掣都得。</fontstyle></spanclass></p><p><spanclass><fontstyle>筆者意見：  &#13;<br> 呢部機All-in-one設計，所有你喺桌上電腦有嘅嘢都一應俱全，無論打機同聽歌都得心應手，帶出街嗰陣重可以隨時隨地喺唔開機嘅情況下聽歌，內置嘅四合一讀卡機最適合我，可以隨時將影完的產品相片上載至電腦，個樣又夠型，All-in-one機迷的不二之選。</fontstyle></spanclass></p><p><b> BenQJoybook3000</b> &#13;<br> 處理器	IntelNorthwoodP4M1.8GHz&#13;<br> 記憶體	256MBDDR266MHZ&#13;<br> 硬碟	30GBHDD4200rpm&#13;<br> 光碟機	8×DVD-ROM&#13;<br> 顯示屏	15"XGA200nits&#13;<br> 記憶卡	四合一cardreader（SD、MMC、MS、SM）&#13;<br> 尺寸	330×272×37mm&#13;<br> 重量	3.1kg&#13;<br> 查詢電話	23306929&#13;<br> 約$12,000		本月中推出</p></body></html>