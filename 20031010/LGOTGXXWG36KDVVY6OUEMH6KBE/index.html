<html><header><meta charset="utf-8"><title>日產President豪華轎車新世代</title></header><body><h1>日產President豪華轎車新世代</h1><p>近年，日產車廠先後推出多款新車，如Teana、Cube及FairladyZRoadster等等而備受追捧後，廠方亦於日前宣布，推出屬第四代設計嘅President頂級豪華轎車；新車不但造型變得更富吸引力，就連車廂設備配搭嘅豪華程度，更稱得上係同級之冠，不如𠵱家一齊嚟先睹為快啦！</p><p><spanclass><fontstyle>圓渾造型顯現貴氣  &#13;<br> 呢款屬第四代版本嘅日產President，造型較前變得圓渾流暢，一份豪華轎車嘅韻味油然而生；另外，新車一組頭燈更屬ActiveAdaptiveFront-lightingSystem，可有助提高晚間行車安全度㗎！</fontstyle></spanclass></p><p><spanclass><fontstyle>4.5V8偈表現出色  &#13;<br> 新車以一台編號VK45DE嘅4.5公升V8引擎作核心，除引擎動力輸出強勁（馬力280匹，扭力46.0kgm）外，匹配一套5前速半自動波，性能表現絕對毋庸置疑。另外，新車重配有全新氣壓避震組合，不但能提升乘坐舒適性，就連操控表現亦可有明顯嘅改善呢！</fontstyle></spanclass></p><p><spanclass><fontstyle>車廂布局氣派十足  &#13;<br> 稱得上係最頂級車系，其車廂配搭一定有番咁上下豪華，就連全新President亦唔例外，車廂空間寬敞闊落唔在講，車內重設有DVD高級影音系統、恒溫冷氣連後排獨立送風等設備之餘，座椅編排亦與上一代型號一樣，前排椅背可覆摺成腿墊，從而令後排乘客可有頗佳嘅乘坐享受呢！</fontstyle></spanclass></p></body></html>