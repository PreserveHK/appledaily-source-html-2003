<html><header><meta charset="utf-8"><title>PalmOne新機雙響炮最強T3橫直都掂</title></header><body><h1>PalmOne新機雙響炮最強T3橫直都掂</h1><p>SONYCLIE新機推出頻密，啱啱又公布咗新機TJ35同TJ25，計落機種比Palm原廠還要多，不過Palm始終有一班忠實嘅Fans，每次推出新機都會成為話題作。呢次Palm就一口氣推出兩部新機，最矚目首選當然係橫直都咁掂嘅TungstenT3！&#13;<br>記者：許福合&#13;<br>攝影：伍慶泉&#13;<br>ImageGirl：Fion&#13;<br>&#13;<br>Palm　銷售熱線：800903253</p><p>今時今日嘅PDA已經唔係以往只係用嚟記事同約會咁簡單，呢次Palm推出嘅兩部新機TungstenT3及TungstenE正係分成高低檔，各自針對唔同用家。&#13;<br> &#13;<br> <spanclass><fontstyle>自選橫直螢幕  &#13;<br> Tungsten用家見到T3，一定覺得熟口熟面，事關沿用咗T2嘅滑蓋式設計，拉下機蓋更見到一個特大螢幕，大小為82.5×61mm，解像度有320×480，隨便拎部Palm放埋比一比，T3螢幕明顯大得多，而與PocketPC相比，解像度更高出一倍，顏色對比以至可視角度都較高，實在高一班。螢幕底下多咗條「StatusBar」，按下「RotateScreen」，就可將螢幕喺垂直及橫向之間轉換，唔使經過Reset，畫面會自動調整，用嚟製作試算表、影片播放就最啱。T3因應呢個轉向功能，亦首次加入ActiveInputArea虛擬手寫區，支援Graffiti2，方便用家書寫文字，只要從「StatusBar」就可將手寫區隱藏，唔會霸佔螢幕。</fontstyle></spanclass></p><p><spanclass><fontstyle>內置藍芽通訊  &#13;<br> T3作為Palm旗艦級新機，用料當然全屬頂級，處理器採用IntelXscalePXA255400MHz，64MB記憶體（實際可用52MB），備有SDIO插槽，另外亦設有擴充槽去接駁鍵盤及數據機等專用裝置。T3可經藍芽介面去接駁手機或電腦，若要使用Wi-Fi功能，就要另外購買功能卡。作業系統就與SONY兩部新機一樣，同樣係5.2.1，與MS《Outlook》亦有更好同步兼容，並且內置《CLK》中文顯示及輸入都冇問題，而附設軟件都換上新版本，功能更強。&#13;<br> &#13;<br> 藍芽實地測試：以T3一邊聽MP3，一邊經藍芽接駁手機上網，表現都唔錯，音樂亦冇停吓停吓嘅情況。&#13;<br> &#13;<br> 抵讚：T3嘅芒除咗大之外，質素確實唔錯，用嚟睇戲、MTV，效果一流。&#13;<br> &#13;<br> 要彈：作為頂級型號嘅T3，還未內置Wi-Fi功能，似乎有啲落伍。</fontstyle></spanclass></p><p><spanclass><fontstyle>跟機軟件搶先睇  &#13;<br> 《QuickOfficePro7》&#13;<br> 因為《DoucmenttoGo》對中文支援欠佳，所以大中華區嘅T3同TE改為附送完全版嘅《QuickOfficePro7》，能兼容中文《Word》、《Excel》及《PowerPoint》。&#13;<br> &#13;<br> 《KinomaPlayer》&#13;<br> 16:9睇片王《KinomaPlayer》睇戲時，當拉下滑蓋後，影片就會自動變成闊螢幕顯示，十足十睇大電影咁過癮。</fontstyle></spanclass></p><p><spanclass><fontstyle>T3Profile  &#13;<br> 作業系統：PalmOS5.2.1&#13;<br> 處理器：IntelXscale400MHz&#13;<br> 記憶體：64MB&#13;<br> 記憶卡：SD?MMC&#13;<br> 顯示：320×480Transflective?6萬5色&#13;<br> 體積：109×76×13mm&#13;<br> 重量：156g</fontstyle></spanclass></p><p><spanclass><fontstyle>同場加映  &#13;<br> <spanclass><fontstyle>TungstenE平價版T3  &#13;<br> Palm老玩家一睇呢部TungstenE，都一定會覺得與經典嘅PalmV非常相似，呢部機用個E字命名，正係Entry（入門）嘅意思，雖然冇咗個搶眼大芒，但勝在功能齊全，處理器使用126MHzOMAP311ARM，內置32MB（實際可用28.3MB），睇規格可能未及T3強勁，不過軟件及系統分別唔大，想玩得經濟啲用家，記緊認住呢部E機！&#13;<br> &#13;<br> <b> TungstenEProfile</b> &#13;<br> 作業系統：PalmOS5.2.1&#13;<br> 處理器：126MHzOMAP311ARM&#13;<br> 記憶體：32MB&#13;<br> 記憶卡：SD?MMC&#13;<br> 顯示：320×320Transflective?6萬5色&#13;<br> 體積：115×78×12mm&#13;<br> 重量：131g</fontstyle></spanclass></fontstyle></spanclass></p></body></html>