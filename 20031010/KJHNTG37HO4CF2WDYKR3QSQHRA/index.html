<html><header><meta charset="utf-8"><title>　　市長少不更事都係阿董好 - 李八方</title></header><body><h1>　　市長少不更事都係阿董好 - 李八方</h1><p>繼粵港合作之後，又要過一過枱，最新興嘅話題又輪到滬港合作咯喎。民建聯噚日率先出訪上海，同上海市長韓正見面。八方聽到韓正喺會上話，同香港董特首喺兩地合作意見一致，重形容大家係「大老鄉」、「小老鄉」㖭。&#13;<br> 大老鄉指嘅係上海，小老鄉就係寧波，原來韓正同老董都係寧波人。不過有高人見完後生可畏嘅韓正之後就慨歎，韓正剛剛四十出頭，就揸弗上海一千三百萬人，香港得六百幾萬人，管香港嘅白頭董已經花甲有六歲！不過之後馬上有人補番句，韓正年富力強，唔係，係少不更事，阿董老朽？又唔係，係經一事長一智，老得「夠經驗」囉。&#13;<br> 早排北上訪京嘅政商猛人多到不得了，點知過咗十一黃金周，北上風潮吹咗去上海，除咗民建聯，CY梁振英都帶埋一班專業人士去上海，包括立法會議員劉炳章，CY一抵埗就走去睇京劇！重要係由上海人同香港人合演嘅京劇㖭，因為佢出席嘅係滬港京劇節開幕，玩完後，今日先傾專業服務合作呢啲嚴肅話題。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>