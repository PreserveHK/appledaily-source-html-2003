<html><header><meta charset="utf-8"><title>度棟篤笑唔敢亂踩<br>克勤同情華仔：永遠支持佢</title></header><body><h1>度棟篤笑唔敢亂踩<br>克勤同情華仔：永遠支持佢</h1><p>前天幕股東麥紹棠限劉德華七日內，就其最近發表有關天幕及對他之批評，公開道歉。華仔好友李克勤昨日出席記者會時，為華仔抱不平，表示會永遠支持華仔，又說現時只敢呼吸，不敢亂說話，更會小心處理棟篤笑的題材。</p><p>無綫特備節目《明愛金禧暖萬心》慈善籌款晚會，將於本周六晚上在將軍澳電視廣播城舉行，表演嘉賓陳奕迅（Eason）、鄭希怡（Yumiko）、黃伊汶、梁詠琪（GiGi）、蕭正楠和李克勤等，昨日往尖沙嘴香格里拉酒店出席記者會。<br> &#13;<br> <spanclass>GiGi反串唱《紫釵記》 &#13;<br> 當晚Yumiko、黃伊汶和蕭正楠將合演舞台劇，兩位新一代性感女歌手有機會一較高下，而GiGi則會與蓋鳴暉合唱粵曲《紫釵記》，GiGi表示會爭取反串，給大家一個驚喜。&#13;<br> 前天幕股東麥紹棠日前在記者會上，公開向劉德華發炮，指華仔未能遵守協議，要求華仔就接受傳媒訪問時對他的批評公開道歉。&#13;<br> 昨日李克勤在記者會上，自言為此事感到十分欷歔，並挺身支持華仔，克勤說：「見到好朋友咁樣，我𠵱家只係敢呼吸，唔敢發表任何意見同亂講嘢。但作為好友，我會永遠支持佢。」&#13;<br> 由於近日克勤與譚詠麟（阿倫）、梁榮忠忙於籌備「左麟右李演唱會」中棟篤笑的題材，眼見華仔事件，令克勤要加倍小心度橋，克勤說：「踩界嘅嘢，咪留畀阿倫講囉，總之會講啲熟啲嘅人。上次我哋都講小春同栢芝啦，佢哋都冇嘢，因為知道係講笑。」<br> &#13;<br> <spanclass>Eason為超儀封嘴 &#13;<br> 而Eason昨日被問到好友何超儀和陳子聰結婚一事時，初時他都三緘其口，並做出封嘴表情，最後才承認知道超儀結婚。&#13;<br> Eason笑笑口說：「我又唔係瞓喺謝霆鋒床下底，又唔係超儀嘅隔籬鄰舍，我點知我朋友啲嘢呀，咁佢哋又知唔知我有幾多粒吖？我指暗瘡啫！」&#13;<br> 採訪：卓寶花&#13;<br> 攝影：陳偉權</spanclass></spanclass></p></body></html>