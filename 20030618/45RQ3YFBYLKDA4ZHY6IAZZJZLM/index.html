<html><header><meta charset="utf-8"><title>　　哈仔作者網上真情對話 - 李八方</title></header><body><h1>　　哈仔作者網上真情對話 - 李八方</h1><p>八方唔係先知，但可以好肯定呢個星期六（二十一日）之後，香港以至全球一定會再刮起一陣《哈利波特》風，原因係等到頸都長嘅第五集，會喺嗰日出爐。&#13;<br> MSN網站就吼準時機，喺六月二十六號晚十一點，為全球哈仔迷安排同作者JKRowling喺網上真情對話，香港韓國國際學校有十一位好好彩嘅哈仔迷，已經預先拍好向作者提問嘅錄像，佢哋嘅問題都幾得意，例如問吓作者想唔想個仔似哈利波特啦；作者每日可以寫幾多頁稿；除咗哈利波特系列故事之外，有冇新作啦；作者信唔信法術呢家嘢等等。如果各位都有問題想問，可以到<ahref http:>www.msn.com.hk/msnlive/ 留低問題，等作者JKRowling回覆。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>