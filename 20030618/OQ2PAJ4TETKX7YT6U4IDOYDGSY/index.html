<html><header><meta charset="utf-8"><title>阿當結婚肥狗做花仔</title></header><body><h1>阿當結婚肥狗做花仔</h1><p>荷李活諧星阿當桑迪拿（AdamSandler），好快就會同圈外女友JackieTitone拉埋天窗，我羅拉聽聞佢重會搵佢個仔嚟做花仔㖭！邊個係佢個仔？之唔係曾經客串過《魔界小小強》嘅老虎狗Meatball囉！據講阿當錫到Meatball燶晒，佢仲特登幫Meatball訂做一套踢死兔嚟行禮，同一套夏威夷恤出席婚宴，誇張到不得了！</p></body></html>