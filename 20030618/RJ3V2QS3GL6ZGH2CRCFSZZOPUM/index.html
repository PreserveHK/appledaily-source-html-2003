<html><header><meta charset="utf-8"><title>自己煮：<br>有營住家菜產後收身最啱食</title></header><body><h1>自己煮：<br>有營住家菜產後收身最啱食</h1><p>職業女性要顧住份工又要顧住頭家，放工難免冇時間煮飯，出街食得多老公又會詐型。其實只要安排得妥當，在家中煮食都唔會花太多時間，𠵱家就等Joanne示範幾味又有益、又啱產後進補嘅菜式畀大家試試。&#13;<br>&#13;<br>文：陳宣明　&#13;<br>攝影：周旭文&#13;<br>示範：Joanne（牛池灣讀者）</p><p>產後的Joanne現在要返工，又要照顧三個月大的仔仔皓霆及老公Eric，十隻手指用晒都唔掂。Joanne沒有請工人幫手做家務，她喜歡一手一腳搞掂家中事情。之前SARS爆發，她擔心剛出生的皓霆，不敢帶他外出，細路可以唔出街，但大人都要食飯嘛！為了家人同自己嘅健康，幾忙都好，Joanne都會細心設計多款有益又有營養的菜式給老公吃，自己煮又唔怕太油膩，吃得Eric大快朵頤。</p><p><spanclass><fontstyle>咖喱雞全翼  &#13;<br> Eric話街外食的咖喱雞油多兼辣，佢就最怕食辣，但用咖喱煮的菜式又很惹味，所以Joanne得閒時就會煮咖喱雞給他吃，自己煮就容易控制咖喱粉的份量，咁就唔怕辣啦！雞全翼還事先出水去油，包保唔油膩。</fontstyle></spanclass></p><p><b> 用咩料：（二至四人）</b> &#13;<br> 雞全翼　４隻&#13;<br> 薯仔　１個&#13;<br> 洋葱　１個&#13;<br> 咖喱粉　１匙（喜歡咖喱的可多放一點）</p><p><b> 好易煮：</b> &#13;<br> 1.薯仔切小件、洋葱切片備用。&#13;<br> 2.將雞全翼解凍後切件，加調味料醃約20分鐘後略煎。&#13;<br> 3.薯仔煮至半熟，加入咖喱粉、雞全翼及3碗水，用中火燜10至15分鐘。&#13;<br> 4.最後加入洋葱兜熟即可。</p><p><spanclass><fontstyle>鮑魚紅蘿蔔粟米湯  &#13;<br> 唔好以為用鮑魚煲湯就一定好貴，Joanne係名精打細算的現代煮婦，當然選些平靚正的鮑魚仔啦！一包有成八、九隻，分幾次煲都得。Joanne重話工作及照顧屋企咁辛苦，點都要慰勞吓自己。</fontstyle></spanclass></p><p><b> 用咩料：（二至四人）</b> &#13;<br> 急凍鮑魚仔　5-6隻&#13;<br> 紅蘿蔔　2個&#13;<br> 粟米　2條&#13;<br> 豬𦟌　6-8両&#13;<br> 蜜棗　3粒&#13;<br> 南北杏　1両</p><p><b> 好易煮：</b> &#13;<br> 1.鮑魚解凍後出水備用。紅蘿蔔、粟米切件。豬𦟌洗淨加鹽醃10至20分鐘。&#13;<br> 2.用八至十碗水煲滾後，加入材料（除豬𦟌外），再煲1小時。&#13;<br> 3.加入豬𦟌以慢火再煲2小時，然後加少許鹽調味。</p><p><spanclass><fontstyle>XO醬椰菜炒雙菇  &#13;<br> Joanne最鍾意食菇，尤其係雞髀菇，雞髀菇用來BBQ也非常美味。Joanne以XO醬來炒椰菜，有口感又鮮味不減，對還在產後修身或減肥人士來說是最好的選擇。</fontstyle></spanclass></p><p><b> 用咩料：（二至四人）</b> &#13;<br> 椰菜　半個&#13;<br> 雞髀菇　２條（中size）&#13;<br> 鮮冬菇　４隻&#13;<br> 蒜頭　２粒（切粒）&#13;<br> XO醬　少許&#13;<br> &#13;<br> <b> 好易煮：</b> &#13;<br> 1.椰菜洗淨切絲，雞髀菇及鮮冬菇浸軟切薄片。</p></body></html>