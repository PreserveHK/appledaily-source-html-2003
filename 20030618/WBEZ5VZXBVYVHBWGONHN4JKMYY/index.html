<html><header><meta charset="utf-8"><title>暑假入門新數碼相機　紛紛出籠</title></header><body><h1>暑假入門新數碼相機　紛紛出籠</h1><p>近排數碼相機市場相當活躍，陸續有新機喺暑假推出，據旺角星際城市DCWorld嘅阿俊所講，大部份新款機以二、三百萬像素入門級為主，價錢亦漸漸平民化，故相當受買家追捧。&#13;<br>&#13;<br>記者：徐影龍</p><p><spanclass><fontstyle>CoolpixSQ行貨搶閘推出  &#13;<br> 日本定於6月28日先見街嘅CoolpixSQ，香港行貨大發神威，居然搶閘開始派貨落舖。呢部將扭鏡概念發揚光大嘅SQ，收合時十足十一部MD咁小巧，扭擰鏡頭高低角度影得輕鬆，加埋三百萬像素CCD及三倍光學變焦，賣價唔使三千蚊，難怪去貨迅速。</fontstyle></spanclass></p><p><spanclass><fontstyle>IXUS系列最高解像度  &#13;<br> 買家除咗追求機細樣靚外，始終有一定質素嘅要求。CanonIXUSDigital系列向以機細有賣相見稱，最新款嘅IXUS400更採用G?S系列嘅CCD，解像度提升至四百萬像素，加埋獨門DIGIC技術，令到細機都有高質素表現。</fontstyle></spanclass></p><p><spanclass><fontstyle>三洋動畫王賣斷貨  &#13;<br> 過往三洋嘅MZ2、MZ3型號，都將重頭賣點擺喺動畫拍攝度。新到嘅J1都唔例外，能連續拍攝640×480（30fps）解像度嘅動畫短片，而且機身體積只有98×57×31mm，比富士嘅Finepix603輕巧得多，加上設有銀同粉紅兩色選擇，吸納到唔少女士用家，DCWorld更試過一星期賣出二十多部後斷貨嘅記錄，啱啱先返番小量貨。&#13;<br> &#13;<br> &#13;<br> DCWorld&#13;<br> 地址：旺角星際城市二樓222號舖　報價熱線：27810513</fontstyle></spanclass></p></body></html>