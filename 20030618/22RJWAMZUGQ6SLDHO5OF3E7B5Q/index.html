<html><header><meta charset="utf-8"><title>新車速報：<br>凌志ES300Sport　化身房跑車</title></header><body><h1>新車速報：<br>凌志ES300Sport　化身房跑車</h1><p>自推出以來，一直叫好又叫座嘅凌志ES300行政座駕，響自我增值嘅大前提下，最近代理方面特別為其引入一套原廠包圍配件，令裝身後嘅ES300看來有動靜皆宜嘅觀感；有興趣嘅朋友，不妨考慮吓噃！&#13;<br>&#13;<br>記者、攝影：陳偉林</p><p><spanclass><fontstyle>車廂布局講究　設備配搭高級  &#13;<br> 新款凌志ES300除賣相吸引外，本身座艙鋪排亦見豪華至極，兩排高級皮椅有愜意乘坐感外，前排重備有全方位電控；設備配搭除四門電窗、門邊電鏡同電天窗外，尾玻璃重有電動遮陽簾，前後獨立房燈，以及原廠恒溫冷氣同高級音響，當然少不了重有前後八個安全氣袋同充氣簾幕組合，以確保車上乘客安全㗎！</fontstyle></spanclass></p><p><spanclass><fontstyle>3.0公升V6偈柔韌有力  &#13;<br> 呢部ES300以一台3.0公升V6引擎作主打，另輔有一套電子5前速自動波箱，輸出平均有力之餘，轉檔亦見順滑敏銳；另外，除車子本身擁有一個穩紮車架結構，同埋由前輪麥花臣支柱、後輪雙連桿組成嘅懸掛系統外，佢重輔有主動式VSC同TCS裝置，加上四輪高效能碟煞、ABS連EBD組合，令彎路循迹性同制動表現，變得可靠之餘又能予人有收放之感呢！</fontstyle></spanclass></p><p><spanclass><fontstyle>原廠包圍倍添個性  &#13;<br> 呢一代凌志ES300新車，較上一代可謂予人脫胎換骨之感，除咗賣相既獨到又見個性之餘，當加入埋原廠前後包圍、兩邊車身裙腳同尾定翼後，更為其增添活力同動感，又豈止係一部行政座駕咁簡單呢！</fontstyle></spanclass></p><p><spanclass><fontstyle>ES300Sport版配件菜單  &#13;<br> 項目	價錢&#13;<br> 1.前泵把擾流器	$2,295&#13;<br> 2.兩邊車身裙腳	$4,190&#13;<br> 3.後泵把擾流器	$3,383&#13;<br> 4.車尾定風翼	$6,271&#13;<br> 5.尾排裝飾板	$1,418&#13;<br> &#13;<br> *選購第1至第3項原價為$9,868，現優惠價$8,400，另外更可享有12個月免息分期。&#13;<br> 註：以上價錢包括安裝費&#13;<br> &#13;<br> <spanclass><fontstyle>街頭直擊  &#13;<br> Tony：呢一代ES300造型唔古板，重畀人有一份時尚觀感，用咗台3.0公升V6偈，勝在輸出平均有力。&#13;<br> &#13;<br> Wendy：部車賣相唔錯，加埋套包圍望落重好有型，車廂好闊落又寧靜，聽歌至啱Feel。</fontstyle></spanclass></fontstyle></spanclass></p><p><spanclass><fontstyle>凌志ES300Sport規格  &#13;<br> 引擎：2995ccV6DOHC&#13;<br> 馬力：212ps/5800rpm&#13;<br> 扭力：30.4kgm/4400rpm&#13;<br> 傳動：5前速自動波，前輪驅動&#13;<br> 懸掛：（前）麥花臣支柱（後）雙連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16BridgestoneTuranzaER33&#13;<br> 尺碼：4855×1810×1455mm&#13;<br> 軸距：2720mm&#13;<br> 車重：1565-1590kg&#13;<br> 0-100公里：8.7秒&#13;<br> 新車售價：$369,100（標準版）&#13;<br> 車輛提供：皇冠汽車（25119430）</fontstyle></spanclass></p></body></html>