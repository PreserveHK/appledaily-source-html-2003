<html><header><meta charset="utf-8"><title>新車速報：<br>法拉利575MMaranello增配備添安全</title></header><body><h1>新車速報：<br>法拉利575MMaranello增配備添安全</h1><p>一直被視為SuperCar表表者嘅意大利法拉利車廠，繼早前推出全新以前置引擎、後輪驅動模式示人嘅575MMaranello之後，為應一班追求速度嘅Fans要求，早前廠方更替呢部超級跑車加置車內防滾架，並將四輪加大碼至19吋胎軨組合，令高速馳騁時倍見穩妥同可靠㗎！&#13;<br>&#13;<br>記者、攝影：李勤</p><p><spanclass><fontstyle>唯美造型格調獨到  &#13;<br> 比較起同廠各個車款，呢部法拉利575MMaranello，要來得溫文爾雅一點，並非單純追求速度嘅設計，造型線條優美流暢，尤其係車頭正中央凸起嘅大型生風入氣口，予人有望而生畏嘅惡形惡相感外，多盞式Xenon頭燈組合亦見吸引力。</fontstyle></spanclass></p><p><spanclass><fontstyle>座艙豪邁見舒適感  &#13;<br> 除咗造型有別之外，呢部575MMaranello嘅車廂，更予人有一份闊落舒適度；座艙四周以上乘真皮鑲嵌之餘，中控台重以金屬面板作修飾。一對桶形真皮跑車座椅富承托力，還備有全方位電控同駕駛席記憶裝置，當然少不了重有原廠高級音響連恒溫冷氣等裝備啦！</fontstyle></spanclass></p><p><spanclass><fontstyle>操控容易不失強悍一面  &#13;<br> 新車沿用一台達5.7公升嘅V12偈，並以前置引擎、後輪驅動作組合，除車重分布平均外，一套電子懸掛吸震力，既見舒適度又有跑車應有嘅剛勁感；另外，新車除可以全自動轉檔駕駛外，還可以利用軚盤兩旁Formula1嘅Down、Up操控桿轉檔，加速反應敏捷有力，而且重毫不費力㖭！</fontstyle></spanclass></p><p><spanclass><fontstyle>記者試後簡評  &#13;<br> 一部唯美嘅高性能SuperCar，以前置引擎、後輪驅動模式設計，座艙變得寧靜外亦見寬敞；而Sport版更加入座艙防滾架，重有加大碼19吋合金胎軨，肆意加速推進亦毫無顧慮。</fontstyle></spanclass></p><p><spanclass><fontstyle>法拉利575MMaranello規格  &#13;<br> 引擎：5748ccV12DOHC&#13;<br> 馬力：530ps/7250rpm&#13;<br> 扭力：60.1kgm/5250rpm&#13;<br> 傳動：6前速F1半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）255/35ZR19PirelliP-ZeroRosso（後）305/30ZR19PirelliP-ZeroRosso&#13;<br> 尺碼：4550×1935×1277mm&#13;<br> 軸距：2500mm&#13;<br> 車重：1730kg&#13;<br> 0-100公里：4.25秒&#13;<br> 極速：325km/h&#13;<br> 新車售價：未定&#13;<br> 車輛提供：勵駿汽車（23650269）</fontstyle></spanclass></p></body></html>