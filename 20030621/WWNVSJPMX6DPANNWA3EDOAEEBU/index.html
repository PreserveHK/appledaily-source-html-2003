<html><header><meta charset="utf-8"><title>黎明、華仔首度合唱咬耳仔</title></header><body><h1>黎明、華仔首度合唱咬耳仔</h1><p>由港台及無綫合辦的《凝聚每分光感謝大會》昨晚在紅館舉行，大會請來譚詠麟、葉蒨文、張學友、劉德華、黎明、陳慧琳、謝霆鋒及陳奕迅等歌手擔任表演嘉賓。&#13;<br> 昨午劉德華、黎明、謝霆鋒、許志安及郭羨妮等先後往紅館綵排，華仔與黎明更首度合唱，二人揀選了《一點燭光》，只見華仔與黎明狀甚老友，原來他們近日忙於拍戲，對歌詞還未熟練，故互相咬耳仔提歌詞。&#13;<br> 而後台門外亦有大班歌迷守候偶像，華仔與黎明均獲大批歌迷助威，但霆鋒卻沒有歌迷到場支持，兩名黎明的歌迷見他被冷落，便好心叫了他一聲。<br> &#13;<br> <spanclass>讚華仔有份量 &#13;<br> 此外，黎明昨日又到銅鑼灣出席公益金百萬行頒獎典禮，被問到綵排時有否問候近日遭是非纏身的華仔，黎明說：「大家做朋友，唔應該講嘅就唔好提，有啲嘢由佢自動淡忘，而且我覺得呢件事唔係咁值得一提。」談到華仔曾表示與黎明同是在批評中成長的人，黎明表示相當同意，他說：「佢係一個有份量嘅藝人，好多嘢可以喺佢身上學習。」&#13;<br> 採訪：胡比、李珮洳、王連連&#13;<br> 攝影：何國豪</spanclass></p></body></html>