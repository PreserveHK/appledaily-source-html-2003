<html><header><meta charset="utf-8"><title>廿三爆發 - 陳也</title></header><body><h1>廿三爆發 - 陳也</h1><p>威廉王子今天廿一歲生日，不是廿三歲，橫睇掂睇，都不會令人驚恐，不怕他步入成年後，會淪為廿三大騙子。比他大幾歲的碧咸落腳處擾擾攘攘，正式揭曉，是吹風吹了半個世紀的皇家馬德里。巴塞隆拿的萬人迷夢一廂情願，發得過早。碧咸揮一揮搽了甲油的手，告別奧脫福球場，一個車身假腳，避開英倫海峽的攔截，向南歐進發。他的幸運七號球衣，能否保住，很成問題。&#13;<br>七，搭一，是反廿三的大遊行。23不祥，穿23號球衣的球星，醒唔起有邊個。南美至型仔的辛達告魯斯是巴拉圭隊9號仔，乖乖仔奧雲10號，南韓靚仔安貞煥19號，意大利前鋒韋利21號，差些少。</p><p>張栢芝是不是23歲，跟謝霆鋒同齡？怪不得了。報紙引述兇殺案現場鄰居的描述，指被脫光衣服埋在泥地中的女死者，相貌姣好似張栢芝。&#13;<br> 香港有了廿三條，兇殺、自殺、襲警案不會減少。廿三條規管國家安全，但不保證換來換去的中國銀行總經理，一次又一次（砌夠23次亦唔奇）出軌瀆職。簽了名的劉金寶廿蚊紙，成為罪證收藏品，日後，會不會升值到23蚊？&#13;<br> 廿三，又易又生，似是預告，沙士病毒輕易重生，年底再來探楊局長，在他的金口內爆發！</p></body></html>