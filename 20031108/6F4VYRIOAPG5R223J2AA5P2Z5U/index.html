<html><header><meta charset="utf-8"><title>消費BestBuy：<br>可樂珍品半價清倉必掃限量版</title></header><body><h1>消費BestBuy：<br>可樂珍品半價清倉必掃限量版</h1><p>垃圾都可以係寶，都唔知有幾多人因為細細個有儲開爛鬼玻璃樽而發達，如果你有先見之明，有儲開可口可樂精品，今日你已經唔使呻窮，無儲到又或者儲唔晒？唔緊要，可口可樂珍藏品𠵱家半價出售，貨量唔多，要買趁早嗰隻。&#13;<br>記者：何善華&#13;<br>攝影：林栢鈞&#13;<br>模特兒：Coby（Imagine）</p><p>為了解今次可口可樂精品有幾強，請嚟儲咗20年精品嘅Bryan現身說法：「點樣先知件精品嘅價值？最主要睇當時推出市面嘅數量，限量版一定有價有市，『錢途』無限。」經視察後，佢認為2000年推出嘅限量紀念水晶樽最抵買，雖然只得3年歷史，但因貨源勁少，全球只得5000套，升值潛力高，入定貨無衰。&#13;<br> </p><p><spanclass><fontstyle>樽罐收藏價值高  &#13;<br> <spanclass><fontstyle>Bryan推介：千禧年限量紀念水晶樽  &#13;<br> 為慶祝可口可樂成為「永恆的飲品」，汽水廠於2000年特別推出全球限量5000套紀念水晶樽，對可樂迷嚟講，真係有錢都買唔到嘅「非賣品」，今次物主割價出售，天大喜訊，原物配「紀念木盒」，但現時只得紀念水晶樽有售。&#13;<br> 原價：1,200&#13;<br> 特價：$600</fontstyle></spanclass></fontstyle></spanclass></p><p><spanclass><fontstyle>WorldwideConvention紀念樽  &#13;<br> 麥當勞於2002年喺賭城拉斯維加斯舉行WorldwideConvention，長期合作夥伴之一嘅可口可樂公司，又點會執輸唔乘機宣傳一番，推出嘅別注版彩色紀念樽，打開兩邊，可以睇到大會主題口號「同步成長，感情更深」，旺角𠵱家炒到$1,500，重唔即刻行動？&#13;<br> 原價：1,400&#13;<br> 特價：$950</fontstyle></spanclass></p><p><spanclass><fontstyle>2000年悉尼奧運紀念玻璃樽  &#13;<br> 1套4支悉尼奧運紀念玻璃樽，樽身分別印有傳送聖火、賽跑、劍擊及於該屆才新增嘅比賽項目──韻律舞，極具收藏價值。&#13;<br> 原價：$1,000&#13;<br> 特價：每套$500</fontstyle></spanclass></p><p><spanclass><fontstyle>過癮精品儲埋佢  &#13;<br> <spanclass><fontstyle>入錢錢罌鬧鐘  &#13;<br> 入錢先會叫醒你嘅可口可樂鬧鐘，認真高竇，不過換個角度去諗，每晚臨瞓前都逼你儲錢，又未嘗唔係件好事喎！&#13;<br> 原價：$500&#13;<br> 特價：$250</fontstyle></spanclass></fontstyle></spanclass></p><p><spanclass><fontstyle>汽水機招牌板  &#13;<br> 咪睇錯！唔係犯人牌，刻有「飲食要有可口可樂」標語，咁娘，唔使估都知道至少有20年歷史喇，想當年唔少士多嘅大型汽水雪櫃，總放塊招牌板做生招牌，今時今日只賣一嚿水，抵玩。&#13;<br> 原價：$200&#13;<br> 特價：$100</fontstyle></spanclass></p><p><spanclass><fontstyle>光纖閃燈屋  &#13;<br> 10幾年前的聖誕節，好多小朋友都收到呢份以雪地同紅屋做主題的聖誕禮物，入電後光纖燈會着，勁有聖誕Feel。&#13;<br> 原價：$450&#13;<br> 特價：$225</fontstyle></spanclass></p><p><spanclass><fontstyle>精品睇得用得又玩得  &#13;<br> <spanclass><fontstyle>大型可樂罐Hi-fi組合  &#13;<br> 可以聽收音機同埋CD，外形好Cyber，執返屋企當家具擺設超正，不過組合嘅CD部份需要個別維修，值唔值1,000蚊，閣下三思喇。&#13;<br> 原價：$2,000&#13;<br> 特價：$1,000</fontstyle></spanclass></fontstyle></spanclass></p><p><spanclass><fontstyle>可口可樂小滑板車  &#13;<br> 早幾年勁Hit嘅街頭玩意，唔少小朋友到今日重玩緊，台灣版小滑板車就算齋買唔玩，單單見到個「CocaCola」字樣，都已經想據為己有。&#13;<br> 原價：$700&#13;<br> 特價：$350</fontstyle></spanclass></p><p><spanclass><fontstyle>可樂×Parker原子筆  &#13;<br> 估唔到名廠Parker都有幫過可口可樂出產原子筆，筆身格仔設計看似成熟穩重，但送畀老竇用又好似有啲突兀，都係當收藏品好啲。&#13;<br> 原價：$450&#13;<br> 特價：$225</fontstyle></spanclass></p><p><spanclass><fontstyle>可樂迷Profile  &#13;<br> Bryan（28歲）&#13;<br> 家儲可樂精品估計超過5,000件，最愛「1993年可樂會會員紀念限量8oz樽」，全球只得800套，當年為了這隻紀念樽，不惜遠赴加拿大與物主交易，用$10,000奪得心頭好。</fontstyle></spanclass></p><p>售賣點：玩具跳蚤&#13;<br> 地址：銅鑼灣糖街3號銅鑼灣商業大廈1601室&#13;<br> 電話：28826850&#13;<br> 營業時間：12:00nn至9:00pm</p></body></html>