<html><header><meta charset="utf-8"><title>　　滾石豪氣四萬元請記者睇騷 - 李八方</title></header><body><h1>　　滾石豪氣四萬元請記者睇騷 - 李八方</h1><p>滾石樂隊噚日嘅演出，令到巨星匯罕見咁出現高潮。&#13;<br> 不過負責嘅公關繼續搞笑，限住每間傳媒機構只可以畀一位文字記者同一個攝記入場，然後安排班文字行家坐頭位睇騷，更聲稱個位好貴，位位＄1988，不過滾石好大方，幫記者畀晒錢，二十個記者，計落要成四萬蚊。&#13;<br> 公關大員又話，滾石去度度開騷都係咁疏爽，「冇咩特別㗎」。&#13;<br> 記者喺場內掛住做嘢，冇乜心情亦都唔會掛住睇騷，但啲公關大員係都要話優惠你，咁滾石有九成入座率，你唔可以話佢請記者睇騷做數，何況又唔係用公帑，唔可以郁佢，真係吹滾石唔脹，港記真係大開眼界。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>