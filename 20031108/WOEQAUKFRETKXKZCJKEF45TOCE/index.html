<html><header><meta charset="utf-8"><title>新車速報：好玩又跑得<br>愛快1562.0JTSTISelespeed</title></header><body><h1>新車速報：好玩又跑得<br>愛快1562.0JTSTISelespeed</h1><p>車迷期待已久嘅Facelifted新版愛快156，終於正式登場，新車除多方面有改動之餘，代理更特別引進加有全車包圍嘅TI特別版抵港，而一台2.0JTS引擎及5前速Selespeed半自動波箱嘅配搭，亦令新車有出色嘅性能表現。有興趣嘅車迷，不如𠵱家一齊嚟睇吓喇！&#13;<br>&#13;<br>記者、攝影：何永仁&#13;<br>新車售價：$318,000&#13;<br>車輛提供：嘉輪汽車（28778788）</p><p>愛快156，一直憑住獨特嘅造型及出眾性能表現，而備受車迷追捧，並成為澳門格蘭披治大賽車嘅救援車輛㖭！而響早前，廠方就為其推出Facelifted新版，不但外形略有改動，車廂及機械配搭亦有改進。然而，今回代理更引入埋加有全車包圍嘅新版156抵港，定能惹來不少車迷垂青呢！</p><p><spanclass><fontstyle>加包圍型到盡  &#13;<br> 屬Facelifted新版嘅愛快1562.0JTSTISelespeed，不但響外形上略有改動，抵港嘅新車更備有全車包圍，同埋17吋跑車合金胎軨組合，望落份外惹人注目，好有一份拉丁房跑車嘅風味；一組Xenon頭燈照明度十足，可有助增強晚間行車安全性，而闊大跑車尾喉組合，亦可讓你感受到引擎雄渾嘅咆哮聲之餘，亦能令引擎呼吸變得更暢順㖭！</fontstyle></spanclass></p><p><spanclass><fontstyle>車廂布局顯個性  &#13;<br> 打開車門所見，呢部全新愛快1562.0JTSTISelespeed，除車廂空間來得寬敞闊落外，廠方更特別為其加裝有承托力甚豐，輔以伸縮腿墊嘅Momo高級真皮跑車桶椅、原廠恒溫冷氣、BOSE高級音響組合、車門電窗同埋電天窗等組合，享受可謂愜意至極；三幅式真皮跑車軚環及波棍的，亦能予人十足把持感。另外，車內又備有前座雙安全氣袋、側氣袋連充氣簾幕，以保障車上乘客安全㗎！</fontstyle></spanclass></p><p><spanclass><fontstyle>引擎扭力輸出強  &#13;<br> 新車係以一台2.0公升JTS偈作核心，不但馬力輸出充裕，當引擎處於3250rpm時，經已發揮出高達21.0kgm嘅峯值扭力，匹配一套5前速Selespeed半自波箱，無論選用自動或手動模式，皆能讓引擎發揮至極。然而，四輪高效能碟式制動，輔以跑車迫力皮及ABS、EBD等電子系統，亦可予人收放自如之感；當然唔少得重有一套經過強化嘅跑車懸掛組合，同埋215/45R17高性能輪胎配搭，所為你帶來嘅出眾操控表現啦！</fontstyle></spanclass></p><p><spanclass><fontstyle>記者評語：全新包裝個性盡現  &#13;<br> 今回抵港嘅Facelifted新版愛快156，不但賣相要來得突出，代理更為其加裝有全車包圍及17吋跑車合金胎軨，望落更見跑味十足；而車廂配搭又見豪邁富跑味，一套經過強化嘅跑車懸掛組合，更令車子有出眾嘅操控性呢！</fontstyle></spanclass></p><p><b> 愛快1562.0JTSTISelespeed規格</b> &#13;<br> 引擎：1970cc直4DOHC&#13;<br> 馬力：165ps/6400rpm&#13;<br> 扭力：21.0kgm/3250rpm&#13;<br> 傳動：5前速Selespeed半自動波&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：215/45R17&#13;<br> 尺碼：4430×1745×1415mm&#13;<br> 軸距：2595mm；車重：1285kg&#13;<br> 0-100公里：8.2秒；極速：220km/h&#13;<br> 平均耗油：8.6L/100km</p></body></html>