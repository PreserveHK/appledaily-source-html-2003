<html><header><meta charset="utf-8"><title>孤寡兩口獲善長濟助</title></header><body><h1>孤寡兩口獲善長濟助</h1><p>「𠵱家我嘅心情叫做平復番啲，只要唔好畀我見到先生嘅遺物，我就冇乜嘢。先生嘅骨灰重等緊上位，暫時放喺殯儀館先。」三十歲的新寡梁太說。&#13;<br> 兩個月前，梁太的三十四歲丈夫梁炳泉，在貨物裝卸區工作時，不慎失足墮海溺斃，遺下她與一歲半女兒小靜，母女境況堪憐，蘋果日報慈善基金曾撥一萬元予她應急。&#13;<br> 梁太與女兒現持雙程證留港，居於家姑家中，以便辦理亡夫的傷亡賠償事宜，惟暫時未有進展，母女兩人的生活只靠七十歲的家姑苦苦支撐。&#13;<br> 「我每個月攞幾百蚊生果金，同埋有時仔女畀少少錢我，不過我有兩個仔都要攞綜援，自己頭家都顧唔掂。」老來喪子的梁老太歎道。<br> &#13;<br> <spanclass>「有善款心都定啲」 &#13;<br> 梁太的個案經報道後，獲善長捐款合共二萬六千三百二十元。梁太哽咽着說：「我冇諗到讀者會捐咁多錢畀我，我唔知講咩好，多謝晒。先生生前剩低嘅錢已經用得七七八八，𠵱家有筆善款，我個心都定啲，唔使擔心食完今餐冇下餐。」&#13;<br> 捐款編號：C1073&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>