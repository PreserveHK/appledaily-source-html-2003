<html><header><meta charset="utf-8"><title>勁掃5旺場（上）：<br>七彩部屋精品靚連垃圾桶都靚</title></header><body><h1>勁掃5旺場（上）：<br>七彩部屋精品靚連垃圾桶都靚</h1><p><b>頭號旺場</b>&#13;<br><spanclass><fontstyle>潮流特區部屋家具集中地&#13;<br>潮流特區出名多小玩意同裝飾擺設，一向深受妹妹仔歡迎，Sylvia都唔例外，而三樓就係佢嘅入貨點，事關三間部屋精品店都集中喺呢層，家陣就等佢兩個帶路掃正貨！</fontstyle></spanclass></p><p><b> 正舖1&#13;<br> niche</b> 　&#13;<br> <spanclass><fontstyle>迷你衣櫃至掂  &#13;<br> 一睇就知呢度主攻各式部屋精品，貨品由大件家品到細件小擺設都可以喺度搵到，實有一件啱心水。</fontstyle></spanclass></p><p>店名：niche(23326256)&#13;<br> 地址：旺角彌敦道580A潮流特區3樓323、324舖&#13;<br> &#13;<br> <b> 正舖2&#13;<br> VMIConcept</b> 　&#13;<br> <spanclass><fontstyle>Cutie枱櫈啱女仔房  &#13;<br> 貨品同舖頭一樣的的骰骰，就連家具都迷你過人，細枱細櫈就最啱擺喺房，夠晒慳位，要將間房變部屋都無問題！</fontstyle></spanclass></p><p>店名：VMIConcept(23321326)&#13;<br> 地址：旺角彌敦道580A潮流特區3樓321舖&#13;<br> &#13;<br> <b> 正舖3&#13;<br> BearInMind</b> 　&#13;<br> <spanclass><fontstyle>懷舊家品好有Feel  &#13;<br> 全店最正就係各種懷舊家品，全部都好有六、七十年代Feel，電話、窗簾、大鐘，樣樣睇得又用得，鍾意舊貨之人，逛一轉好易就有收穫。</fontstyle></spanclass></p><p>店名：BearInMind(29920200)&#13;<br> 地址：旺角彌敦道580A潮流特區3樓302舖&#13;<br> &#13;<br> <spanclass><fontstyle>瓊華&#13;<br> 尋找美、日至In板仔衫褲  &#13;<br> 瓊華可以話係後起之秀，成個場咩都有得賣，但講到最吸引，始終係兩間專入美國同日本牌子嘅板仔舖，一間款式獨一無二，另一間價錢豐儉由人，選擇夠晒多。&#13;<br> &#13;<br> <b> 正舖1&#13;<br> action</b> &#13;<br> <spanclass><fontstyle>獨家發售Triple5Soul  &#13;<br> 這裏外表睇落同普通板仔舖冇咩分別，如果唔係經佢哋兩個推介都唔知原來呢度有唔少美國同日本名牌好似Triple5Soul同日本版76，好多款重係獨家發售，都咪話唔矜貴。</fontstyle></spanclass></fontstyle></spanclass></p><p>店名：action(23859533)&#13;<br> 地址：旺角彌敦道628號瓊華商場2樓201舖&#13;<br> &#13;<br> <b> 正舖2&#13;<br> PublicVoice</b> 　&#13;<br> <spanclass><fontstyle>美日平貴貨都齊  &#13;<br> 要型唔代表一定要貴，好似PublicVoice咁，店內貨品平貴都有，貴嘅有板仔名牌Alphanumeric，平嘅有其他日本牌子，百幾蚊已經有件Tee，豐儉由人！</fontstyle></spanclass></p><p>店名：PublicVoice(23740799)&#13;<br> 地址：旺角彌敦道628號瓊華商場3樓318舖&#13;<br> &#13;<br> <spanclass><fontstyle>信和&#13;<br> 買水貨鞋勝地  &#13;<br> <b> 正舖1&#13;<br> SportGallery(Express)</b> 　&#13;<br> <spanclass><fontstyle>美、日版水貨波鞋始祖  &#13;<br> 此舖喺信和立足都有八年，成個場水貨鞋款式以佢最多，特別係籃球鞋，特別版、限量版，總之咩版款式佢都差唔多有齊，所以唔少緊貼日本波鞋潮流之人都會鍾意嚟呢度入貨。</fontstyle></spanclass></fontstyle></spanclass></p><p>店名：SportGallery(Express)(23881332)&#13;<br> 地址：旺角彌敦道信和中心地下G5-G6舖&#13;<br> &#13;<br> <b> 正舖2&#13;<br> Gallery</b> 　&#13;<br> <spanclass><fontstyle>專賣Slazenger、Converse少女鞋  &#13;<br> 重以為波鞋舖淨係得波鞋，點知兩個美少女又帶路去咗另一間鞋舖，呢間除水貨波鞋之外，重有啲街外極少有嘅Slazenger同Converse少女鞋，「最好係款多，色多又少見，唔會咁易同人撞鞋。」估唔到兩個觀點與角度咁相似。</fontstyle></spanclass></p><p>店名：Gallery(23328085)&#13;<br> 地址：旺角彌敦道信和中心地下G8舖</p></body></html>