<html><header><meta charset="utf-8"><title>Dannii最愛人工美</title></header><body><h1>Dannii最愛人工美</h1><p>澳洲女歌星KylieMinogue個細妹Dannii，早排承認隆過胸，最近又自爆迷上咗用肉毒桿菌美容。Dannii接受英國雜誌《More》訪問時話，肉毒桿菌係史上至正嘅發明，重話已經試過注射呢啲菌落前額，效果一流。三十一歲嘅Dannii亦透露若然日後年紀大，佢會不斷咁做整形手術去保持青春。</p></body></html>