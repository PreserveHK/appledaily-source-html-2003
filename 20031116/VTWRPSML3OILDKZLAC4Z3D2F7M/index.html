<html><header><meta charset="utf-8"><title>曉格蘭特辣㷫英首相</title></header><body><h1>曉格蘭特辣㷫英首相</h1><p>最近演出愛情新片《真的戀愛了》嘅曉格蘭特（HughGrant），前日同埋女主角去咗德國宣傳，雖然今次曉格蘭特喺新片度扮英國首相，原來佢早幾年曾經喺唐寧街十號闖過禍，話說當年曉格蘭特曾經俾當時嘅英國首相馬卓安邀請去首相府，點知嗰日曉格蘭特飲大兩杯，鬧到馬卓安狗血淋頭，當時佢即刻俾人請走，重俾人永久列入黑名單㖭。</p></body></html>