<html><header><meta charset="utf-8"><title>天佑敷錯Mask變小白臉</title></header><body><h1>天佑敷錯Mask變小白臉</h1><p>男子組合Shine、名模Rosemary、陳嘉容和田蕊妮，昨日到尖沙嘴出席化妝品中心頒獎禮，Shine獲頒「品味型男」及「剛柔俊緻」大獎。&#13;<br> 成員黃又南自爆小時候曾偷姊姊的護膚品用，徐天佑平日則愛磨砂，但不敢亂敷面膜，他說：「我試過用錯美白mask，成面白晒，我唔可以再白，再白就變白面書生！」<br> &#13;<br> <spanclass>成「婦女殺手」 &#13;<br> Shine昨日吸引不少女士要求合照，記者戲言他們成為「太太殺手」，天佑說：「唔好咁講，都開心㗎，多啲唔同層面嘅fans，希望多啲認識我哋，又認識我哋嘅歌啦！」又南卻說：「有啲拘謹㗎，唔關多女人事，係場面太斯文。」&#13;<br> 採訪、攝影：林妙萍</spanclass></p></body></html>