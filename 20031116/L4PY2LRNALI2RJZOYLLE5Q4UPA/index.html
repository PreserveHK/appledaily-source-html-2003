<html><header><meta charset="utf-8"><title>《Choices》選最佳戲服　老薑大勝<br>肥尊舞王Look贏奇洛牧師袍</title></header><body><h1>《Choices》選最佳戲服　老薑大勝<br>肥尊舞王Look贏奇洛牧師袍</h1><p>英國嘅電影雜誌真係乜選舉都搞得一餐，好似雜誌《Choices》最近又搞咗個「最佳銀幕戲服」嘅投票，結果由喺七七年作品《週末狂熱》嘅尊特拉華達（JohnTravolta），以佢嘅殺死女白西裝舞王look贏咗第一，總算係實至名歸，而奇洛李維斯（KeanuReeves）喺《22世紀》電影系列嗰個成日着件黑袍嘅「Neolook」，雖然迷倒唔少fans，但都只係入到二十大。&#13;<br> <br> <spanclass>夢露梗頸四 &#13;<br> 今次呢個選舉除咗奇洛之外，個個都有番咁上下年紀，經典邦女郎烏蘇拉安德絲（UrsulaAndress），就憑佢喺六二年《鐵金剛勇破神秘島》裏面嘅比堅尼贏到第二位，而馬龍白蘭度（MarlonBrando）喺《TheWildOne》裏面嘅皮褸加牛仔褲look得季軍。&#13;<br> 另外，瑪麗蓮夢露（MarilynMonroe）喺《七年之癢》嗰條被風吹起嘅白色裙就得到第四位。唔好以為上榜嘅一定係性感或者要係靚衫喎，因為第五位同第六位，就分別係夏里遜福（HarrisonFord）喺《奪寶奇兵》着住嗰套爛衫同埋《落水狗》全體演員嘅黑超老西look。</spanclass></p></body></html>