<html><header><meta charset="utf-8"><title>小春處男下海鹹到嘔</title></header><body><h1>小春處男下海鹹到嘔</h1><p>陳小春日前在灣仔拍攝電影《墨斗先生》跳海戲，劇情講述小春跳海自殺，扮演警員的杜汶澤即救起他。初次跳海的小春變成落湯雞後，還笑指海事處應作檢討，因為海水太鹹，令他上岸即嘔吐。</p><p>陳小春和杜汶澤日前在灣仔金紫荊廣場對開海傍，拍攝雷宇揚執導的新片《墨斗先生》，劇情指小春因感生無可戀，竟跳海自殺，扮演警員的杜汶澤路過發現，隨即跳落海勇救小春，不過獲救後的小春卻死撐，搞笑地向阿澤聲稱只是想游水過對面海而已。<br> &#13;<br> <spanclass>阿澤不諳水性 &#13;<br> 在銀幕上首次跳海的小春堅持親自上陣拍攝，阿澤卻因不懂游水，故需由替身代勞。小春跳落海，少不免喝下幾啖鹹水，當他上岸時，馬上吐出大啖海水，而雷宇揚就緊張地拉他曬太陽，又有工作人員遞上熱飲。&#13;<br> 慘變落湯雞的小春笑說：「我第一次拍落水戲咋，最辛苦係飲咗啖水，海事處要檢討啦，啲海水唔苦，但好鬼鹹，一上水我就即刻嘔。」<br> &#13;<br> <spanclass>包保鮮紙保暖 &#13;<br> 雖然近日天氣轉涼，小春跳海當日氣溫稍為回暖，阿澤笑說：「小春行運行到腳趾尾，如果早兩日拍實凍死佢啦。」小春則說：「其實我唔擔心拍跳海戲，我都有包保鮮紙打底，但我就有啲體驗，好佩服啲人喺內地游水偷渡嚟香港，真係游到頭都暈。」&#13;<br> 採訪、攝影：卓寶花</spanclass></spanclass></p></body></html>