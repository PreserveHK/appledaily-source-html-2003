<html><header><meta charset="utf-8"><title>鍾麗淇行街實搵王賢誌</title></header><body><h1>鍾麗淇行街實搵王賢誌</h1><p>鍾麗淇、左慧琪及滕麗名等，昨日在將軍澳電視廣播城出席無綫新劇《心慌、心郁逐個捉》開鏡拜神儀式。<br> &#13;<br> <spanclass>拒提梁榮忠 &#13;<br> 早前有報道指鍾麗淇趁男友梁榮忠到美加出席《左麟右李》巡迴演唱時與王賢誌逛街，昨日提到此事，鍾麗淇即對王賢誌讚不絕口，她說：「佢好好人，雖然係有錢仔，可以踢隻腳上枱唔使做，但係佢同佢父母都冇架子，佢乜嘢折扣卡都有，我每次行街買嘢都搵埋佢。」&#13;<br> 不過當記者提到其男友梁榮忠時，鍾麗淇則反應甚大，她說：「我有好多男性朋友，我從來冇喺我把口講過同佢（梁榮忠）一齊，感情事對我嘅事業一啲幫助都冇。」被問到是否與梁榮忠分手時，鍾麗淇表示大家一向是好朋友。&#13;<br> 採訪、攝影：卓美娟</spanclass></p></body></html>