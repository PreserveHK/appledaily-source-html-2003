<html><header><meta charset="utf-8"><title>一味窩輪：短線調整吼位再炒Call輪</title></header><body><h1>一味窩輪：短線調整吼位再炒Call輪</h1><p>大市先升後回順，美股上周五高開低收，加上國企回得甚急，影響氣氛，恒指最後僅升3點，報10764。&#13;<br> 恒指9RSI第2日企喺80樓上收市，短線因超買調整，並唔出奇，但相信幅度有限，10500水平應有唔錯支持，即係話等個市再跌多少，又可以搵啲Call輪炒吓。&#13;<br> 睇好後市者，可以揀定啲恒指Call輪收集。正選係交投旺兼數據唔錯嘅9870，今年12月30日到期，溢價3.2%唔離譜，槓桿率15.3倍，爆炸力足。&#13;<br> 副選係9879，同樣係12月30日屆滿，現價0.375元，槓桿率6.8倍確係細啲，但溢價只係0.1%，幾乎平水，則相當吸引。呢件缺點係成交疏，買賣都要有耐性。<br> &#13;<br> <spanclass>中移動輪要留意 &#13;<br> 長和昨日撐住個市，兩隻加埋為恒指進帳25點，長和Call輪自然表現不俗，好似隻長實輪9739就大升28%，龍虎榜上排第3。早排提過嘅和黃Call輪9765，亦彈升15%。&#13;<br> 不過，𠵱家揀Call輪炒，應揀正股近期未升過或升得少者，例如中移動（941）。隻股啱啱完成調整，最近幾日叫做彈番啲，昨日冇升跌，照計唔會靜得耐。中移動Call輪正路對象始終係9861，玩到12月17日，溢價3.2%，槓桿率7.4倍。&#13;<br> 章盛</spanclass></p></body></html>