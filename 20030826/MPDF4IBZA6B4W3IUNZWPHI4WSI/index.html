<html><header><meta charset="utf-8"><title>新車速報：<br>豐田Estima裝身型得多&#13;<br></title></header><body><h1>新車速報：<br>豐田Estima裝身型得多&#13;<br></h1><p>豐田Estima（即港版Previa）長賣長有，一直不乏捧場客支持；早前，廠方更推出至頂級雙趟門型號，還加推出一系列個人化裝備，大可包裝成一部至愜意嘅豪華MPV㗎！正如目下呢部Estima3.0V6新版，既有原廠包圍，又有DVD高級AV系統，講究程度直逼同級豪華轎車㖭！&#13;<br>記者、攝影：陳偉林</p><p><spanclass><fontstyle>包裝講究神氣十足  &#13;<br> 初首接觸，或許你會被它一對有6000K色溫嘅HID大燈所吸引住，匹配埋Modellista泵把連大型氣霸，重有四輪17吋跑車合金胎軨配搭，還有高置雙尾定翼，單係呢一身賣相，經已教人為之側目呢！</fontstyle></spanclass></p><p><spanclass><fontstyle>AV系統享受至高  &#13;<br> 樣靚之餘，車廂三排七座位，重用上乘雙色高級真皮鑲嵌，剪裁貼身舒適之餘，三排重各自有中央手枕同獨立頭枕組合，而中排左邊一席位，更內置電動按摩功能。然而，至突出莫過於一套分置前後雙屏幕嘅高級AV系統，享受至愜意之餘，前後獨立恒溫冷氣，重有倒車泊位嘅攝錄機組合，配備重可謂一應俱全㖭！</fontstyle></spanclass></p><p><spanclass><fontstyle>3.0公升V6偈可靠夠全面  &#13;<br> 新車沿用一台3.0公升V6DOHC偈，內附VVT-i設計，輸出平均有力，加上電子4前速軚自動波配搭，起跑加速從容不迫，而穩紮底盤結構，匹配上四輪17吋胎軨，重有唔錯嘅循迹表現㗎！</fontstyle></spanclass></p><p><spanclass><fontstyle>記者試後簡評  &#13;<br> 新車加入咗唔少Option配件，既有原廠Modellista包圍，又有6000K嘅HID大燈、倒車泊位嘅後視攝影機等配備，還有一套High-tech嘅DVD前後AV高級系統，又豈止一部豪華MPV咁簡單呢！&#13;<br> &#13;<br> <spanclass><fontstyle>豐田Estima3.0小檔案  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4750×1790×1770mm&#13;<br> 軸距：2900mm；車重：1720kg&#13;<br> 平均耗油：9.4L/100km&#13;<br> 新車售價：$329,000起（標準版）&#13;<br> 車輛提供：富利堡汽車（28776700）</fontstyle></spanclass></fontstyle></spanclass></p></body></html>