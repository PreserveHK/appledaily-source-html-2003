<html><header><meta charset="utf-8"><title>有機會晉身藍籌<br>股路縱橫：招商基金買盤盛</title></header><body><h1>有機會晉身藍籌<br>股路縱橫：招商基金買盤盛</h1><p>港股噚日在120點的範圍內上落，最高10845，創出今個升浪新高，但由於接近阻力區，壓力轉大，午後曾倒跌，收市10764，仍有3點進帳，交投依然好活躍，有147億元。&#13;<br> 跌價股超過400隻，雖然重有唔少股仔坐火箭，但股民依然好冷靜，一有得賺就收割。國企股全面下跌，指數不見了156點，跌幅4.7%，今次係急升後嘅正常調整，亦係另一個趁低入市嘅好機會。跌勢最急係洛陽玻璃（1108），低收1.22元，唔見11%，其他跌幅超過8%的有鎮海煉化（1128）、安徽海螺（914）、重鋼（1053）、中海發展（1138）及中石化（386）。重鋼收3.075元，已跌穿10日線（3.175元），20日線在2.75元水平，可候機會在3元至2.8元間吸納。&#13;<br> 噚日推介的權智國際（601），低收0.81元，跌4仙，全日見大行不停小注掛沽，似在壓價，可能未收夠貨。噚日之跌，可視為突破上升三角形頂部（0.81元）的後抽，短期整固完成而再上破0.86元，則升浪確認，目標指向1.05元。<br> &#13;<br> <spanclass>中期業績大行看好 &#13;<br> 基金看好後市，認為恒指在接近11000水平會遇到阻力，但調整幅度不會大，每一次調整都係入市機會。除藍籌外，大價股佢哋亦看好中銀（2388）同招商局國際（144），後者有機會在11月晉身藍籌，基金已做定工夫。&#13;<br> 一直以來，招商都落後大市，到本月11號先發力，短短幾日內，由7.3元升上8.8元，追回唔少失地，現時在8.8元至8.2元間整固，噚日收8.5元，升0.1元，成交1250萬股，總值逾億元，基金顯然仍在收集，若升破8.8元阻力可向10元水平推進。&#13;<br> 招商將於後天（28日）派中期成績表，多家大行都睇好，估計盈利逾6億元，02年度（12月年結），招商營業額16.89億元，獲利8.8億元。03年度全年，估計盈利12億元，每股盈利0.57元，預測PE14.9倍，由於有「升級」憧憬，仍可跑贏大市。&#13;<br> 招商積極發展碼頭業務，計劃未來5年投資100億元，在內地增加18至30個泊位，今年內可完成收購的會有福建漳州、天津和寧波3個項目，強化其碼頭股的形象。&#13;<br> 郭兆誠</spanclass></p></body></html>