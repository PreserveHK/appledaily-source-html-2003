<html><header><meta charset="utf-8"><title>未選港姐先闖夢工場<br>蘭子約會王敏德多咗個大傻</title></header><body><h1>未選港姐先闖夢工場<br>蘭子約會王敏德多咗個大傻</h1><p>陳淑蘭是家中孻女，甚得雙親寵愛。蘭子念中學時，遇到外表兇惡的成奎安（大儍），二人在鬥嘴下成了好朋友，大儍更認了蘭子做「契女」，因為有個明星「契爺」，所以蘭子有機會接觸娛樂圈，約會王敏德，亦造就了她對演藝事業的興趣。</p><p>陳淑蘭是家中的孻女，她有一姊一兄，因為是幼女的關係，所以她自小甚得雙親歡心。蘭子小時候長得胖嘟嘟，十分可愛，她試過在童裝店購物時，因為一張娃娃臉被店員要求把她放在櫥窗做人肉模特兒。<br> &#13;<br> <spanclass>天不怕地不怕 &#13;<br> 蘭子讀中學時，為學校的賣物會做籌備的工作，蘭子跟幾位女同學到電影公司取贊助的禮物時，卻遇上成奎安（大儍），他即唬嚇蘭子和她的女同學，蘭子說：「當時大儍重猛問我哋嚟做乜，我啲同學就好驚，但我天不怕地不怕重反駁番大儍。」&#13;<br> 大儍覺得蘭子為人很爽朗，即以王敏德為名相約蘭子及她的同學到茶餐廳飲下午茶，因為有「靚仔」王敏德同行，眾女都即刻應約，大儍有見蘭子很乖巧，就答應再帶她們往看明星拍戲。<br> &#13;<br> <spanclass>口唔停做DJ &#13;<br> 蘭子更認了大儍做契爺，她說：「當大儍見到有人在片場同我搭訕，佢即刻上前擋駕，同人講我係佢契女，就係咁我就多咗個契爺啦。大儍又會帶我去的士高見識，但每次都依時依候送我返屋企，所以媽咪都幾放心。」&#13;<br> 問到蘭子的童年事，她說：「我係屋企嘅『開心果』，我成日講唔停嘴，唔知係咪呢個原因，三歲定八十，我𠵱家都好鍾意講嘢，重做埋DJ㖭！」蘭子表示自幼都很頑皮，她試過跟媽咪出街時，因為貪玩走失，結果被母親回家罰跪耶穌基督像。&#13;<br> 採訪：比華利</spanclass></spanclass></p></body></html>