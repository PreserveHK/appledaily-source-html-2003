<html><header><meta charset="utf-8"><title>獨居貧伯盼捐贈電視機</title></header><body><h1>獨居貧伯盼捐贈電視機</h1><p>七十四歲的獨居老伯黃沛霖，近日家中的「老爺」電視機壞了，奈何黃伯自十年前退休後一直靠微薄綜援金生活，難有餘錢換購新電視機，生活倍感孤苦。&#13;<br> 身形瘦削的黃伯向到訪記者歎謂﹕「呢排屋企部電視機睇唔到節目，連開都開唔着，我惟有日日去附近社區中心睇電視，或者喺公園坐吓、同街坊傾偈嚟消磨時間，唔使成日一個人喺屋企孤伶伶，覺得又悶又靜局！」&#13;<br> 黃伯大半生從事搬貨工人，營營役役；晚年苦無積蓄，生活清貧。「好彩除咗因為年紀大、視力退化，令我有時睇嘢唔清楚之外，我一向冇乜病痛。希望有人送部電視機畀我喺屋企睇新聞同電視劇，我就心足囉。」黃伯由衷地說。<br> &#13;<br> <spanclass>尚有十長者待援手 &#13;<br> 為了改善貧窮獨居長者的生活，讓他們感受到社會人士的關懷，蘋果日報慈善基金與聖雅各福群會於○一年十二月底開始合辦「電器贈長者」計劃，迄今已有接近八百位貧窮長者獲贈電器。目前尚有十位長者包括黃沛霖老伯在內，正待善長捐贈電視機，以解寂寥。&#13;<br> 讀者查詢詳情，可致電蘋果日報慈善基金，電話﹕29908688；或電聖雅各福群會﹕28354321。&#13;<br> 捐款編號：C0805&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>