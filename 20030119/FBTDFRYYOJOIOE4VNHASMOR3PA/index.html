<html><header><meta charset="utf-8"><title>黎姿靚裙唔好嘥　出嫁再着<br>蘭子幾千蚊酬金圓天橋夢</title></header><body><h1>黎姿靚裙唔好嘥　出嫁再着<br>蘭子幾千蚊酬金圓天橋夢</h1><p>陳淑蘭近日努力減肥，希望進軍模特兒界，她前晚終可一圓做模特兒的心願，為Moiselle行騷，但只得數千元和一些禮券做酬金。而黎姿則表示想將今次穿的靚裙留作嫁衣裳。</p><p>陳淑蘭、黎姿、羅霖、葉蘊儀、石修兒子陳宇琛和陳寶珠兒子楊天經等，前晚在灣仔會展出席「Moiselle衣香漫影」2003春夏時裝表演，眾人應大會邀請擔任模特兒。<br> &#13;<br> <spanclass>白髮魔女搶鏡 &#13;<br> 蘭子前晚以兩款不同的造型行天橋，其中一個白髮魔女look十分搶鏡，蘭子說：「呢次行騷我可以話達成咗十幾年嘅心願，我要多謝歐陽妙芝，至於酬勞有四位數字同一啲禮券。」蘭子表示將會用六位數字投資玄學生意。&#13;<br> 而黎姿則擔任時裝表演的壓軸模特兒，她穿上一條白色裙以公主look出現，黎姿說：「呢次係髮型師邀請我行天橋，佢哋話留咗條最靚嘅公主裙畀我，我都好鍾意，希望可以留番將來出嫁時着。不過唔知到時出嫁會唔會着，或者已經唔興。我用咗半個鐘頭着呢條裙。」<br> &#13;<br> <spanclass>陳宇琛怕甩褲 &#13;<br> 另外，羅霖穿上一條熱褲行騷，她說：「我呢幾日特別做咗兩次推脂，呢條褲已經係我嘅極限。」陳宇琛和楊天經則一齊出場，被取笑是男版Twins，陳宇琛說：「我第一次行騷好緊張，頭先要着條好低腰嘅褲，我好擔心會甩。」此外，葉蘊儀對於有雜誌報道她到內地登台時被摸，她說：「當時全場都係女仔，登台賺外快都係工作嘅一部份。」&#13;<br> 採訪：楊潔雯　攝影：仇志德</spanclass></spanclass></p></body></html>