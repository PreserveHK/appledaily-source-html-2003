<html><header><meta charset="utf-8"><title>2003年巴黎－達喀爾越野車賽<br>三菱節節領先</title></header><body><h1>2003年巴黎－達喀爾越野車賽<br>三菱節節領先</h1><p>如果大家有留意開體育新聞的話，相信都應該留意到唔少關於2003年巴黎-達喀爾（Paris-Dakar）越野車賽嘅消息，雖然賽事舉行期間發生咗多宗嚴重意外，並有車手身受重傷，但並未影響到其他車手嘅表現；其中日本三菱車廠派出嘅多部戰車，如Pajero/MonteroEvolution、Pajero/Montero、Challenger同埋L200Strakar等等參賽，其中由S.Peterhansel及J-P.Cottret駕駛嘅Pajero/MonteroEvolution，經過十五回合後以43小時25分41秒嘅成績，仍企穩首名位置，至於另一部由H.Masuoka及A.Schulz駕駛嘅Pajero/MonteroEvolution，亦以43小時51分31秒緊佔第二位，相差僅為25分50秒。第3位則係由J-P.Fontenay及G.Picard駕駛嘅Pajero/Montero，以45小時49分28秒奪得，而其他三菱戰車仍穩奪第4及5位；有興趣嘅朋友，就要留意有關賽事嘅報道喇！</p></body></html>