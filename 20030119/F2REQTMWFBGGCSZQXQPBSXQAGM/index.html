<html><header><meta charset="utf-8"><title>平治標緻代理二手筍盤推介<br>65萬買S320L做老闆</title></header><body><h1>平治標緻代理二手筍盤推介<br>65萬買S320L做老闆</h1><p>今日自由車行會於紅磡仁孚維修中心舉行二手車展，場中會展出多部優質二手平治，並會以超值價發售；其中一部2002年S320L內外有如新車一樣外，二手叫價僅為$650,000，絕對係老闆級人士首選。如果你對RV有興趣的話，標緻代理提供嘅一部2002年307SW，二手叫價唔使17萬，兼且重有齊各項RV配件，係咪好吸引呢？&#13;<br>&#13;<br>記者、攝影：SalesWong</p><p><spanclass><fontstyle>平治S320L  &#13;<br> 推介指數：★★★★★&#13;<br> 當年新車價：$905,000&#13;<br> SalesWong點睇部車？&#13;<br> 雖然S-Class剛啱推出咗Facelifted新版，但所變嘅地方唔係太多，故此舊有型號仍深受車迷歡迎；而今日呢部2002年車，行車里數雖然較高，但勝在內外保養甚佳，狀態有如新車一樣，而且二手叫價亦見有一定吸引力，實在係老闆級用家嘅首選。&#13;<br> &#13;<br> <b> 車輛提供—</b> &#13;<br> 平治：自由車行（23896102）&#13;<br> 標緻：靈獅汽車（28663000）&#13;<br> &#13;<br> <b> 小資料</b> &#13;<br> 引擎容積：3199cc&#13;<br> 傳動：自動波&#13;<br> 顏色：灰&#13;<br> 行車里數：17,859km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年5月</fontstyle></spanclass></p><p><spanclass><fontstyle>平治C200KompressorElegance  &#13;<br> 推介指數：★★★★★&#13;<br> 當年新車價：$342,000&#13;<br> SalesWong點睇部車？&#13;<br> 嘩！呢部屬DemoCar嘅C200KompressorElegance，真係夠晒超值；行車里數低到只得750km唔在講，而且車子內外甚至機械都有極佳保養，狀態幾乎同一部新車無分別，再加埋重有近一年牌費，咁吸引嘅二手筍盤，你話去邊到搵吖！&#13;<br> &#13;<br> <b> 小資料</b> &#13;<br> 引擎容積：1996c&#13;<br> 傳動：自動波&#13;<br> 顏色：白&#13;<br> 行車里數：750km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年12月</fontstyle></spanclass></p><p><spanclass><fontstyle>平治C32AMG  &#13;<br> 推介指數：★★★★&#13;<br> 當年新車價：$700,000&#13;<br> SalesWong點睇部車？&#13;<br> 平治C32AMG係C-Class之中最頂級嘅一部，無論外形及性能表現都會令人留有深刻印象，加上此車備有多項設備，如真皮桶形跑車座椅、Xenon頭燈等等，而且重有原廠保養，絕對適合一啲追求高性能表現嘅車迷㗎！&#13;<br> &#13;<br> <b> 小資料</b> &#13;<br> 引擎容積：3199cc&#13;<br> 傳動：自動波&#13;<br> 顏色：黑&#13;<br> 行車里數：7,399km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年3月</fontstyle></spanclass></p><p><spanclass><fontstyle>平治A190LElegance  &#13;<br> 推介指數：★★★★1/2&#13;<br> 當年新車價：$218,000&#13;<br> SalesWong點睇部車？&#13;<br> 呢部A190LElegance係仁孚行經理專用車輛，由出車至今一直由仁孚行自行保養，所以無論車身、車廂及機件嘅狀態，都要比坊間一般二手放盤為佳；加上行車里數又唔高，兼且重有近一年牌費，以$180,000嘅二手叫價睇嚟，絕對稱得上係超值。&#13;<br> &#13;<br> <b> 小資料</b> &#13;<br> 引擎容積：1890cc&#13;<br> 傳動：自動波&#13;<br> 顏色：藍&#13;<br> 行車里數：10,696km&#13;<br> 製造年份：2001年&#13;<br> 首次登記年份：2001年&#13;<br> 牌費：2003年12月</fontstyle></spanclass></p><p><spanclass><fontstyle>平治C200KompressorAvantgarde  &#13;<br> 推介指數：★★★★&#13;<br> 當年新車價：$373,000&#13;<br> SalesWong點睇部車？&#13;<br> 呢部2002年C200KompressorAvantgarde有齊各項豪華配備，如記憶真皮電座、桃木裝飾、原廠冷氣及高級音響等等，但略嫌行車里數較高及牌費快將到期；不過唔使28萬嘅二手叫價，卻具有一定號召力。&#13;<br> &#13;<br> <b> 小資料</b> &#13;<br> 引擎容積：1996c&#13;<br> 傳動：自動波&#13;<br> 顏色：灰&#13;<br> 行車里數：16,600km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年4月</fontstyle></spanclass></p><p><spanclass><fontstyle>平治C200KCoupe  &#13;<br> 推介指數：★★★★&#13;<br> 當年新車價：$342,000&#13;<br> SalesWong點睇部車？&#13;<br> C-ClassSportsCoupe自在港推出以來，一直係年輕車迷嘅追捧目標；而大家眼前呢部C200KCoupe就更加吸引，因為賣相富活力感外，另外重有天幕式車頂配搭，絕對能迎合追求無拘無束感覺嘅用家。一台2.0公升Kompressor機械增壓引擎，亦見有強勁嘅動力輸出呢！&#13;<br> &#13;<br> <b> 小資料</b> &#13;<br> 引擎容積：1998c&#13;<br> 傳動：自動波&#13;<br> 顏色：米&#13;<br> 行車里數：18,065km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年6月</fontstyle></spanclass></p><p><spanclass><fontstyle>標緻307SW  &#13;<br> 推介指數：★★★★1/2&#13;<br> 當年新車價：$169,900&#13;<br> SalesWong點睇部車？&#13;<br> 標緻307SW絕對係喜愛戶外活動人士嘅首選，設有多用途頂架方便運載戶外活動用品，尾廂容量可算係同級之冠；而一台2.0公升引擎重有強勁動力輸出，最吸引當然係內外頗佳嘅保養，有半年以上牌費！二手價同當年新車價一樣因附全部配件。&#13;<br> &#13;<br> <b> 小資料</b> &#13;<br> 引擎容積：1997cc&#13;<br> 傳動：自動波&#13;<br> 顏色：黑&#13;<br> 行車里數：9,856km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年8月</fontstyle></spanclass></p><p><spanclass><fontstyle>標緻307  &#13;<br> 推介指數：★★★&#13;<br> 當年新車價：$155,000&#13;<br> SalesWong點睇部車？&#13;<br> 307秉承有法國標緻「彎路王」嘅美譽，不但止一台2.0公升偈有強勁動力輸出外，堅固穩紮嘅車架配以出色懸掛組合，亦能令新車有不俗嘅路面循迹性呢！而黑色車身色調襯以極富活力感嘅造型，亦令呢部307增添多一份誘人嘅魅力。&#13;<br> &#13;<br> <b> 小資料</b> &#13;<br> 引擎容積：1997cc&#13;<br> 傳動：自動波&#13;<br> 顏色：黑&#13;<br> 行車里數：8,854km&#13;<br> 製造年份：2002年&#13;<br> 首次登記年份：2002年&#13;<br> 牌費：2003年9月</fontstyle></spanclass></p></body></html>