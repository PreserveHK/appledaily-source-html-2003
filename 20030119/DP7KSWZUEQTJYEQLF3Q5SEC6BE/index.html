<html><header><meta charset="utf-8"><title>　　何志平賀莫札特247歲 - 李八方</title></header><body><h1>　　何志平賀莫札特247歲 - 李八方</h1><p>一月二十七日係音樂天才莫札特二百四十七歲生日，噚日金寶湯贊助咗香港管弦樂團，喺大會堂舉行「莫札特生日派對嘉年華」同音樂會，識拉小提琴嘅民政事務局局長何志平帶埋靚老婆胡慧中捧場。可能胡美人怕曬黑，只留喺戶內聽音樂，剩低老公喺戶外同香港管弦會常務委員會主席胡法光、香港管弦樂團音樂總監黃大德，同一個代表天才莫札特嘅小男孩一齊切二十七磅幾嘅大蛋糕。何局長玩攤位遊戲重贏咗隻手表、T恤同幾罐心愛嘅罐頭湯。&#13;<br> 其實何局長同黃大德兩個都做過眼科醫生，不過何局長先讀音樂，後轉讀醫；黃大德就由哈佛醫學院畢業後做眼醫，兩年後棄醫從樂。&#13;<br> （圖）何志平（左）同「小莫札特」齊齊切大蛋糕。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>