<html><header><meta charset="utf-8"><title>娛風街：新年通宵煲碟<br>阿旺揀《哈仔Ⅰ》及《魔戒Ⅰ》</title></header><body><h1>娛風街：新年通宵煲碟<br>阿旺揀《哈仔Ⅰ》及《魔戒Ⅰ》</h1><p>農曆新年有好幾天假期，日間出動拜年𢭃利是兼看賀歲片，晚間最適合通宵煲碟。演《戇夫成龍》的阿旺（郭晉安）想重溫《哈利波特》及《魔戒》第一集，作家李敏想欣賞柯德莉夏萍的明星風采，焦媛想看電視劇集《色慾都市》，在電台主持電影節目的馮志豐則獨愛舊戲。&#13;<br>&#13;<br>記者：藍雪紅　攝影：陳穎（影碟）&#13;<br>鳴謝：DVShop(21949100)</p><p><spanclass><fontstyle>電視演員郭晉安：最緊要開心  &#13;<br> 自己最想睇：「啱啱睇完《哈利波特：消失的密室》及《魔戒二部曲：雙城奇謀》，好想趁新年假重溫一下佢哋嘅第一集。另外，新年最好睇啲開開心心嘅戲，我會揀《回到未來》一至三集，一次過睇晒佢！」&#13;<br> 推介畀讀者：「改編自StevenKing嘅《閃靈》（TheShining），不過呢套係驚慄片嚟㗎！如果怕新年唔多吉利，咁就留番第日睇喇！」</fontstyle></spanclass></p><p><spanclass><fontstyle>舞台劇演員焦媛：努力做功課  &#13;<br> 自己最想睇：「為咗套劇《赤之禁室》做功課，新年我會努力睇晒套《色慾都市》（Sex&amp;theCity）。」&#13;<br> 推介畀讀者：「《風月俏佳人》(PrettyWoman)，好睇！」</fontstyle></spanclass></p><p><spanclass><fontstyle>DJ芝See菇Bi：高水準喜劇  &#13;<br> 自己最想睇：「《HowToMarryAMillionaire》（我愛金龜婿）係瑪莉蓮夢露經典之作，係高水準荷李活式喜劇，睇完好開心，講心唔講金但又可以嫁到有錢人，羊年願望皆成真！」&#13;<br> 推介畀讀者：「睇《Sex&amp;theCity》不如重溫《90男歡女愛》(WhenHarryMetSally)，𠵱家重看一啲都唔覺老套，係溫馨小品經典。」</fontstyle></spanclass></p><p><spanclass><fontstyle>電視演員康子妮：細賞文藝片  &#13;<br> 自己最想睇：「張藝謀嘅電影，例如《我的父親母親》，因為平時無乜時間同心情欣賞呢類較為文藝嘅電影，好想藉住幾日假期慢慢欣賞。」&#13;<br> 推介畀讀者：「如果讀者未睇過《魔戒首部曲：魔戒現身》或《哈利波特：神秘的魔法石》，咁就要趁假期觀看，戲裏面啲特技同人物都做得好，而且片長足足三個鐘，最啱放假時睇！」</fontstyle></spanclass></p><p><spanclass><fontstyle>專欄作家李敏：重溫經典  &#13;<br> 自己最想睇：「柯德莉夏萍係明星中嘅明星，最好睇佢啲戲，《珠光寶氣》（BreakfastatTiffany’s）、《窈窕淑女》（MyFairLady）、《龍鳳配》（Sabrina）、《甜姐兒》（FunnyFace）、《戰爭與和平》（War&amp;Peace）。」&#13;<br> 推介畀讀者：「BBC嘅《人體漫遊》(TheHumanBody)，能夠讓你認識自己身體，特別適合求知慾強嘅朋友。」</fontstyle></spanclass></p><p><spanclass><fontstyle>DJ馮志豐：獨愛舊片  &#13;<br> 自己最想睇：「最近出嘅邵氏影片，尤其是《傾國傾城》，當時（七十年代）返唔到大陸實景拍攝，只有用廠景，仍然拍出真實感，非常高水準。《十三太保》都好想睇，其中一幕五馬分屍好激㗎！」&#13;<br> 推介畀讀者：「1952年拍嘅歌舞片《SingingInTheRain》，最近出咗五十周年紀念版，有中文版㗎，其中一隻係製作特輯，更有女主角嘅訪問片段，好珍貴。」</fontstyle></spanclass></p><p><spanclass><fontstyle>電視演員王喜：關心地球  &#13;<br> 自己最想睇：「早於幾個月前已經睇晒一套八集嘅《藍地球》(TheBluePlanet)；真係大開眼界。但當時無仔細從中學會該如何看待海洋，所以希望喺假期溫故時知新。」&#13;<br> 推介畀讀者：「《小喇嘛看世界盃》講及無孔不入嘅世界盃如何跟小喇嘛發生關係，引發一啲值得反思嘅既有價值觀，呢部電影可以滿足一啲想進一步了解自己特性嘅朋友。」</fontstyle></spanclass></p></body></html>