<html><header><meta charset="utf-8"><title>名人色香賀香港最後一騷<br>陳小韻、蒙嘉慧為Barney不設防</title></header><body><h1>名人色香賀香港最後一騷<br>陳小韻、蒙嘉慧為Barney不設防</h1><p>鄭兆良（Barney）前晚假中環滙豐銀行總行舉行fashionshow，這次是Barney最後一次在港舉行fashionshow，主題名為「大中華廢柴」（SinoTrash），展出他的新作及過往精采的作品，各模特兒如陳小韻及蒙嘉慧均傾力作性感演出。</p><p>有「名媛設計師」之稱的鄭兆良，其作品一向獲得極高的評價，他每次搞的show，亦一定有別於其他設計師的單一化。<br> &#13;<br> <spanclass>突破性演出 &#13;<br> 前晚是Barney最後一次在港搞show，展出場地是中環滙豐銀行總行，而show前還安排約六百位本地及海外名人嘉賓出席晚宴，論卡士製作絕對稱冠，名副其實是「warm&amp;glamorous」的一夜。&#13;<br> 前晚各名模悉力演出，其中以陳小韻、陳嘉容及藝人蒙嘉慧演繹的新裝最受注目，完show後陳小韻與蒙嘉慧皆異口同聲表示為Barney作性感演出是絕對值得。&#13;<br> 陳小韻說：「呢次可以話係我喺香港行show以嚟最性感嘅一次，要咁性感一定要視乎係邊個設計師，為Barney我覺得絕對值得。」而蒙嘉慧亦稱前晚所穿的服裝是自己的極限，她說：「我覺得呢次係自己嘅突破，感覺自己真係一個專業嘅模特兒。」<br> &#13;<br> <spanclass>向中國致敬 &#13;<br> 前晚fashionshow主題為「大中華廢柴」（SinoTrash），鄭兆良說：「做埋呢個show我會計劃往內地搞show，先喺上海，跟住喺北京，主題叫『大中華廢柴』其實並無貶意，係向踏入新紀元嘅中國致敬。喺呢個年代，個個都以身為中國人驕傲，以前叫人廢柴係講啲喺西方生活優游、要風得風，要雨得雨嘅王室世家子弟，𠵱家中國發展得咁快速，一樣有呢批享有優游自由條件嘅人。」&#13;<br> 另外，前晚Barneyshow上的服裝，有矜貴至九萬元的鱷魚皮時裝，亦有數百元的古着T-shirt，盡顯時裝的mix&amp;match。</spanclass></spanclass></p></body></html>