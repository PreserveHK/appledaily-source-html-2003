<html><header><meta charset="utf-8"><title>兩好市民捉賊釀混戰</title></header><body><h1>兩好市民捉賊釀混戰</h1><p>【本報訊】「我唔識功夫，以前未捉過賊，冇理由啲罪案喺我面前發生都唔幫手㗎！」一名送貨工人昨清晨在大角嘴街頭協助追捕搶手袋越南籍獨行賊，無辜被同是捉賊的市民「當賊辦」飽以老拳，終在一名休班警員協助下將賊人制服，首次捉賊的他與警員同受輕傷送院。<br> &#13;<br> <spanclass>賊強搶手袋 &#13;<br> 二十五歲的好市民姓蘇，叫「阿洋」，他說每朝清晨六時許，駕駛客貨車到大角嘴晏架街一個食品工場外，將食品運到各區食肆。他事後透露活到二十多歲未嘗擒賊，今次只是盡好市民的責任。&#13;<br> 昨清晨六時許，一名姓李（三十八歲）女子行經橡樹街與晏架街交界時，被獨行賊搶走手袋，賊人沿晏架街向大角嘴道方向逃走，女事主尾隨呼救。<br> &#13;<br> <spanclass>無辜當賊辦 &#13;<br> 「當時我喺車尾上緊貨，心諗『冇理由罪案係我面前發生都唔幫手㗎！』立即幫手追囉！」阿洋憶述當時情況時一臉淡然。在他追賊期間，一名見義勇為金髮青年亦加入追捕。&#13;<br> 「我追咗二百米追到大角嘴道一四七號後巷，同個賊相距四、五呎，大家都冇晒氣走唔郁，我『大』佢話『有本事就搵刀槍出嚟，如果唔係我會一直追你！』點知個賊講咗啲越南話跟住用手袋掟我，我衝前捉佢。」兩人糾纏期間，尾隨而至金髮青年加入戰團，但由於天黑關係誤會阿洋為賊，揮拳打他。&#13;<br> 在三人扭作一團時，一名姓廖休班藍帽子警員剛駕車途經，立即停車衝入後巷表露身份，阿洋見有警員出現大叫：「呢個係賊佢搶嘢！」但賊人仍奮力反抗，休班警員上前協助，經兩分鐘糾纏，三人始能合力將姓李（二十一歲）賊人制服。<br> &#13;<br> <spanclass>未學過功夫 &#13;<br> 混亂中，阿洋手臂被咬傷，而休班警員手部亦扭傷，金髮青年知道誤打好人後，靜悄悄地離去。&#13;<br> 「我唔識功夫，以前未捉過賊，今次純粹自然反應！」阿洋表示未食過「夜粥」，由於較早前涉及一宗交通意外撞傷人，他可能會被停牌，希望今次「好心有好報」能「大步檻過」。&#13;<br> 而協助捉賊休班警員，則提醒市民捉賊時需顧及本身安全，追入後巷可能很危險。</spanclass></spanclass></spanclass></p></body></html>