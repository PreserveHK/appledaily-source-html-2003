<html><header><meta charset="utf-8"><title>江華請食飯慶收視</title></header><body><h1>江華請食飯慶收視</h1><p>江華、張可頤、康華和吳美珩等前晚在尖沙嘴出席無綫劇集《九五至尊》的慶功宴，該劇的三位主角江華、張可頤和吳美珩更每人科款約五千元請所有工作人員食飯。&#13;<br> 《九》劇大結局最高收視有四十六點，約有三百萬觀眾，跟郭晉安主演的《戇夫成龍》最高收視打成平手。江華說：「出錢請大家食飯冇所謂，我本來想請大家食鮑魚同魚翅，但已經安排咗，或者下套劇再請大家食。因為《九》劇反應好，我呢排都好忙，多咗好多工作。」<br> &#13;<br> <spanclass>透視裝贈興 &#13;<br> 張可頤前晚穿上透視裝到來，十分性感，對於今次請工作人員食飯，她說：「呢次我哋幾個請大家食飯都好開心。我呢排傾緊內地一個洗髮水廣告同樓盤廣告。」康華前晚並沒有夾錢請大家食飯，她說：「今次主角請，下次搵套劇我擔正，收視好唔好都請大家食飯。」</spanclass></p></body></html>