<html><header><meta charset="utf-8"><title>碧咸美國冇人識</title></header><body><h1>碧咸美國冇人識</h1><p>碧咸（DavidBeckham）個名喺歐洲同亞洲可謂無人不識，不過講到喺英式足球唔係咁流行嘅美國，原來大部份人都唔知佢係乜水。好似最近美國片商想邀請碧咸宣傳電影《我愛碧咸》，先發現好多美國人連碧咸個名都未聽過。最後片商決定搵美國女子足球隊成員宣傳套片，今勻碧咸認真冇面！</p></body></html>