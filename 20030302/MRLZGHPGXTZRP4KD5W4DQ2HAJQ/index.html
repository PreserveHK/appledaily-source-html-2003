<html><header><meta charset="utf-8"><title>《萬家燈火》戲裏戲外皆辛酸<br>童星穎彤幼時行乞九個月</title></header><body><h1>《萬家燈火》戲裏戲外皆辛酸<br>童星穎彤幼時行乞九個月</h1><p>在亞視劇集《萬家燈火》中，馮寶寶慘被丈夫拋棄，遺下她與三個女兒相依為命，為不甘向命運低頭，在面對崎嶇惡路時，馮寶寶也勇往直前，含辛茹苦地把女兒養育成人。現實生活中，命途坎坷者多的是，但萬料不到《萬》劇中的情節，竟是飾演馮寶寶女兒的小演員林穎彤的一個活生生寫照。</p><p>九四年《天天日報》曾報道一名劉姓女子慘被丈夫拋棄，留下她與兩女兒相依為命，由於生活陷入困境，劉女不但沒錢交租，就連奶粉錢也沒有，在走投無路下，她惟有帶同一歲半幼女街頭行乞，而當年的小女孩，正是現年十歲，在亞視劇集《萬家燈火》中有份演出的小演員林穎彤。&#13;<br> 雖然有這段不愉快的往事，但小穎彤與她母親，亦即是當年被丈夫拋棄的劉姓女子，卻毫無保留地向記者細說往事，因為，林母希望給所有面對逆境的人士作為借鏡，無論路途如何崎嶇也不要放棄，而因為生活艱苦而變得早熟的小穎彤，除希望證明生活愈困苦，人愈堅強外，更希望向所有小朋友說句：「雖然屋企好窮，但我好幸福！」<br> &#13;<br> <spanclass>曾想過自殺 &#13;<br> 日前，林母帶着小穎彤，回到當年兩母女行乞的葵芳地鐵站對出天橋，細說她與女兒九個月討飯吃的日子。林母說：「老公唔要我哋之後，我個心好亂，孭住細女喺街度漫無目的咁行，行到呢條天橋，忽然想跳落去死咗去就算，點知細女真係差啲跌落街，嚇到我死死吓，即刻唔敢再諗個死字。由於屋企冇晒錢，同親戚朋友已經借盡度盡，迫於無奈之下惟有攞個兜同細女喺天橋乞食，乞足九個月，後來街坊教我哋申請綜援，於是每個月就係靠嗰五千幾蚊綜援養大兩個女。」說話至此，林母已禁不住抱緊女兒熱淚盈眶。&#13;<br> 雖然日子過得艱苦，但林母慶幸兩個女兒十分生性。林母說：「穎彤就算見到其他小朋友有靚衫着，有玩具玩，都唔會要我買，因為佢知道屋企環境唔好，佢見到我件衫爛咗都要繼續着，又見到我成日食豉油撈飯。佢六、七歲嗰陣見到人哋玩gameboy好羨慕，我問佢係咪想買，但佢反而同我講話千祈唔好買，真係好生性。</spanclass></p><p><spanclass>表演慾強勁 &#13;<br> 「不過，穎彤自細好有表演慾，所以我寧願慳食慳着，留番少少錢畀佢學跳舞、學鋼琴，甚至有時佢喺學校表演，買件好啲嘅衫畀佢上台着。」&#13;<br> 乖巧的穎彤，一直靜靜地坐在母親身旁，雖然她只有十歲，但當記者問她何以要做明星時，穎彤懂事地說：「我唔想屋企再攞綜援，我想搵多啲錢畀媽咪，改善生活，同埋買部鋼琴畀自己。」&#13;<br> 原來去年穎彤向亞視自薦做節目，結果被選中參與《萬》劇演出，不過，當時亞視中人還不曉得穎彤身世，見她衣着光鮮，又學跳舞又學鋼琴，還以為她家境不俗。&#13;<br> 穎彤說：「啲人見媽咪陪我開工，重以為佢係我嘅菲傭㖭。當時我好想話畀人知佢係我媽咪，但媽咪話唔好喎！」在旁的林母搶着說：「我覺得冇所謂，我個樣係似菲傭吖嘛，個女知我係佢媽咪咪得囉！」<br> &#13;<br> <spanclass>從不感自卑 &#13;<br> 儘管穎彤身世可憐，但她卻從不感到自卑或是怨天尤人，穎彤笑說：「雖然屋企好窮，但我唔怕俾人睇唔起，因為媽咪好錫我同家姐，我覺得好幸福，好多同學嘅媽咪都冇我媽咪咁錫啲仔女㖭。」&#13;<br> 穎彤如此生性，難怪令林母安慰不已：「我做呢個訪問，唔係想人同情我哋，而係想話畀人知，做人唔可以咁自私，死咗唔係一了百了，只要咬緊牙齦過到嗰一關，幸福嘅日子一定會來臨。」&#13;<br> 採訪：戴彩煥　攝影：陳偉權</spanclass></spanclass></p></body></html>