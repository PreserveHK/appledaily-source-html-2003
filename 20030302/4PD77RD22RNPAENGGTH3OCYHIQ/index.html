<html><header><meta charset="utf-8"><title>FLAME俾blue玩到氹氹轉</title></header><body><h1>FLAME俾blue玩到氹氹轉</h1><p>日本組合FLAME四個小男孩，紅咗之後話晒都見過唔少大場面，但係同走慣江湖嘅英國組合blue比，點都係好似小朋友見哥哥咁，表現有啲怯場。所以最近FLAME嘅伊崎孖生兄弟央登同右典訪問blue，blue竟然叫佢哋即席唱歌畫畫同講英文，嚇到伊崎兄弟牙都震，我羅拉都戥佢哋慘！</p></body></html>