<html><header><meta charset="utf-8"><title>衣履近街：名校跳舞老師<br>專業Sales3招教你HipHop得型</title></header><body><h1>衣履近街：名校跳舞老師<br>專業Sales3招教你HipHop得型</h1><p>當三歲細路都話着HipHop衫，究竟點樣至代表着得正？&#13;<br>HipHop店女Sales兼音樂迷阿Van：「千祈唔好一味XXX加加加大件！一睇就知你係扮出嚟！」&#13;<br>跳舞老師阿Ken：「唔只着件衫，要明白裏面文化面貌，至可能着出味道！」&#13;<br>……呢個問題即使問唔同黑人，佢哋都會有唔同理解，所以，我哋索性拉全衣櫃都係HipHop衫嘅阿Ken同阿Van做示範，過3招畀大家，揀套有料之作！&#13;<br>&#13;<br>記者：李玉蘭　攝影：陳智良</p><p><b> 第1招</b> &#13;<br> <spanclass><fontstyle>名牌衫夠穩陣  &#13;<br> 阿Ken好斬釘截鐵咁話：「香港買到靚牌子HipHop衫地方唔多，B-SOUND係我首選，因為有齊我鍾意嘅牌子，好似今季Hit嘅紅、白、藍大美國主義色彩衣衫都早已返晒嚟！名牌子出名唔單止因為多外國明星着，主要因為做得仔細，質量好，當你一着上身，跳幾吓舞，就知道高低！」&#13;<br> &#13;<br> <spanclass><fontstyle>女裝凸顯身材  &#13;<br> 阿Van則稱：「女孩子最近都多咗機會享受好牌子『福利』，主要出男裝HipHop牌子嘅都開始出女版，但幕後設計係黑妹，佢哋身形都幾誇，設計都偏向貼得來突出身材！即使一件基本Tee都會大大個領口，又或打個胸褶……總之包唔會令人失望！」</fontstyle></spanclass></fontstyle></spanclass></p><p><b> 第2招</b> &#13;<br> <spanclass><fontstyle>出口店尋寶  &#13;<br> 特賣場出口店最大賣點係全舖衣服鞋襪首飾都係主攻StreetFashion，阿Van一入到舖頭就發揮「知碇」本色，即使老闆話新貨要喺三月中至出籠，佢都會自己喺枱底發掘正貨，「因為我熟每個牌子特點，所以成日被朋友當做驗貨員，要我幫手尋寶驗出真假！」結果喺大堆衣服裏面，有以下收穫！</fontstyle></spanclass></p><p><b> 第3招</b> &#13;<br> <spanclass><fontstyle>HipHop＋Reggae最啱Feel  &#13;<br> 瘋狂掃貨後，阿Ken講，「唔係着晒名牌就一定掂，早兩日喺ClubIng見到一個扮晒陳小春着衫，但就擺明係聽好心分手嘅歌迷，佢連DJ打緊HipHop都話悶，只會令人睇唔起！因為真正HipHop迷點會唔知咩係HipHop？」&#13;<br> 同時間，阿Ken已經帶我哋去一間豆腐咁細嘅舖頭，「美國以前冇黑人，直至係牙買加人，巴西人，南非人……去到美國做黑奴之後，黑人文化至慢慢咁滲出嚟，所以喺HipHop滲入牙買加Feel會更加有味道！HipHop文化都好深，了解多啲，自然會着得更有神采！」</fontstyle></spanclass></p><p><b> 店舖一覽</b> &#13;<br> ShopA：B-SOUND&#13;<br> 地址：尖沙嘴嘉蘭圍16號地下　&#13;<br> 電話：23111965&#13;<br> &#13;<br> ShopB：特賣場&#13;<br> 地址：廟街204號地下&#13;<br> 電話：23846999&#13;<br> &#13;<br> ShopC：WoodstockCamp&#13;<br> 地址：旺角彌敦道628號瓊華中心U15店&#13;<br> 電話：27809390</p></body></html>