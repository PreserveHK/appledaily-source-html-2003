<html><header><meta charset="utf-8"><title>少男組合大激鬥　靚仔無着數<br>E-Kids爆冷Fans贏Shine、Boy'Z</title></header><body><h1>少男組合大激鬥　靚仔無着數<br>E-Kids爆冷Fans贏Shine、Boy'Z</h1><p>日前男子組合Shine與Boy'Z在旺角首次正面交鋒，Shine的歌迷氣勢比後輩Boy'Z強勁，昨天兩隊組合再度碰頭，不過跑出的卻是E-Kids，他們的歌迷陣容最強勁。</p><p>男子組合Shine、Boy'Z、E-Kids、鄭中基及關心妍等，昨日在旺角一運動場出席「職業健康運動日2003」活動。近日成為傳媒焦點的組合Shine與Boy'Z再度碰頭，不過Shine卻遲了四十分鐘到場，以致未能與Boy'Z及其他歌手大合照，不過事後這兩隊男子組合仍應記者要求搭膊頭拍照，而Shine成員徐天佑還與Boy'Z的張致恆（Steven）咬耳仔。<br> &#13;<br> <spanclass>司儀投訴聲浪大 &#13;<br> 被問到是否為了避免與Boy'Z碰頭才遲到時，Shine否認說：「我哋兩點幾已經到咗旺角，助手聯絡過港台，佢哋話未開始，咪兜吓圈囉，只係途中塞車。我哋做壓軸嘉賓，話咗我哋唔使opening㗎！」&#13;<br> 一眾歌手在台前融洽合照，不過觀眾席上的歌迷卻鬥得十分激烈，最終E-Kids成為大贏家，他們的fans約有三百人，而Boy'Z的歌迷雖然比較少，不過他們帶備喳喳以助聲勢。由於現場氣氛熱烈，司儀在台上也投訴歌迷聲浪太大。&#13;<br> Shine表示不怕與Boy'Z比較及不怕被蓋過風頭，徐天佑說：「良性比較就OK，蓋過風頭就控制唔到，我哋只會同自己鬥，鬥呢啲唔可以一世，唱歌先係主要。」而Boy'Z則說：「今日個個歌手歌迷都多，其實大家一齊叫咪重好，氣氛重澎湃啦！唔好成日話鬥，大家可以做朋友。」至於E-Kids亦笑說：「大家都係組合，各有各好，總之相處融洽。我哋歌迷都好鍾意其他組合。」</spanclass></p><p><spanclass>中基以千嬅為重 &#13;<br> 此外，早前楊千嬅接受《小燕有約》訪問，被相士指她的丈夫會是外籍人士，身為千嬅緋聞男友的鄭中基昨日對此說：「我係美國籍，不過佢表哥都係英國籍啦！唔使恭喜住，預測嘢未必準，不過佢好咪得囉。」而王秀琳被提到導演男友時，她卻說：「唔好提呢個人，我唔想見到佢，我會掉頭走。」她還說四月會與家人搬新居。&#13;<br> 採訪：王連連　攝影：陳偉權</spanclass></p></body></html>