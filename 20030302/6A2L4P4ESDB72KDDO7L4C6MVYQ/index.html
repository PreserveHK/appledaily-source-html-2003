<html><header><meta charset="utf-8"><title>甩毛米路買生髮水做晒戲</title></header><body><h1>甩毛米路買生髮水做晒戲</h1><p>已經四十七歲嘅米路吉遜（MelGibson），人到中年自然要接受頭髮愈嚟愈少嘅現實，所以早幾日佢俾人見到喺加州某舖頭入面想買生髮水，個店員自然問佢係咪甩緊頭髮啦，但係米路即刻話：「呢樣嘢係我幫我個朋友買㗎，佢自己走嚟買會好尷尬㗎嘛！」米路咁好戲，唔怪得成為影壇巨星啦！</p></body></html>