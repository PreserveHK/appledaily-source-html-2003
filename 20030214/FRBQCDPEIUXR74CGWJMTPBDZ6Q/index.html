<html><header><meta charset="utf-8"><title>新車速報：<br>新版鈴木GrandVitara內涵大變夠正！</title></header><body><h1>新車速報：<br>新版鈴木GrandVitara內涵大變夠正！</h1><p>現今過半嘅四驅車，均以CitySUV包裝示人，惟有鈴木嘅GrandVitara，仍稱得上係全天候四驅車款，皆因佢擁有陣式車架之餘，重備有可選擇性四驅裝置㗎！而剛啱新引入嘅2003年版本，車廂鋪排及設備更全面革新，予人感覺豪邁有個性外，重有不落俗套嘅轎車感受㖭！	&#13;<br>&#13;<br>記者：陳偉林　&#13;<br>攝影：陳偉強　ImageGirl：王穎</p><p><spanclass><fontstyle>RV形象貫徹如一無改動  &#13;<br> 或許呢部外表圓渾，四輪備有剛勁味重嘅拋沙板設計，以及車身兩旁輔有防撞粗厚膠邊組合嘅GrandVitara四驅車，廠方刻意保護佢咁有野性一面嘅緣故，所以列入2003年新版之中，並未有任何改動，仍貫徹着全天候四驅RV嘅風姿。</fontstyle></spanclass></p><p><spanclass><fontstyle>煥然一新組合媲美轎車  &#13;<br> 惟當打開車門所見，整個表板有革新之餘，三幅式軚環以及全套波檔配搭，均屬於新面孔；予人轉向把持不滑溜外，鑲有銀白框邊嘅表板，以及半皮半金屬波棍亦倍見有質感。&#13;<br> 再者，新換裝上旋鈕式恒溫冷氣裝置，隱蔽式杯架及儲物匣，予人就手又方便之感外，另外重有四門電窗、門邊電鏡及電天窗，重有前後三排獨立房燈同雙安全氣袋配搭，皆予人有媲美轎車嘅觀感。</fontstyle></spanclass></p><p><spanclass><fontstyle>陣架式結構穩紮可靠  &#13;<br> 新版GrandVitara仍以一台2.0公升直4偈，匹配4前速自動波，起跑加速凌厲富剛勁感外，難得引擎運轉寧靜順滑，而四輪新改良懸掛設計，表現柔韌有力富支持感外，四輪ABS連EBD裝置，重畀到你有可靠嘅制動性㗎！當中穩紮嘅陣架式車身結構，相信亦起有一定作用。</fontstyle></spanclass></p><p><spanclass><fontstyle>靚女Wing點睇部車  &#13;<br> 外形圓渾好有四驅車嘅剛勁感，對比下車廂鋪排講究有時尚美，並帶出轎車風範；而且兩排空間又見闊落之餘，多變嘅組合亦見有一份實用感。</fontstyle></spanclass></p><p><spanclass><fontstyle>鈴木GrandVitara2.0Deluxe規格  &#13;<br> 引擎：1995cc直4DOHC&#13;<br> 馬力：126ps/5900rpm&#13;<br> 扭力：17.8kgm/4300rpm&#13;<br> 傳動：4前速自動波，可選擇四輪驅動&#13;<br> 懸掛：（前）麥花臣支柱（後）五連桿&#13;<br> 制動：（前）透氣碟（後）鼓式（ABS）&#13;<br> 輪胎：235/60R16BridgestoneDuelerH/T&#13;<br> 尺碼：4215×1780×1740mm&#13;<br> 軸距：2480mm；車重：1375kg&#13;<br> 平均耗油：12.4km/L&#13;<br> 新車售價：$170,000&#13;<br> 車輛提供：香島汽車（23320091）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>富士Forester2.0X  &#13;<br> 引擎：1994cc水平對向四汽缸SOHC&#13;<br> 馬力：125ps/5600rpm&#13;<br> 扭力：18.8kgm/3600rpm&#13;<br> 尺碼：4450×1735×1590mm&#13;<br> 軸距：2525mm；車重：1320kg&#13;<br> 新車售價：$188,000&#13;<br> 查詢：意美汽車（23968380）&#13;<br> 簡評：新一代Forester賣相雄渾有勁，車廂陳設跟轎車相若，好切合時下CityRV嘅全天候身份。</fontstyle></spanclass></fontstyle></spanclass></p><p><spanclass><fontstyle>三菱Airtrek2.0  &#13;<br> 引擎：1997cc直4DOHC&#13;<br> 馬力：126ps/5500rpm&#13;<br> 扭力：17.6kgm/4500rpm&#13;<br> 尺碼：4410×1750×1550mm&#13;<br> 軸距：2625mm；車重：1490kg&#13;<br> 新車售價：$183,800&#13;<br> 查詢：環宇汽車（27211111）&#13;<br> 簡評：造型獨特有個性，車廂鋪排同樣予人有品味及入時嘅感覺，會係另類CityRV嘅好選擇。</fontstyle></spanclass></p></body></html>