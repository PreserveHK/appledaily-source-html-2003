<html><header><meta charset="utf-8"><title>　　王䓪鳴下月做港大博士 - 李八方</title></header><body><h1>　　王䓪鳴下月做港大博士 - 李八方</h1><p>港大下個月二十號又有盛事，當日會頒授名譽學位畀五位知名人士，其中一個係新任政協王䓪鳴，港大簡介王䓪鳴威水史，話佢熱心公益推動社會發展，又係多個社會服務機構嘅領導人，卻獨欠王䓪鳴曾任房委會主席，因短樁被迫下台一事。&#13;<br> 港大話王䓪鳴公職眾多，掛一漏萬唔出奇，而且今次係頒授名譽社會科學博士學位，所以強調佢社會服務方面嘅工作，別無他意。&#13;<br> 除咗王䓪鳴，港大下個月同時會頒授名譽學位畀上海前市長徐匡迪、新機場設計師霍仕達、香港建築師學會資深會員蔡永燦同港大利瑪竇宿舍前舍監狄恆神父。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>