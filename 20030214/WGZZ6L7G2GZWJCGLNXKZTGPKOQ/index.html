<html><header><meta charset="utf-8"><title>　　「班長」葉太20年前學普通話 - 李八方</title></header><body><h1>　　「班長」葉太20年前學普通話 - 李八方</h1><p>景嶺書院校長許耀賜係香港普通話研習社嘅創辦人，二十年前曾經教過政務官講普通話，佢教過嘅學生都幾巴閉，八方就同大家數一數：近日頻頻曝光嘅保安局局長葉劉淑儀、行政長官辦公室主任林煥光同運輸局前局長吳榮奎，都要叫許校長做老師。對於呢幾位高官嘅普通話水平，許校長話唔差㗎，當年葉劉淑儀重係班長㖭！&#13;<br> 咪以為許校長係以普通話為母語，其實佢畢業自香港大學，原本已經係好多高官嘅師兄師弟；𠵱家佢喺學校作育英才，都堅持用普通話教中文，同時又重視英文，實行「背靠祖國、面向世界」。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>