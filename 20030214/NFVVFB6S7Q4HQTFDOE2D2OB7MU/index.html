<html><header><meta charset="utf-8"><title>肺炎當道　做定預防飲定湯</title></header><body><h1>肺炎當道　做定預防飲定湯</h1><p>早兩日，廣東省突然爆發奪命肺炎，搞到全城進入恐慌狀態，都咪話唔擔心，雖然香港暫時未有受肺炎風影響，但正所謂防患於未然，平日除了要有充份休息外，多飲食療湯水，亦有助預防肺炎，以下介紹的沙葛粟米貫仲湯及金銀花雪梨茶，味道都相當清，老少都啱飲，長期飲用，對預防肺炎絕對有幫助。</p><p><spanclass><fontstyle>沙葛粟米貫仲湯清甜  &#13;<br> 貫仲味帶微苦，功效清熱解毒，配以沙葛、粟米煲，湯水即時變得清甜易入口。沙葛粟米貫仲湯作用利水，江醫師表示，以此湯水佐膳，有助排清體內毒素，從而減少肺炎的生存。&#13;<br> &#13;<br> <spanclass><fontstyle>材料：(2-3人份量)  &#13;<br> 沙葛10両、粟米2條、生熟薏米各5錢、瘦肉或西施骨10両、無花果2粒、貫仲5錢</fontstyle></spanclass></fontstyle></spanclass></p><p><spanclass><fontstyle>做法：  &#13;<br> &#13;<br> 1.沙葛去皮，洗淨，切大件。瘦肉或西施骨洗淨後拖水備用。粟米洗淨，切件。貫仲、生熟薏米、無花果分別略洗淨，備用。&#13;<br> &#13;<br> 2.煲滾適量水，將以上所有料放入一同煲約一小時左右，加鹽調味即可以飲用。</fontstyle></spanclass></p><p><spanclass><fontstyle>金銀花雪梨茶方便飲用  &#13;<br> 金銀花功效清熱解毒、抗菌；菊花有疏風、清熱、解毒；雪梨則有生津止渴、除煩、潤肺止咳作用。連同能解百毒的甘草一同煲，味道相當清，以之當水作為日常飲料，功效清熱解毒，對抗肺炎甚佳。&#13;<br> &#13;<br> <spanclass><fontstyle>材料：(2-3人份量)  &#13;<br> 金銀花2錢、菊花2錢、生甘草1錢、雪梨2個</fontstyle></spanclass></fontstyle></spanclass></p><p><spanclass><fontstyle>做法：  &#13;<br> &#13;<br> 1.雪梨洗淨，去芯，切件。金銀花、野菊花、生甘草浸水，洗淨備用。&#13;<br> &#13;<br> 2.煲滾適量水，放入金銀花、野菊花、生甘草及雪梨件煲約30分鐘左右，隔去金銀花、野菊花、生甘草渣，即可飲茶食雪梨。</fontstyle></spanclass></p><p><spanclass><fontstyle>江健華中醫師  &#13;<br> 江醫師表示要預防肺炎，湯水食療是其中一個簡單方便的方法，除以上湯水，亦可用菊花、貫仲、板藍根、金銀花、大青葉一齊煲水飲用，但這款飲料味道較苦澀，故此未必人人受落。</fontstyle></spanclass></p></body></html>