<html><header><meta charset="utf-8"><title>一日3餐「住家飯」</title></header><body><h1>一日3餐「住家飯」</h1><p>要保持身心健康，識飲識食是重要一環，運動員出身的Eleana心得就是「多食屋企飯」。&#13;<br> Eleana說：「我的飲食習慣就是多菜少肉，還要味道清淡，太甜太鹹太多油都唔啱我，煎炸嘢更是可免則免。」要符合以上原則，一般餐廳都滿足不到Eleana的要求，所以她平時一日三餐都食屋企嘢，她說：「如果沒有特別事，早餐同晚餐我都會在屋企食，午餐就食媽媽預備的飯盒，媽媽最清楚我的飲食習慣，我就最放心。」&#13;<br> 出街食飯以菜為主&#13;<br> 不過工作需要或朋友敍舊，難以避免出街食飯，Eleana的一大原則就是有菜落肚，她說：「每次由我叫餸，我就一定先揀蔬菜，其他由朋友同事話事都無所謂。」<br> &#13;<br> <spanclass>健美Q&amp;A &#13;<br> 問：小孩子精力充沛，所謂「冇時停」，那是否不需要做運動呢？&#13;<br> 答：最近有研究指出，全世界兒童愈來愈少運動，很多小孩子將時間放在看電視及玩電腦之上，做運動的時間變得愈來愈少。經常性的運動可令發育中的小孩更健康成長，控制體重，磨練鬥志，當然還可學習如何與人溝通。&#13;<br> 讀者如有任何有關keepfit的問題和心得，或對本版有任何寶貴意見，歡迎電郵至<ahref>fitness@appledaily.com 。</ahref></spanclass></p></body></html>