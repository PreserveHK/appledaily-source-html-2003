<html><header><meta charset="utf-8"><title>用車報告：<br>三菱LancerT-Touring車廂夠大好用</title></header><body><h1>用車報告：<br>三菱LancerT-Touring車廂夠大好用</h1><p>去年抵港嘅三菱LancerT-Touring，憑着其實用嘅車廂布局同埋強勁性能表現，而深受車迷歡迎，就連今回我哋「用車報告」主角孔小姐，亦以此車為座駕；究竟佢對部車有啲咩評價呢？大家不妨一齊嚟睇睇。&#13;<br>記者：鄭達基&#13;<br>攝影：黃子偉</p><p><spanclass><fontstyle>點解會鍾意LancerT-Touring？  &#13;<br> <b> 個樣好惡，但好有家庭車Feel……</b> &#13;<br> 已擁有三年多駕駛經驗嘅孔小姐，對LancerT-Touring賣相有以下評語：「我覺得部車個車頭望落好有霸氣、好有跑車Feel，而且套胎軨重好靚㖭！不過，佢始終係一部旅行車，車身會比較長，所以如果由車尾望番上去的話，又會覺得部車好有家庭車嗰種踏實感覺。」同時，佢又話：「雖然部車係抽獎得來嘅獎品，但如果要我付出真金白銀去買車代步的話，我諗我都會以LancerT-Touring作首選。」從以上嘅答案睇嚟，可想而知孔小姐係幾咁鍾意部車呢！</fontstyle></spanclass></p><p>&#13;<br> &#13;<br> &#13;<br> &#13;<br> <b> 車廂寬敞，揸得又舒服……</b> &#13;<br> 「我唔止覺得部車個樣靚，而且佢嗰個車廂重好闊落，如果我一個人揸車，個尾廂可以畀我擺到好多嘢，就算要再擺大件啲嘅行李，只需要將後排座椅放低就搞掂，真係好方便㗎！重有呀！就算部車坐滿人，都重覺得鬆動㖭！」當小記問孔小姐對LancerT-Touring嘅車廂重有啲咩評價時，佢就話部車嘅設備好齊全又易用，並能為佢帶來唔少方便。「至於駕駛感覺？我個人就覺得部車嘅表現唔錯喇！起步加速反應快之餘，個Brake重好「應」，真係話停就停，而且行起上嚟又靜又慳油，而且重好穩定㖭！」孔小姐笑着說。</p><p>&#13;<br> &#13;<br> &#13;<br> <spanclass><fontstyle>有啲咩缺點？  &#13;<br> <b> 如果改用皮椅，會更好……</b> &#13;<br> 雖然孔小姐對LancerT-Touring有頗高評價，但仍有略嫌美中不足嘅地方：「𠵱家部車所用嘅絲絨座椅雖然有好高承托力，而且重令你坐得好舒服，但始終唔夠真皮座椅咁容易打理同有豪邁感；另外，由於CD匣設於前排乘客座椅下方，所以如果要換碟聽歌嗰陣，會覺得比較麻煩。」</fontstyle></spanclass></p><p><spanclass><fontstyle>小檔案  &#13;<br> 喺去年，三菱代理一口氣引入三款全新Turbo型號，而LancerT-Touring正好係其中一員；LancerT-Touring用上Wagon旅行車設計，而且重有闊落車廂空間，完全切合現今一股RV熱潮。與此同時，此車重裝有各項跑車化裝備，如全車包圍、尾翼、15吋跑車合金胎軨，以及Momo跑車軚環等等，全都教人對其留有深刻印象。而一台1.8公升GDITurbo引擎，亦能有強勁動力輸出，匹配一套INVECSⅡ4前速+/-半自動波箱，更能為你增添一份駕駛樂趣呢！&#13;<br> &#13;<br> <spanclass><fontstyle>三菱LancerT-Touring規格  &#13;<br> 引擎：1834cc直4DOHCTurbo&#13;<br> 馬力：165ps/5500rpm&#13;<br> 扭力：22.4kgm/3500rpm&#13;<br> 傳動：4前速半自動波，前輪驅動&#13;<br> 懸掛：（前）麥花臣支柱	（後）多連桿&#13;<br> 制動：（前）透氣碟	（後）碟式（ABS）&#13;<br> 輪胎：195/55R15&#13;<br> 尺碼：4425×1695×1465mm&#13;<br> 軸距：2600mm；車重：1280kg&#13;<br> 2002年售價：$169,800&#13;<br> 現時售價：$169,800&#13;<br> &#13;<br> &#13;<br> <b> 用家大募集</b> &#13;<br> 如果你係車主，你嘅座駕已落地三個月或以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收。&#13;<br> 傳真：27420542&#13;<br> 電郵：<ahref>auto@appledaily.com &#13;<br> （請註明姓名、年齡、聯絡電話、電郵及車輛型號）</ahref></fontstyle></spanclass></fontstyle></spanclass></p></body></html>