<html><header><meta charset="utf-8"><title>平價DVDC鬥搶客腦場新到好玩姊妹機</title></header><body><h1>平價DVDC鬥搶客腦場新到好玩姊妹機</h1><p>在相機大廠不斷壓價情況下，一般的相機仔要突圍而出，通常都會在功能上埋手，加上攝錄功能就最普及，發展到𠵱家相機仔，究竟以DC定DV為主呢？實在有點搞唔清楚，功能愈多愈齊備，用家自然最歡迎。今日介紹兩部數碼相機，雖然同樣文武兼備，不過分別偏向以DC及DV為主，邊個較吸引？由你下決定吧！&#13;<br>&#13;<br>記者：許福合　攝影：周旭文&#13;<br>ImageGirl：Kase</p><p><b> DV派PROFILE</b> &#13;<br> 感光元件：210萬像素CMOS&#13;<br> 變焦：3倍數碼變焦&#13;<br> 記憶卡：SD、MMC&#13;<br> 電源：充電池&#13;<br> 體積：29×66×83mm&#13;<br> 重量：108g&#13;<br> N.H.HK&#13;<br> 查詢電話：27364174</p><p><spanclass><fontstyle>小巧過癮周街拍片  &#13;<br> 首先睇睇Che-ez!V:U，外形最煞食，有齊晒所有DV機應有嘅特徵，揭開左面機身，內藏LCD及多個按鍵，用家只須用右手操控攝錄，而相關的按鍵如變焦、開關等都設於右邊，學到十足十一樣，內置2倍數碼變焦攝錄功能，加上機身使用金屬外殼，體積比DV機細得多，只有約一個手掌大小，實在扮得幾似。而攝錄質素與真正的DV相比，雖然仍欠火候，用家可選擇高中低級三種解像度，最高可達448×336，要知VCD（NTSC）制式亦只要求到352×240，可見V:U並非得個樣，拍出影片質素有保證。</fontstyle></spanclass></p><p><spanclass><fontstyle>一機兩用動靜兼備  &#13;<br> 若單睇硬件規格，就知道V:U是以數碼相機為基楚設計，使用210萬像素CMOS，只要更改成相片拍攝模式，操作大致相同，拍照時更可使用3倍數碼變焦，雖然功能比較少，但換來操作簡單直接。無論拍的相片或影片，皆要貯存於SD或MMC卡上，同時亦可透過接駁電視重播，比在機上欣賞自然舒服得多。電源方面，會使用專用的充電池，可經USB直接在相機內充電，問題還不算大；但不知是否外形要似足DV，閃燈亦不見了，要在較暗環境就不太方便。</fontstyle></spanclass></p><p><b> DC派PROFILE</b> &#13;<br> 感光元件：334萬像素CCD&#13;<br> 變焦：2倍光學及2倍數碼&#13;<br> 記憶卡：SD、MMC&#13;<br> 電源：2A電芯兩粒&#13;<br> 體積：101.3×55×36.8mm&#13;<br> 重量：138g&#13;<br> PacRim&#13;<br> 查詢電話：29198790</p><p><spanclass><fontstyle>660萬像素輸出  &#13;<br> 作為DC派一員，另一部EZshotS4外表較為傳統，藍色機身，傳統相機Look，主打攝影，錄像為次，而拍攝功能亦確實有其獨到之處，雖然採用334萬像素CCD，相片輸出可提高至660萬像素，以一個入門級機種，得到頂級的相片級數，亦算是價廉物美之作。若果對攝影冇信心，內置6個預設場景，會替用家選取最佳的設定，完全冇煩惱。變焦能力亦是重點之一，S4的光學及數碼變焦皆達2倍，不算特出，不過一般旅行、SnapShot亦都夠用。</fontstyle></spanclass></p><p><spanclass><fontstyle>功能齊全主打拍照  &#13;<br> 拍照質素，S4明顯會比V:U為佳，功能亦較為齊全，如內置閃燈、6cm微距拍攝及自拍等，機背的LCD更是抵讚，顏色光暗對比明顯，效果唔錯，而當中的操作介面採用圖像化設計，容易上手。講到攝錄影片，就只能錄得320×240的無聲影片，就有待改進。S4已內置8MB記憶，但要應付600萬像相片，真是多多都唔夠用，還是買多張SD或MMC卡好。電源更是毋須擔心，只須兩粒2A電，還相當耐用。</fontstyle></spanclass></p></body></html>