<html><header><meta charset="utf-8"><title>借錢買雪條　謝賢兜腳踢<br>謝霆鋒俾拉姑打50大板　屁股開花</title></header><body><h1>借錢買雪條　謝賢兜腳踢<br>謝霆鋒俾拉姑打50大板　屁股開花</h1><p>謝霆鋒出身自演藝世家，小時候家教甚嚴，其母狄波拉不時施以體罰，以牌尺打愛兒屁股。霆鋒更曾因問朋友借錢買雪條，令父親謝賢一怒下踢他入廁所。</p><p>謝霆鋒小時候雖不算頑皮，但家教甚嚴，其母狄波拉專責教仔，且招式甚絕。霆鋒日前在電話中表示，妹妹謝婷婷有次因說謊，拉姑竟在她臉上寫上「我今日講大話」，再捉她遊街，令婷婷以後也不敢說謊。<br> &#13;<br> <spanclass>打斷雲石尺 &#13;<br> 霆鋒說：「我阿媽有時都幾絕，佢本身係孤兒，所以佢希望教好我哋，佢有佢一套，但我基本上都接受佢嗰套教育方法。我細個時，阿媽都會打我㗎，佢會用牌尺打我屁股，牌尺用雲石做㗎，佢試過打到斷，然後用橡筋紮住另一個牌尺，打孖上嚟打。」&#13;<br> 反而父親謝賢只打過霆鋒一次，那次霆鋒問朋友借錢買雪條，回家時被父親發現，霆鋒說：「因為阿爸眼見佢有好多朋友為借錢而出事，佢唔想我養成借錢習慣，所以佢就一腳伸埋嚟，伸咗我入廁所，但佢已經就住㗎啦。」<br> &#13;<br> <spanclass>踢波泯恩仇 &#13;<br> 霆鋒和婷婷年齡僅相差兩歲，兩兄妹少不免吵鬧。有次他們吵架後，拉姑當着婷婷面前，用牌尺打霆鋒屁股五十大板，拉姑還叫婷婷從旁數着打了多少下，霆鋒說：「我俾阿媽打到第十下時，阿妹已經開始喊，打到第二十二下，屋企電話響，阿媽出去聽電話，返嚟之後，佢問阿妹打到第幾下，阿妹話唔記得咗，阿媽話咁重頭嚟過啦，阿妹就叫媽咪唔好打。」&#13;<br> 儘管經常吵架，但兩兄妹感情甚佳，霆鋒說：「嗰時喺加拿大讀書，會有種族歧視，中國人會俾人恰，有次阿妹俾個外國小朋友恰，於是我就同個小朋友嗌交，後尾我哋喺一場踢波賽事度贏咗，我同嗰個小朋友就變得好friend。」	&#13;<br> 採訪：朱芷瑩</spanclass></spanclass></p></body></html>