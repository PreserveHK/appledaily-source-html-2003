<html><header><meta charset="utf-8"><title>一味窩輪：持匯豐Put輪唔化算</title></header><body><h1>一味窩輪：持匯豐Put輪唔化算</h1><p>股市由高位回落，恒指噚日再調整75點，收報10678，成交減至116億。先兩日，恒指9RSI上到80嗰頭，有超買迹象，昨日回落到69，透氣透多一兩日，港股有機會再嚟過，挑戰萬一大關。&#13;<br> 威水窩輪中，有滙豐Put輪9842，收3.5仙，升21%，成為阿一窩輪。&#13;<br> 滙豐（005）收99元，跌75仙，帶挈隻淡友輪上榜。9842喺12月初夠鐘，行使價87.50元，正股要喺3個幾月內跌11.5元以上，隻輪先至唔使變廢紙。呢隻輪，最後都係冇得剩居多，博唔過。&#13;<br> 如果睇淡滙豐，最啱揸嘅Put輪係9043，明年2月到期，溢價5.4%，槓桿率15.7倍，數據合理得多。&#13;<br> 不過，未來幾個月，滙豐股價向上多過向下，揸Put輪唔多化算，應該諗嘅，係吼滙豐進一步回軟之時，揸啲Call輪，昨日所提嘅9836，就係理想對象之一。<br> &#13;<br> <spanclass>吼低買9791博反彈 &#13;<br> 「八號仔」電盈今日派半年成績表，昨日軟番15仙，收4.50元，就算睇淡電盈，都冇Put輪可買。&#13;<br> 電盈有隻Call輪9791，明年3月到期，溢價11.8%，槓桿率8.5倍，對正股變化反應敏感，收53仙，散16%，吼40仙以下收集，博反彈。&#13;<br> 章盛</spanclass></p></body></html>