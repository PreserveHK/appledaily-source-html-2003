<html><header><meta charset="utf-8"><title>杜莉拒見垂死老父</title></header><body><h1>杜莉拒見垂死老父</h1><p>早排荷李活女星杜莉芭里摩亞（DrewBarrymore）嘅家姐話好想見吓個妹，原來佢垂死嘅爸爸約翰芭里摩亞（JohnBarrymore）都一樣好掛住個女，佢兩父女兩年前鬧翻後一直冇見面，𠵱家約翰由杜莉同父異母嘅哥哥照顧。雖然杜莉唔肯見爸爸，不過佢每年仍會畀四萬八千美元（約三十七萬多港元）佢阿爸作為生活費。</p></body></html>