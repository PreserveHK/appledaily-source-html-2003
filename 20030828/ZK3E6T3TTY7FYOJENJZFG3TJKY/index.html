<html><header><meta charset="utf-8"><title>　　小小超、李明逵街頭咬耳仔半粒鐘 - 李八方</title></header><body><h1>　　小小超、李明逵街頭咬耳仔半粒鐘 - 李八方</h1><p>電影有「雙雄」，電盈樓下有「雙李」，講緊乜？八方噚日同朋友喺太古坊電盈總部對面嘅意大利餐廳食晏，見到對面有幾名中國籍男子喺電盈中心門口傾偈，途人行過都係咁望實，即時引起八方好奇心，原來呢個喺街「嗲」足半粒鐘嘅組合係──小小超李澤楷、下任警隊一哥大熱李明逵同埋電盈顧問徐淦。<br> &#13;<br> <spanclass>周潤發拍電盈廣告 &#13;<br> 到底呢個組合喺街企咁耐做乜？八方只可以講，應該係小小超送李Sir送到樓下，李Sir架車又唔知點解咁耐都未到，大家惟有不斷傾偈，李Sir不時打電話（應該係打畀個司機），最後李Sir終於等到司機上車離去。至於會面內容，八方只能事後搵人求證，可惜不得要領，但卻知道原來電盈（以至前身香港電訊），同警方關係一向良好，據稱一位前任警務處助理處長𠵱家都係電盈中人。小小超老父也有一位警方要員為下屬，就係前任警務處長李君夏。&#13;<br> 另外，八方又收到料，原來電盈今日會公布上半年業績，同時公布收費電視大計，重會有一套新宣傳短片，主角係大家熟識的明星周潤發，因為佢將會係電盈收費電視嘅代言人。發哥好耐冇拍廣告，上次應該係幾年前嘅數碼通，今次肯拍電盈，應該同小小超前重臣梁胡雪姬嘅交情有關。電盈近期推出幾輯廣告推介收費電視，包括打爛電視機，以及由《無間道》導演劉偉強推介MGM頻道，今次就由發哥出場，攻勢強勁。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>