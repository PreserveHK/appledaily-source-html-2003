<html><header><meta charset="utf-8"><title>　　匯豐700萬資助學子 - 李八方</title></header><body><h1>　　匯豐700萬資助學子 - 李八方</h1><p>開學在即，滙豐銀行每年都會喺呢段時間搞一個晚宴，向品學兼優嘅莘莘學子頒發獎助學金，今年嘅晚宴啱啱舉行咗，滙豐噚日公布，今年獲得資助嘅本港學生共有三百名，涉及嘅金額大約七百萬元。&#13;<br> 據滙豐嘅老友講，今年資助金額同往年相若，獲獎學生好廣泛，來自七間香港之大學、十七間海外大學，公開大學及演藝學院等。負責頒獎嘅係滙豐亞太主席艾爾敦。&#13;<br> 另外，八方噚日去劍橋大學良友會嘅獎學金頒獎禮，見到六個高材生獲獎，其中一位攞獎嘅學生，竟然係貿發局首席經濟師梁海國位公子，小梁重喺台上多謝父母，難怪在場負責致辭嘅嘉賓李國寶都拍吓梁海國背部，以示恭喜。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>