<html><header><meta charset="utf-8"><title>二手車篇：<br>雷諾代理二手筍盤推介<br>MeganeⅡ勝在新淨咪數少</title></header><body><h1>二手車篇：<br>雷諾代理二手筍盤推介<br>MeganeⅡ勝在新淨咪數少</h1><p>今個星期，搵嚟一批雷諾陳列車、經理車同二手車款，當中包括剛抵港嘅MeganeⅡ2.0陳列車，咪數僅500公里，開價不過14萬8千；而另一部Laguna3.0經理車，咪數不過15,000公里，叫價亦只係18萬5千咋！雷諾汽車響歐洲撞擊測試（EuroNCAP），幾乎每部都攞到最高五星評級，有咁高保護性，賣相突出又見設備齊全，買嚟日常代步真係諗得過㗎！	記者、攝影：SalesWong&#13;<br>ImageGirl：Cherry&#13;<br>車輛提供：捷成汽車（29262265）</p><p><spanclass><fontstyle>新淨叫價平MeganeⅡ2.0  &#13;<br> 抵買指數：★★★★★&#13;<br> 二手叫價：$148,000&#13;<br> 當年車價：$168,000&#13;<br> &#13;<br> SalesWong點睇部車？&#13;<br> 部車有如新車一樣，2.0公升偈匹配4前速半自動波，好玩又易操控，既有雙天窗又有恒溫冷氣同6個喇叭嘅高級CD音響，原廠保養期更直至2006年7月㖭！&#13;<br> &#13;<br> 小檔案&#13;<br> 引擎：1998cc直4DOHC&#13;<br> 傳動：半自動波&#13;<br> 顏色：淺綠&#13;<br> 製造年份：2003年&#13;<br> 牌費：2004年7月&#13;<br> 手數：0&#13;<br> 行車里數：500km</fontstyle></spanclass></p><p><spanclass><fontstyle>Laguna3.0  &#13;<br> 抵買指數：★★★★★&#13;<br> 二手叫價：$185,000&#13;<br> 當年車價：$269,000&#13;<br> &#13;<br> SalesWong點睇部車？&#13;<br> 部車屬雷諾頂級型號，性能既出眾兼重有一套5前速半自動波裝置，車體內外保養如新，皆因係代理嘅經理用車嘛！設備既有電天窗，又有左右獨立恒溫冷氣同高級音響組合，原廠保養期更直至2005年10月㖭！&#13;<br> &#13;<br> 小檔案&#13;<br> 引擎：2946ccV6DOHC&#13;<br> 傳動：半自動波&#13;<br> 顏色：淺藍&#13;<br> 製造年份：2002年&#13;<br> 牌費：2003年10月&#13;<br> 手數：0&#13;<br> 行車里數：15,000km</fontstyle></spanclass></p><p><spanclass><fontstyle>MeganeClassic  &#13;<br> 抵買指數：★★★&#13;<br> 二手叫價：$9,000&#13;<br> 當年車價：$178,000&#13;<br> &#13;<br> SalesWong點睇部車？&#13;<br> 6年車齡但內外保養不俗，兼且咪數屬少用嘅一類，惟設備包括電天窗在內可謂應有盡有；家陣車價由2萬調低至9千蚊，認真超值呢！&#13;<br> &#13;<br> 小檔案&#13;<br> 引擎：1598cc直4DOHC&#13;<br> 傳動：自動波&#13;<br> 顏色：棗紅&#13;<br> 製造年份：1997年&#13;<br> 牌費：2003年9月&#13;<br> 手數：1&#13;<br> 行車里數：31,600km</fontstyle></spanclass></p><p><spanclass><fontstyle>MeganeClassic  &#13;<br> 抵買指數：★★★★&#13;<br> 二手叫價：$25,000&#13;<br> 當年車價：$106,800&#13;<br> &#13;<br> SalesWong點睇部車？&#13;<br> 部車內外保養佳，設備可謂一應俱全，難得叫價由原來3萬5千下調至2萬5千咋！買嚟代步至適合不過。&#13;<br> &#13;<br> 小檔案&#13;<br> 引擎：1598cc直4DOHC&#13;<br> 傳動：自動波&#13;<br> 顏色：深藍&#13;<br> 製造年份：1999年&#13;<br> 牌費：2003年11月&#13;<br> 手數：1&#13;<br> 行車里數：61,500km</fontstyle></spanclass></p><p><spanclass><fontstyle>MeganeClassic  &#13;<br> 抵買指數：★★★&#13;<br> 二手叫價：$45,000&#13;<br> 當年車價：$99,000&#13;<br> &#13;<br> SalesWong點睇部車？&#13;<br> 部車保養如新，咪數低設備齊，諗住搵嚟日常代步的話，不妨考慮吓！&#13;<br> &#13;<br> 小檔案&#13;<br> 引擎：1598cc直4DOHC&#13;<br> 傳動：自動波&#13;<br> 顏色：銀&#13;<br> 製造年份：2000年&#13;<br> 牌費：2004年2月&#13;<br> 手數：1&#13;<br> 行車里數：31,500km</fontstyle></spanclass></p><p><spanclass><fontstyle>豪華實用並重Laguna2.0SportTourer  &#13;<br> 抵買指數：★★★★&#13;<br> 二手叫價：$145,000&#13;<br> 當年車價：$227,000&#13;<br> &#13;<br> SalesWong點睇部車？&#13;<br> 部車內外保養新淨，重係時下流行嘅SportWagon車款，既實用又講究之餘，佢重有一個特大嘅玻璃天窗配搭，一台2.0公升偈匹配4前速半自動波，日常代步慳油又好力，原廠保養期更去到2005年11月。&#13;<br> &#13;<br> 小檔案&#13;<br> 引擎：1998cc直4DOHC&#13;<br> 傳動：半自動波&#13;<br> 顏色：灰&#13;<br> 製造年份：2002年&#13;<br> 牌費：2003年11月&#13;<br> 手數：0&#13;<br> 行車里數：11,000km</fontstyle></spanclass></p></body></html>