<html><header><meta charset="utf-8"><title>　　警界商界齊奪環保獎 - 李八方</title></header><body><h1>　　警界商界齊奪環保獎 - 李八方</h1><p>八方噚晚去會展，參加由環境保護委員會、香港中華總商會同埋生產力促進局合辦嘅第四屆「香港環保企業獎」頒獎典禮。&#13;<br> 主辦單位負責人同八方講，佢哋嘅評審委員會經過連串評審，最後喺一百九十三個私營同公營機構內選出金獎；參賽公司比舊年多，反映商界愈嚟愈重視環保。&#13;<br> 咁大獎又花落誰家呢？&#13;<br> 佢哋分別係：環保辦公室獎（大型機構）榮譽金獎由中華煤氣奪得，金獎就係警務處（黃大仙區）同伊利沙伯醫院；環保辦公室（中小型企業）金獎得主係沛達工程同科銳策略；環保物業管理獎（私營房屋）榮譽金獎係恒益物業（新港城）同埋啟勝管理服務（兆麟苑）；環保實踐創意獎金獎就由懲教署、九巴同太古奪得。&#13;<br> 八方最希望更多啲企業努力做好環保，出年再爭過獎，為未來盡一點力。&#13;<br> （圖）唐英年（左）噚晚為第四屆「香港環保企業獎」頒獎。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>