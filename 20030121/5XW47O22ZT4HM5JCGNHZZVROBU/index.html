<html><header><meta charset="utf-8"><title>2003年巴黎—達喀爾越野車賽三菱大獲全勝</title></header><body><h1>2003年巴黎—達喀爾越野車賽三菱大獲全勝</h1><p>2003年巴黎—達喀爾（Paris—Dakar）越野車賽，終於響剛過去嘅星期日（1月19日）圓滿結束，當中頭四名位置全由三菱汽車包辦，成績實在令人鼓舞。&#13;<br>經過十多日共十七個回合比賽後，由H.Masuoka及A.Schulz所駕駛嘅三菱Pajero/MonteroEvolution以49小時8分52秒嘅成績獲得冠軍；而由J-P.Fontenay及G.Picard駕駛嘅Pajero/Montero則以51小時1分4秒奪得亞軍，季軍為S.Peterhansel及J-P.Cottret駕駛嘅Pajero/MonteroEvolution，以51小時25分20秒奪得。賽後H.Masuoka表示好高興能於今屆賽事中勝出，而且重對能夠衞冕成功而感到非常高興㖭！雖然今屆賽事有不少意外或驚險鏡頭發生，但無因此而影響到各車手嘅水準，並竭盡所能作賽，相信下屆巴黎—達喀爾越野車賽，將會係一場更精采嘅比賽呢！</p></body></html>