<html><header><meta charset="utf-8"><title>男友凌晨速遞白玫瑰<br>馮仁昭四圍超：滕麗名28歲牛一唔敢喊</title></header><body><h1>男友凌晨速遞白玫瑰<br>馮仁昭四圍超：滕麗名28歲牛一唔敢喊</h1><p>滕麗名噚日二十八歲牛一，前晚佢同蔡少芬（Ada）喺九龍灣拍無綫新劇《陀槍師姐IV》，滕麗名男友魏駿傑為咗畀女友驚喜，特別喺噚日凌晨時分揸住部三菱Pajero到拍攝現場，速遞一束白玫瑰同蛋糕畀滕麗名，壽星女見到即時感動到眼濕濕。<br> &#13;<br> <spanclass>巧遇真警員 &#13;<br> 魏駿傑本來都要拍《陀槍師姐IV》，但因為張慧儀之前整傷頸骨取消通告，於是佢就可以幫女友慶祝生日。魏駿傑除咗送禮物之外，重即場向滕麗名獻吻，搞到佢好感動。壽星女滕麗名話：「估唔到佢咁鬼馬，生日願望怕講咗出嚟唔靈！」滕麗名話雖然好感動，但點都會忍住唔敢喊，事關怕俾人笑足一世喎。&#13;<br> 此外，滕麗名同Ada前晚着住整齊交通警制服拍劇，咁啱有正牌警員路過，佢哋重問工作人員拍攝有冇申請㖭！<br> &#13;<br> <spanclass>安仔教Sammi西環買衫 &#13;<br> 許志安噚日去銅鑼灣出席「麥當勞新年開心成雙」活動。提到之前鄭秀文同古天樂一齊俾人影到喺中環買衫，安仔話：「咁以後唔好去中環，去西環就一定冇人撞到。」問安仔係咪覺得呢啲緋聞係為咗宣傳新片？佢話：「我冇講呀！」</spanclass></spanclass></p><p><spanclass>朱孝天生日食自己 &#13;<br> 上周三係朱孝天嘅二十四歲生日，佢前日喺新加坡宣傳《流星花園II》，順便同fans補祝生日。問朱孝天生日點樣度過？佢話：「當天我特別要求不要工作，讓我安靜的慶祝生日。」&#13;<br> 原來當日朱孝天特別去超級市場買餸，親自下廚煮嘢畀自己食，佢重話將來打算開餐廳喎。<br> &#13;<br> <spanclass>阿Yu：粗口係文化 &#13;<br> 趙頌茹（阿Yu）噚日接受港台訪問，佢隻新碟第二次版噚日出街，佢話：「每次出碟我都會病，今日我又感冒。」阿Yu嘅新碟第二次版歌詞有粗口，佢解釋話：「Edison（陳冠希）作嘅《唔該行開》入面有英文粗口，不過我唔擔心銷量，呢啲只係外國嘅街頭文化。」<br> &#13;<br> <spanclass>AV女優鬧市派底褲 &#13;<br> 日本AV女優七瀨里帆同坂下麻衣，噚日喺尖沙嘴宣傳《成人特區－東瀛架步》節目，向市民派發女裝內褲同「我最喜愛AV女優」表格，問兩人最欣賞自己身體邊一部份，里帆就指住個胸，至於麻衣就覺得自己對眼最靚，佢重話：「我嘅目標係拍香港電影。」</spanclass></spanclass></spanclass></p></body></html>