<html><header><meta charset="utf-8"><title>　　《聽老闆的就錯了》<br>　　港人新書攻陷台灣 - 李八方</title></header><body><h1>　　《聽老闆的就錯了》<br>　　港人新書攻陷台灣 - 李八方</h1><p>近排香港人對自己好鬼冇信心，冇晒方向，但係其實MadeinHongKong嘅仍然有好嘢。八方噚日同美國安泰人壽總裁兼ING安泰人壽大中華區主管Patrick潘燊昌食晏，佢送咗自己本新書畀八方。<br> &#13;<br> <spanclass>被譽「台灣奇迹」 &#13;<br> 原來Patrick喺台灣十分出名，佢呢本名為《聽老闆的就錯了》嘅新書，上月初推出之後，連續四個星期高踞當地最暢銷書榜第一名。&#13;<br> 百分百港產嘅Patrick，喺香港讀書，畢業後亦留港工作，十五年前去台灣創立安泰人壽，佢當時連國語都講唔掂，一切由零開始，成功喺台灣建立起一個擁有二百五十萬客戶、管理資產達到一千五百五十七億新台幣（約三百五十二億港幣）嘅王國，成為當地最大外資保險公司，被譽為「台灣安泰奇迹」。&#13;<br> Patrick成功嘅地方並唔單止喺做生意方面，佢嘅管理哲學更加成為台灣企業學習嘅對象。&#13;<br> Patrick話自己最出名嘅地方，就係從來「不按牌理出牌」，做事往往出人意料，一句口頭禪「MakeADifference」，令佢敢於實行容許犯錯嘅企業文化。&#13;<br> 其實能夠喺國際機構內成功「上位」嘅香港人，絕對唔止潘氏一位，好多香港人都好掂，𠵱家俾人睇低亦唔應該氣餒。&#13;<br> ﹙圖﹚由香港人寫嘅新書《聽老闆的就錯了》，喺台灣連續四個星期高踞暢銷書榜首。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>