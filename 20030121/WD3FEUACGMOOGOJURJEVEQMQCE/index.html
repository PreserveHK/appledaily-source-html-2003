<html><header><meta charset="utf-8"><title>全盒必備<br>一次過買齊脆口小食</title></header><body><h1>全盒必備<br>一次過買齊脆口小食</h1><p>雖然距離新年重有成個幾禮拜，但係已經有唔少家庭主婦開始準備採購賀年食品，除咗有堆滿全盒上面的各式糖果之外，當然唔少得係大人小朋友都鍾意的脆口小食。嘴刁的主婦鍾意走幾檔掃貨，不過上班族就未必有咁多時間，幸好𠵱家在連鎖式餅家可以一次過買齊笑口棗、煎堆、角仔、年糕等賀年美食，辦年貨就唔需要再四圍撲啦！&#13;<br>&#13;<br>記者：尹珊珊</p><p><spanclass><fontstyle>鬆化香酥角$44/半斤裝  &#13;<br> 要稱得上為好味的角仔，除了入口夠鬆化，最重要係唔會油淋淋，食到滿嘴油膩，呢度的角仔勝在夠新鮮，脆口得來又唔覺膩，畀小朋友食都唔怕滯。</fontstyle></spanclass></p><p><spanclass><fontstyle>家鄉炒米餅$18/半斤裝  &#13;<br> 𠵱家甚少地方可以買到炒米餅，買番半斤送畀老人家，相信一定能哄得他們滿心歡喜。</fontstyle></spanclass></p><p><spanclass><fontstyle>歡樂笑口棗$24/半斤裝  &#13;<br> 名字改得喜氣洋洋，口感香脆無比，想年年保持開心快樂的生活，不妨食個笑口棗取其意頭。</fontstyle></spanclass></p><p><spanclass><fontstyle>如意九江煎堆$13/個  &#13;<br> 呢個好似拍扁咗的如意九江煎堆，口感與一般煎堆無異，另有圓身的吉祥龍江煎堆以供選擇，同樣入口煙韌彈牙。</fontstyle></spanclass></p><p><b> 奇華餅家</b> &#13;<br> 地址：尖沙嘴漢口道25至29號地舖A1&#13;<br> 查詢熱線：27856066</p></body></html>