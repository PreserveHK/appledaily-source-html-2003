<html><header><meta charset="utf-8"><title>數碼影音：<br>極速OLYMPUSμ[mju:]　按快門對焦影相只需0.4秒</title></header><body><h1>數碼影音：<br>極速OLYMPUSμ[mju:]　按快門對焦影相只需0.4秒</h1><p>早排OLYMPUS推出嘅中價機C-5050Z叫好叫座，銷情相當理想，於是乘勢追擊，喺今年嘅CES2003率先發表μ[mju:]300及400，準備喺入門級市場再下一城。兩款新機不但火速派貨到港，而且均具有型仔賣相及快速反應為首要賣點，明顯針對市場佔有率最多嘅入門級用家。&#13;<br>&#13;<br>記者：徐影龍　攝影：陳偉強　&#13;<br>ImageGirl：王穎</p><p><spanclass><fontstyle>μ[mju:]300Profile：  &#13;<br> 感光元件：320萬像素CCD	變焦：3×光學&#13;<br> 快門：1/2至1/1,000秒	感光度：ISO80至320&#13;<br> 記錄媒體：xD卡	重量：165g&#13;<br> 體積：99×56×33.5mm&#13;<br> $3,180</fontstyle></spanclass></p><p>型號名μ[mju:]乃一數學名詞，解作小數點後三個位，意即比喻兩部新機反應需時甚短，操作性極為爽快。μ[mju:]系列內置OLYMPUS專利設計ASIC技術，由按開關到整部機Ready影得相，只需時兩秒，不但比同級入門機為快，而且重拍得住好多中價機級數，最厲害係半按快門對焦到完成拍攝，所需時間僅為0.4秒，反應的確夠快，擺脫過往入門機畀人嘅「慢吞吞」感覺。&#13;<br> 另外μ[mju:]後嘅300同400，分別係指其三百萬及四百萬像素CCD，不過目前香港只有μ[mju:]300型號有貨返，μ[mju:]400則要稍後才到港。μ[mju:]300最高解像度為2,048×1,536，輸出列印至A4尺寸效果已經不俗，而另一專利技術Truepic更進一步提升相片嘅細緻度，令入門機質素都有好表現。</p><p>&#13;<br> <spanclass><fontstyle>新機試影  </fontstyle></spanclass></p><p>&#13;<br> <spanclass><fontstyle>全金屬外殼賣相吸引  &#13;<br> 要針對入門級市場用家，毋須在進階功能上大費周章，首要條件反而係外形設計及簡易操作方面。μ[mju:]系列新機300及400，先以傳統傻瓜菲林機為設計藍本，再配以銀色全金屬外殼，搶眼之餘重有種穩陣嘅感覺。另外採用拉蓋式作開關設計，能好好保護鏡頭之餘，亦可進一步增加美觀效果，就如富士之F401、F402般。值得一提係機蓋OLYMPUS之面板，以鏡頭相同之物料製作，成本極高，特色係反射到OLYMPUS一字嘅光源，會折射出唔同顏色，令機身閃耀七彩光芒，型上加型。</fontstyle></spanclass></p><p>&#13;<br> <spanclass><fontstyle>防水設計全天候拍攝  &#13;<br> 系列另一特色，就係加入防水式外殼設計，不但變焦鏡頭內以軟膠作密封設計，而且連電池位、xD卡插槽及USB等均額外配有軟膠，令水點不能輕易進內，雖然防水級數並非真正在水中拍攝，不過應付落雨、潑水等拍攝環境都冇問題，加上全金屬機殼，適合經常攀山涉水嘅用家。&#13;<br> 屬全球最細嘅xD卡，本身由OLYMPUS及富士合作開發，新機將有別於舊型號機種，摒棄沿用嘅CF及SM卡，不屬DualSlot設計，獨沽一味只支援xD卡，令機身在設計上更為輕巧。</fontstyle></spanclass></p><p>&#13;<br> <spanclass><fontstyle>用家意見  </fontstyle></spanclass></p><p>&#13;<br> &#13;<br> <spanclass><fontstyle>記者意見  &#13;<br> <b> 抵讚：</b> 機形及防水外殼頗有心思，爽快操作感值得加分。&#13;<br> <b> 要彈：</b> 真正全自動機種，調校模式及數值稍嫌不足。&#13;<br> &#13;<br> 興隆科技　　查詢電話：23410280</fontstyle></spanclass></p></body></html>