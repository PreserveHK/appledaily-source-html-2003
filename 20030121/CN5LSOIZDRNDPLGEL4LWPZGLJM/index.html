<html><header><meta charset="utf-8"><title>改裝車：<br>福士Polo　家庭小車變跑車</title></header><body><h1>改裝車：<br>福士Polo　家庭小車變跑車</h1><p>緊隨小車熱潮而抵港嘅福士Polo，由於新一代造型帶來濃厚家庭房車色彩，故未能迎合部份車迷口味；但今日呢部裝有全車Caractere包圍嘅Polo，相信會令你留下深刻印象。佢不但望落夠晒跑味，就連一套KW可調校式跑車懸掛，亦有助增強行車表現呢！有興趣嘅朋友，記住唔好錯過今日嘅介紹喇！&#13;<br>&#13;<br>記者：黃凱穎　攝影：陳偉林&#13;<br>車輛提供：TWAutosport（21420001）</p><p><spanclass><fontstyle>全車包圍顯活力  &#13;<br> 車主為要讓座駕嘅造型增添一份活力感，故特別為其加裝一套Caractere全車包圍，當中包括有頭尾擾流器、鬼面罩、車身兩側裙腳及尾定翼等等，再襯以四輪16吋福士4MotionSystem合金胎軨，一份小跑車風采油然而生；而呢套包圍更用上特別塑膠物料製造，除比一般纖維物料更具彈性外，兼且重有伸縮效果，就算遇到輕微碰撞都唔容易爆裂或變形㗎！</fontstyle></spanclass></p><p><spanclass><fontstyle>淺米色皮椅好搶眼  &#13;<br> 縱使外觀有着濃厚嘅跑車色彩，但車廂內部卻沒有多大改變，依舊保留有原來布局；但車主就特別為其改配淺米色真皮作配搭，除能令座椅可有更佳承托力及手觸感外，再襯以紫色車身可謂夠晒搶眼，而且重可能係全港獨有㖭！</fontstyle></spanclass></p><p><spanclass><fontstyle>高流量風隔改善引擎輸出  &#13;<br> 雖然呢部改裝福士Polo，係屬於只有75匹馬力輸出嘅型號，但若果要使引擎有更暢快表現，最簡單就係換上吸風量較大嘅風隔喇！而此車就換裝上BMC高流量跑車風隔，佢唔單止以纖維製造，利用波浪形嘅曲面營造出更大嘅入風面，令吸風量有所增加外，而且重可以拆出嚟清洗及Fit晒原裝位，真可謂既經濟又環保。另外，呢部Polo重換上KW嘅可調校式跑車懸掛組合，可有更佳嘅吸震表現之外，而且重可以令車上乘客，感受到一個舒適嘅旅程享受呢！</fontstyle></spanclass></p><p><spanclass><fontstyle>改裝專家Tony：「Polo好有改裝潛質」  &#13;<br> 專門改裝歐洲車嘅TWAuto負責人Tony認為，雖然原來擁有75匹馬力輸出嘅Polo，與新版100匹型號採用同一台引擎，但車上嘅電腦同好多引擎零件都有唔同，加上100匹型號有手波版供用家選擇，對發揮Polo嘅性能表現更有幫助。&#13;<br> 現時市面上有好多適合Polo嘅改裝配件，例如KW可調校式懸掛、NGK銥合金火嘴、原廠5孔式合金胎軨同雨擋等等，梗有一款啱你要求之外，而呢啲改裝配件對日常行車已絕對夠用。另外Tony又表示，KW懸掛雖然係用上可調校式設計，但本身係以乘坐舒適性為主，所以唔會有彈跳嘅情況出現；加上KW對歐洲小車已有一定嘅改裝經驗，就算遇上好似Polo呢類車尾較輕嘅車種，都唔會令乘客坐得唔舒服㗎！</fontstyle></spanclass></p><p><spanclass><fontstyle>Polo改裝配件一覽  </fontstyle></spanclass></p><p><spanclass><fontstyle>福士Polo1.4改裝餐單  &#13;<br> 項目&#13;<br> 1.Caractere全車包圍	$18,500&#13;<br> 2.BMC高流量跑車風隔	$1,000&#13;<br> 3.NGK火嘴	$800&#13;<br> 4.福士4MotionSystem16吋胎軨	$2,000（每條）&#13;<br> 5.KW可調校式跑車懸掛	$8,800&#13;<br> 6.Aerofit雨擋	$1,400（一套）&#13;<br> 合計：$32,500（連裝工及噴油）</fontstyle></spanclass></p></body></html>