<html><header><meta charset="utf-8"><title>　　許仕仁無奈放走頭馬 - 李八方</title></header><body><h1>　　許仕仁無奈放走頭馬 - 李八方</h1><p>八方早排話積金局阿頭許仕仁要再坐一會先走得，因為梁錦松未物色到新人選，不過老許最後都畀負責對外事務嘅阿頭關鄭麗敏下月中走人，去返新工。&#13;<br> 其實關太Heidi嘅接班人羅黃少眉上個月已經到位，但係老許唔肯放人，諗住佢同Heidi嘅離職時間差唔幾，可以等埋一齊起身，唔使麻煩；點知人算不如天算，老許身不由己，只好先成人之美，自己遲吓先去馬會向夏佳理報到。&#13;<br> 講開新人羅太，佢同Heidi同樣係政府新聞處出身，羅太後嚟轉去醫管局做，又輾轉去咗私人機構工作，咁經驗豐富，實冇問題啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>