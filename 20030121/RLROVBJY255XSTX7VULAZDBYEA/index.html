<html><header><meta charset="utf-8"><title>越野路華福特整合轉舵手</title></header><body><h1>越野路華福特整合轉舵手</h1><p>唉！真係世事難料，上星期除咗萬事得有醞釀風潮迹象嘅同時，另一邊廂以越野車見稱嘅越野路華，正為搬舖同搬維修部忙得如火如荼之際，想唔到身為總舵手嘅TerenceCheng會突然向公司請辭。&#13;<br>據聞事緣係森那美集團，將福特同越野路華香港業務整合所致；Terence任職越野路華多年，曾經歷過車廠被收購及合併嘅風雨日子，雖然近年公司決策層放棄私家車嘅業務，僅集中資源投放響越野路華身上，惟Terence跟一班同事仍努力不懈，同時又為咗拓展顧客層面，曾舉辦多次中、外駕車旅遊，好等客人能夠真正認識到，越野路華嘅全天候能耐，確實係香港車壇一位不可多得嘅人才呢！至於兩間公司整合後，據知會由福特嘅LeonardCheng全權負責，以Leonard響車壇有咁高資歷，相信日後兩間公司會有一番新景象㗎！</p></body></html>