<html><header><meta charset="utf-8"><title>潮流Express：<br>羊年預測邊對Nike最強</title></header><body><h1>潮流Express：<br>羊年預測邊對Nike最強</h1><p>宏觀02年尾，各名牌波鞋均勁玩復刻，然後再幫經典波鞋換吓新衫！&#13;<br>市場預測03Nike最強是Blazer，而Dunk同「科時」將會「埋單」！不過，Nike竟聯同美國L.A.板仔店Undefeated推出僅得幾十對的DunkLow潑墨版。呢招真係攞命！呢個配搭夠罕有兼有得炒，怪不得羊仔咬住佢哋死都唔放！&#13;<br>&#13;<br>記者：陳嘉文　攝影：陳智良</p><p><spanclass><fontstyle>全球限量250對  &#13;<br> 一聽見話全球限量250對，呢輪班水貨佬即時周圍刮貨，但點知連㗎仔嗰邊都未有行貨返，故想入貨就要畀海鮮價！&#13;<br> &#13;<br> 潑墨王DunkLowPremium$1,480（只得女裝Size）（a）</fontstyle></spanclass></p><p><spanclass><fontstyle>潑墨王UndefeatedDunkLow&#13;<br> 大戰DunkLowPremium  &#13;<br> 癸未年的波鞋翹楚，要數「Fan屎」與地下（非官方式）網頁最多的Nike。事緣是美國L.A.板仔店Undefeated搶閘推出DunkLow潑墨版，數量僅有數十對；而Nike的王牌系列Premium於03年亦會將DunkLow滲入潑墨元素，而乘着Undefeated勇勢，呢對潑墨DunkLowPremium想唔紅都幾難！</fontstyle></spanclass></p><p><spanclass><fontstyle>上梗位！AirTrainer&#13;<br> 加入Premium王朝  &#13;<br> 一經入Premium王朝，即身價提升！已成為Nike最煞食的嶄新武器。繼為DunkLow點石成金後，王朝又添一員猛將，不過今回並非沒有Air設計的70's老經典；新Member──AirTrainer，備有Air設計的80's製品。</fontstyle></spanclass></p><p><spanclass><fontstyle>BlazerSB全球限量500對  &#13;<br> 犀飛利！又係限量！全球生產500對的BlazerSB，為NewYork別注限量版。加多了SB的Blazer玩優質靚啡油皮（都話啡油皮好「潮」㗎啦！）；個「剔」比普通版Blazer大好多（100%依足1973生產的Blazer）！</fontstyle></spanclass></p><p><spanclass><fontstyle>羊年繼續OldSchool潮  &#13;<br> 有「清醒」波鞋迷話：「Nike唔使再搞新設計，炒冷飯——玩OldSchool款已經可以食過世！」「清醒」波鞋迷所言非虛，純服侍班潮流友儕，Nike真係唔使開發新設計！&#13;<br> &#13;<br> <spanclass><fontstyle>窪塚效應！&#13;<br> VandalSupreme又炒起  &#13;<br> 黑×金VandalSupreme$1,480（a）&#13;<br> 藍×銀VandalSupreme$1,480（a）</fontstyle></spanclass></fontstyle></spanclass></p><p><spanclass><fontstyle>原版銀×紅VandalSupreme波鞋街最平  &#13;<br> 行內人早已講過如果唔係窪塚愛VandalSupreme，呢對鞋至多值「八嚿水」！不過有窪塚再加㗎仔潮流雜誌落重藥催谷，試問班波鞋精又點會唔上腦吖！$1,299（c）</fontstyle></spanclass></p><p><b> 售賣點：</b> &#13;<br> （a）GeorgeTownSports（23323026）&#13;<br> 旺角瓊華中心3樓320舖　&#13;<br> &#13;<br> （b）HeadCoach（27710163）&#13;<br> 旺角瓊華中心2樓209舖　&#13;<br> &#13;<br> （c）ChicagoSports（23981267）&#13;<br> 旺角奶路臣街17號B地下</p></body></html>