<html><header><meta charset="utf-8"><title>免費駐顏術</title></header><body><h1>免費駐顏術</h1><p>化妝間內除了聽到好多八卦新聞外，其次便是扮靚貼士。最新的水貨往往成為爭相試用的寵兒，但係我亦聽到好多唔使錢嘅無敵秘笈。</p><p><spanclass><fontstyle>秘笈一：喝熱飲  &#13;<br> 經常手冷面青嘅歐陽妙芝最近面色紅潤，穿上小背心時也不畏寒風，原來中醫師曾吩咐她任何時候都只可喝溫熱飲品。自從改變飲食習慣後，她果然變得容光煥發。而另一人辦陳嘉容，每逢在影樓時都必會叫熱杏霜外賣，所以她皮膚又白又滑。</fontstyle></spanclass></p><p><spanclass><fontstyle>秘笈二：拍打臉龐  &#13;<br> 去年在葉德嫺小姐演唱會中，碰到勁Young嘅寶珠姐，見到佢Keep得咁靚梗係要問吓佢嘅駐顏心得。佢話每晚都會拍打臉龐至少二百下，作收緊皮膚功效。我就試過肚腩拍打法，雖然無減磅，但係好似真係Firm咗！</fontstyle></spanclass></p><p><spanclass><fontstyle>秘笈三：用毛巾印面  &#13;<br> 由於我好貪靚，小時候外婆就教我唔好用毛巾擦面，冲過水後用毛巾輕印才可保持嫩滑。另外還有我自創嘅寒冬護面心得，就係喺晨早起身時，只用evian水噴至面部全濕，之後用毛巾印乾再搽Cream，保證皮膚唔會過敏及「乾爭爭」。&#13;<br> &#13;<br> 作者簡介：GaryChung──國際美容品牌創作顧問，曾為蔡少芬、鍾麗緹等紅星化妝</fontstyle></spanclass></p></body></html>