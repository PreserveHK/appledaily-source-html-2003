<html><header><meta charset="utf-8"><title>Kylie股壇爭霸　敗陣！</title></header><body><h1>Kylie股壇爭霸　敗陣！</h1><p>澳洲女歌手KylieMinogue啱啱俾英國《太陽報》嘅讀者，喺電話投票選為「最誘人美臀」嘅亞軍，佢打低嘅對手包括第三嘅ChristinaAguilera同第六嘅珍妮花洛庇絲（JenniferLopez），但係佢就輸咗畀《玩命快遞》男主角積遜史迪咸（JasonStatham）個超索女友KellyBrook，令喺「股壇」所向披靡嘅Kylie一嘗滑鐵盧，但Kelly樣靚身材正，輸畀佢都無話可說。<br> &#13;<br> <spanclass>官司勝訴 &#13;<br> 講開Kylie個美臀，唔知大家重記唔記得佢上年十一月向法庭申請禁制令，阻止一盒叫《HotpantsWorkout》嘅健身錄影帶喺市場出售。Kylie認為推出影帶嘅舞蹈教練，未經佢同意下用佢個名宣傳，𠵱家法庭判Kylie勝訴，我羅拉都戥佢開心。&#13;<br> 講真個舞蹈教練DanKaraty都真係幾衰，佢只不過同Kylie合作過兩次，但係就用咗Kylie嘅《SpiningAround》金色熱褲造型做健身錄影帶個封面，希望借佢個名嚟吸引啲人買佢餅帶，咁Kylie有乜嘢辦法唔嬲至得㗎，但𠵱家佢知道勝訴後都話好開心，而個被告重要畀晒呢單官司嘅使費同要賠償Kylie嘅損失。</spanclass></p></body></html>