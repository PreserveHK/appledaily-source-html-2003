<html><header><meta charset="utf-8"><title>着老西賣電話　發達喇！<br>Shine袋百萬變03少年貴族</title></header><body><h1>着老西賣電話　發達喇！<br>Shine袋百萬變03少年貴族</h1><p>二人男子組合Shine在今年的樂壇四大頒獎禮中贏得不少獎項，風頭一時無兩，人紅財源自然滾滾來，二人已獲得多個廣告商的垂青，近日他們更以近百萬酬勞接拍手機廣告，他倆更着起西裝塑造年輕貴族形象。</p><p>自出道以來首次接拍廣告的Shine，前日在柴灣一影樓為摩托羅拉（Motorola）的C350手機拍攝硬照廣告，他們在廣告中以典雅西裝配以短褲波鞋，造型相當惹笑。&#13;<br> 二人在拍攝期間更十足十大細路般拿起手機當手槍互相對射，穿起西裝的Shine更扮占士邦，擺起有型有款的甫士讓攝影師拍攝。<br> &#13;<br> <spanclass>酬勞贈家人 &#13;<br> 今次雖然是Shine首次拍攝廣告，但已為他們帶來近百萬酬勞，又南說：「好開心，之前同天佑講話想拍手機廣告，真係有得拍，重要係一間咁大嘅公司。今次嘅酬勞我會儲起佢同埋畀屋企人，唔可以亂使。第一次拍廣告感覺好得意，衣着方面係年輕帶點貴族、貴族得嚟又帶點陽光，好特別。」天佑續說：「好開心、好新鮮，對我哋嚟講係一個新嘗試。」&#13;<br> 對於今次Shine的造型，創作人Andy說：「我哋係想配合一個開始大個仔、步入另一階段嘅Shine，想有一個突破同自我嘅演繹。」而Motorola市場部經理王小姐對Shine更是讚不絕口，她說：「我哋覺得Shine嘅形象好適合，非常配合部手機，佢哋好有幹勁，工作態度非常好，真係好滿意。」<br> &#13;<br> <spanclass>欲進軍內地 &#13;<br> 二人除了接拍廣告外，工作更是排山倒海，又南說：「其實都冇諗過話拍乜廣告，最緊要就係拍咗呢個先啦。而我聽日（即昨日）會上上海為TVB拍攝一個短劇，個劇真係好短㗎，去拍三日就完成。」&#13;<br> 而天佑則趁着又南單刀赴上海拍劇，便可放假稍作休息，能夠有機會放假三天，天佑神氣地說：「難得有假放，真係好開心。嚟緊我哋會忙於錄音，推出唱片之餘，重要幫其他歌手作歌，而剛踏入新嘅一年，嚟緊希望可以進軍中國市場。」&#13;<br> 採訪：羅慧敏　&#13;<br> 攝影：陳慧安、何國豪</spanclass></spanclass></p></body></html>