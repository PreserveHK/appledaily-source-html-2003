<html><header><meta charset="utf-8"><title>　　房署小職員冇位泊車 - 李八方</title></header><body><h1>　　房署小職員冇位泊車 - 李八方</h1><p>係人都知政府向來唔及得私人機構咁靈活，八方最近聽到一單關於房署官僚嘅笑話，同大家八一八。&#13;<br> 話說房委會總部有二十幾個司機，佢哋嘅工作時間已經係朝八點半晚六點，重要輪流超時工作，等補鐘放假，呢班司機都敢怒不敢言。&#13;<br> 曾經有一位住得好遠嘅司機，佢雖然自己有車可以揸返工，但因為職位唔高，就算房委會總部大樓個停車場有幾多空位，都唔畀佢泊部「私家車」，結果佢每日要用兩個鐘搭車返工，兩個鐘搭車放工，苦不堪言。&#13;<br> 經過多番反映，佢先至被調派到較接近屋企嘅辦事處工作，唔使再日日舟車勞頓。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>