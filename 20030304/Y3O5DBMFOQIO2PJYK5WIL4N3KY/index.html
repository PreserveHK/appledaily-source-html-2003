<html><header><meta charset="utf-8"><title>新車速報：豐田CorollaFielder1.5Aerotourer<br>歌露娜去旅行</title></header><body><h1>新車速報：豐田CorollaFielder1.5Aerotourer<br>歌露娜去旅行</h1><p>近兩代豐田Corolla車系，代理方面經已無再引入五門Wagon車款；惟過往CorollaWagon多用途功能卻深入民心，廣受車迷賞識。最近，更有用家從車行訂購一部新款CorollaFielder五門Wagon之餘，重加裝有全車包圍配件，活現成同系頂級Aerotourer嘅模樣，望落真係剛勁十足㗎！&#13;<br>記者、攝影：陳偉林</p><p><spanclass><fontstyle>車廂鋪排踏實好用  &#13;<br> 相比之下，車廂卻顯得踏實得多，兩排座椅皆以絲絨鑲嵌而成，惟尾排座椅可左右獨立收摺，令尾廂空間倍增外，就連前排乘客椅背亦可收摺起，以便擺放大件物品㗎！設備方面，既有齊電窗、電鏡，又有中央門鎖及原廠音響配搭，又真係好實用噃！</fontstyle></spanclass></p><p><spanclass><fontstyle>1.5公升偈慳油好力  &#13;<br> 新車沿用一台輔有VVT-i設計嘅1.5公升直4偈，加上一套5前速手波組合，起跑加速反應強而有勁，兼且重好慳油㖭！而前輪麥花臣支柱，後輪扭力連桿組成嘅懸掛系統，重畀到你有一份妥貼嘅循迹表現㖭！而四輪高效能碟式制動器，亦同樣具備可靠同安全感㗎！</fontstyle></spanclass></p><p><center> <spanclass><fontstyle>加裝全車AeroKit好矚目  </fontstyle></spanclass></center> </p><p><spanclass><fontstyle>加包圍賣相出位  &#13;<br> 早前，有唔少車迷訂購CorollaFielder型號，都係走高性能嘅1.8公升SportWagon車款，惟今趟呢部卻屬1.5公升版本，為滿足買家嘅要求，全車重加有原廠包圍、兩邊車身裙腳，重有尾定翼㖭！令人看來動感非常㗎！</fontstyle></spanclass></p><p><spanclass><fontstyle>記者試後簡評  &#13;<br> 呢部CorollaFielder不過係一部講求實用性嘅五門Wagon，惟加裝有全車包圍，令外觀看來倍見跑意，大收惹人注目之效；而車廂空間重好闊落，尾廂擺放大型物件重好方便呢！&#13;<br> &#13;<br> <spanclass><fontstyle>豐田CorollaFielder1.5Aerotourer  &#13;<br> 引擎：1496cc直4DOHC&#13;<br> 馬力：109ps/6000rpm&#13;<br> 扭力：14.4kgm/4200rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：175/70R14BridgestoneB391&#13;<br> 尺碼：4410×1695×1530mm&#13;<br> 軸距：2600mm；車重：1090kg&#13;<br> 平均耗油：16.4km/L&#13;<br> 新車售價：$168,000&#13;<br> 車輛提供：歐日汽車（26200808）</fontstyle></spanclass></fontstyle></spanclass></p></body></html>