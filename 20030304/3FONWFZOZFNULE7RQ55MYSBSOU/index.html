<html><header><meta charset="utf-8"><title>消費BestBuy：<br>法國品牌BB衫今季新款低至4折</title></header><body><h1>消費BestBuy：<br>法國品牌BB衫今季新款低至4折</h1><p>雖然香港出生率極低，更係全球之冠，但因經濟低迷，做父母嘅想買衫仔畀仔仔囡囡亦要精打細算。觀塘有一間專售BB用品嘅樓上舖，除經常有本地及出口歐洲牌子嘅BB衫開倉外，近日更加添法國品牌嘅BB衫，服飾適合初生嬰兒至14歲中童穿着，春夏季衫已經有特價，重係專門店嘅4折。做咗爹哋媽咪嘅讀者，不妨考慮替仔囡換季。&#13;<br>記者：梁煒健&#13;<br>攝影：周旭文、楊錦文&#13;<br>ImageKids：筠筠、溢仔</p><p><spanclass><fontstyle>法國品牌揀手貨&#13;<br>   （適合初生嬰兒至2歲幼童）&#13;<br> &#13;<br> <spanclass><fontstyle>棗紅色碎花吊帶裙  &#13;<br> 呢條Orchestra棗紅色碎花吊帶裙仔，款式極之Cutie，尺碼齊全，100％純棉布料，着上身都唔怕敏感。&#13;<br> 開倉價$52（原價$130）&#13;<br> &#13;<br> <spanclass><fontstyle>斑馬圖案短Tee短褲  &#13;<br> Orchestra好多衫仔都玩動物圖案，呢套亦不例外。V形領T恤心口縫有趣致斑馬圖案，一條卡其色橡筋帶短褲，褲前亦有一個小小口袋，同樣繡有一個肥嘟嘟嘅斑馬圖案，着晒全套任何BB都咁Cute。&#13;<br> 開倉價全套$84（原價$210）</fontstyle></spanclass></fontstyle></spanclass></fontstyle></spanclass></p><p><spanclass><fontstyle>搶鏡橙色工人褲  &#13;<br> 呢條Orchestra橙色工人褲非常搶鏡，前右方更有一個繡有西瓜圖案嘅袋仔，囡囡着上身絕對醒神。如果內裏着多件白色全棉Lace領短袖T恤，就襯得相當好睇。&#13;<br> 工人褲開倉價$52（原價$130）&#13;<br> 短袖T恤開倉價$24（原價$60）&#13;<br> &#13;<br> <spanclass><fontstyle>動物圖案蛤乸衣  &#13;<br> 同樣係Orchestra品牌，呢件米黃色嘅蛤乸衣(又稱Body)縫有唔少動物圖案，構圖趣致；而且全棉布料十分柔軟，有一定保暖程度。&#13;<br> 開倉價$44（原價$110）</fontstyle></spanclass></fontstyle></spanclass></p><p><spanclass><fontstyle>迷你魚魚泳褲  &#13;<br> 頗為中性化嘅男童泳褲，不但泳褲背面PatPat位置有三條可愛嘅小金魚，泳褲兩邊更有蝴蝶結，呢個Style真係唔知啱BB仔定BB女着，好彩即使係BB仔着咗，照樣可愛吸引。&#13;<br> 開倉價$28（原價$70）&#13;<br> &#13;<br> <spanclass><fontstyle>波浪紋一件頭泳衣  &#13;<br> 雖然未係夏天，但囡囡最新款嘅泳衣就提早出籠。呢件橙色一件頭泳衣，心口有波浪紋設計又有趣致紅番公仔，泳衣款式嘅尺碼可供初生至8歲小童。&#13;<br> 開倉價$52（原價$130）</fontstyle></spanclass></fontstyle></spanclass></p><p><spanclass><fontstyle>中童衫半價速銷  &#13;<br> <spanclass><fontstyle>抓毛衞衣  &#13;<br> 歐洲品牌「MotionWear」，全線冬季衫勁減。類似呢件抓毛衞衣，印有電單車圖案特別醒神，而且十分保暖，2至7歲小朋友最啱着。&#13;<br> 開倉價$30（原價$60）</fontstyle></spanclass></fontstyle></spanclass></p><p><spanclass><fontstyle>燈芯絨褲  &#13;<br> 同樣係MotionWear，又係啱2至7歲小朋友穿着，有棗紅色、藍色等，剪裁都唔錯㗎！&#13;<br> 開倉價$40（原價$75至$85）</fontstyle></spanclass></p><p><spanclass><fontstyle>格仔恤衫  &#13;<br> MotionWear深藍色格仔恤衫，斯斯文文但又帶點佻皮。&#13;<br> 開倉價$40（原價$75）</fontstyle></spanclass></p><p><spanclass><fontstyle>平價嬰兒用品  &#13;<br> <spanclass><fontstyle>防滑BB鞋  &#13;<br> BabyOutlets除咗有出口BB衫外，亦有其他嬰兒用品，例如鞋仔就剛有新貨到。款式有綁帶及膠黏貼款，鞋底又有防滑膠粒，適合初生至兩歲孩童。&#13;<br> 每對$25</fontstyle></spanclass></fontstyle></spanclass></p><p><spanclass><fontstyle>趣致口水肩  &#13;<br> 有綁帶及黏貼款式的BB口水肩，卡通圖案趣致可愛。&#13;<br> 每件$15</fontstyle></spanclass></p><p><spanclass><fontstyle>熱賣貨色  &#13;<br> <spanclass><fontstyle>長袖全棉套裝衫褲  &#13;<br> 呢套Orchestra全棉套裝衫褲，不分男女都啱着，簡簡單單嘅熊仔圖案，100％全棉質地，着上身夠晒舒服，Size由初生BB至兩歲都齊碼。&#13;<br> 開倉價全套$72（原價$180）</fontstyle></spanclass></fontstyle></spanclass></p><p><spanclass><fontstyle>粉紅開胸短外套  &#13;<br> 外表睇款式非常斯文，前面兩個口袋更繡有多朵花花，給人「大個女」嘅感覺。Size備有12、18、24個月大嘅尺碼，而且有多款顏色選擇，若單一件賣$30。&#13;<br> 開倉價$100/4件、$30/件</fontstyle></spanclass></p><p><spanclass><fontstyle>火車頭開胸蛤乸衣  &#13;<br> 屬出口歐洲貨品，質料不俗。呢件開胸蛤乸衣，全身印有火車頭圖案，備初生、3個月、6個月、9個月及12個月尺碼。&#13;<br> 開倉價$100/4件、$30/件</fontstyle></spanclass></p><p><spanclass><fontstyle>搶眼籃球衫  &#13;<br> 雖然係本地貨，但上身鮮黃色嘅籃球T恤夠晒搶眼，襯埋藍色波波短褲，仔仔着上身睇落零舍活潑可愛，適合2至4歲小朋友穿着。&#13;<br> 開倉價$100/4套、$30/套</fontstyle></spanclass></p><p><spanclass><fontstyle>淺藍牛仔褲  &#13;<br> 本地製造出口貨，呢條淺藍色牛仔褲，PatPat位做得較闊，包咗尿片都唔會窄身，備有6個月至3歲嘅尺碼。&#13;<br> &#13;<br> 開倉價$100/4條、$30/條</fontstyle></spanclass></p><p>&#13;<br> &#13;<br> &#13;<br> &#13;<br> <b> 店舖資料</b> &#13;<br> BabyOutlets&#13;<br> 地址：觀塘開源道60號駱駝漆大廈3期9樓B2室（觀塘地鐵站B1出口）&#13;<br> 電話：29504110&#13;<br> 營業時間：早上11:30至晚上7:00&#13;<br> 備註：只接受現金，所有貨品售完即止。</p></body></html>