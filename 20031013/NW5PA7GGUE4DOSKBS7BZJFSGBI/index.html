<html><header><meta charset="utf-8"><title>卡片型超薄DC$500有找</title></header><body><h1>卡片型超薄DC$500有找</h1><p>流動式WebCam大行其道，雖然質素及機能唔可以同真正DC相比，不過憑住超平價錢，都有唔少捧場客。淨睇呢部DIGICAM嘅0.6cm超薄外形，已經夠晒吸引，加上採用鋁金屬做外殼，纖薄得嚟亦夠穩重。由於機身太過纖薄，故此採用內置式鋰電池，需每次進行充電。感光元件方面，採用30萬像素CMOS，最高解像度去到640×480，而內置之8MB記憶體，則可拍攝最多104張相，最正係叫價只係$499，的確幾抵玩。	&#13;<br>&#13;<br>記者：徐影龍</p><p>RooteckTechnology　查詢電話：29470868</p></body></html>