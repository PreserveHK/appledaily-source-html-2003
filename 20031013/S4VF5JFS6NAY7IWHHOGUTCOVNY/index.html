<html><header><meta charset="utf-8"><title>單親婦感激善長贈雪櫃</title></header><body><h1>單親婦感激善長贈雪櫃</h1><p>與十一歲女兒相依為命的單親媽媽張女士，日前向記者道：「𠵱家屋企有雪櫃用，可以將我同囡囡食剩嘅餸菜擺過夜，唔使浪費食物，真係好多謝捐雪櫃畀我嗰位善長，多謝佢幫咗我哋好大忙！」<br> &#13;<br> <spanclass>「讀書多使費」 &#13;<br> 四十六歲的張女士，早前與丈夫仳離後靠領綜援金勉強維持家計，生活捉襟見肘。她坦言：「囡囡讀書有好多使費，例如周不時要買指定嘅材料上美勞堂；我又經常要買風濕骨痛嘅藥膏搽，每晚搽咗至唔使痛到瞓唔着覺。所以我哋每個月都好難有錢剩，前排屋企個舊雪櫃壞咗之後，我無論點慳都儲唔到錢買番個嚟用。」<br> &#13;<br> <spanclass>飽受風濕折磨 &#13;<br> 張女士原籍番禺，自幼在鄉間耕田幹活；婚後移居香港，曾先後任職菜販及酒樓散工，刻苦耐勞。可是，近年張女士飽受風濕痛和骨質疏鬆症折騰，難以自食其力。&#13;<br> 張女士的苦況經報道後，即獲讀者潘太送贈一部新雪櫃給她，張女士對此深表謝意。&#13;<br> 捐款編號：1108&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>