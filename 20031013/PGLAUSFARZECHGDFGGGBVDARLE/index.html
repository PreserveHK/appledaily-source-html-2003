<html><header><meta charset="utf-8"><title>　　立法會為「莊重」加貯物櫃 - 李八方</title></header><body><h1>　　立法會為「莊重」加貯物櫃 - 李八方</h1><p>立法會真係愈來愈多規矩，八方呢兩日聽啲議員講開，知道立法會秘書長馮載祥前幾日發咗封信畀全體議員，話畀佢哋知立法會已經為議員裝咗新貯物櫃，係加大咗嘅貯物櫃，大小足以收埋件外套同恤衫。&#13;<br> 因乜事無端端整啲咁嘅嘢？馮載祥話既然貯物櫃大咗，主席范太就指示佢通知議員，注意番《議事規則》有關議員出席立法會會議，衣飾必須保持莊重嘅條文，而好似T恤、汗衫呢類便服就係「不可接受」嘅。&#13;<br> 𠵱個講法，似乎係針對緊幾位勞工界議員，包括李卓人、梁耀忠佢哋喎。&#13;<br> 阿人就同八方話，個貯物櫃夠大，咁你就要着西裝嘅安排夠「不可接受」啦，因為女議員個個可以着到花枝招展，男議員就一啲創意空間都冇。其實𠵱家社會開放好多，着T恤都唔代表唔莊重，問題係睇吓你點着啫。&#13;<br> （圖）李卓人平時去立法會都係恤衫西褲，係爭套老西啫！&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>