<html><header><meta charset="utf-8"><title>若槻千夏　玩串字老土到暈</title></header><body><h1>若槻千夏　玩串字老土到暈</h1><p>夏天過咗，連有個夏字嘅若槻千夏一下子都好似out晒咁，完全無晒聲氣。最近我羅拉無聊上吓佢個網頁睇吓佢有乜搞，點知發現咗有一批新相笑咗我成分鐘。&#13;<br> 為咗搞搞新意思，若槻換咗約七套衫，每套都貼上一個英文字，喺佢塊面、個胸、甚至貼喺patpat度，夾埋就係佢個名CHINATSU（即係千夏）！一句講晒，條橋老土到好似小學生玩串字遊戲！</p></body></html>