<html><header><meta charset="utf-8"><title>數碼影音：銀座實地測試<br>QUALIA二萬七蚊貴過金</title></header><body><h1>數碼影音：銀座實地測試<br>QUALIA二萬七蚊貴過金</h1><p>SONY早喺六月公布嘅QUALIA016數碼相機可謂「一鳴驚人」，事關CCD只得二百萬像素，叫價卻去到38萬日圓！計起要成$27,000港幣，足夠買八両金有餘，重要係日本限量訂製，而可見嘅將來亦唔會有行貨，港人自然難以一試其魅力。幸好小記有機會到SONY銀座大本營，為大家作一實地測試。&#13;<br>&#13;<br>記者、攝影：許福合</p><p>從外形到種類，SONY嘅電子產品都主要是針對大眾玩家為主，而原來喺呢個層次之上還有一個QUALIA系列，推出超高檔嘅產品，質素同定價都比同類產品高幾倍。QUALIA產品後面會有三位數字跟尾，如今日介紹嘅016，另外還有十幾萬港幣嘅投影機、音響同電視等產品，擺明打富豪用家。&#13;<br> <spanclass><fontstyle>超袖珍一隻手包得晒  &#13;<br> 一拎呢部016上手，就覺得唔係咁實在，機身細到可以手掌包住，而且重量更只有50g，若果唔係用咗金屬機身，就好似個鎖匙扣咁的骰，可謂CyberShotU嘅縮水版，夠晒迷你。016喺拍攝時，更可見到其設計細微之處，雖然因為機身太細，只可以提供4倍數碼變焦功能，不過由開關到按快門，都只須輕輕一按就有反應，而其他播放同數碼變焦等操作就透過快門旁嘅TouchScreen來完成，實質只得一個按掣，操作夠晒獨特，不過要花啲時間去熟習。</fontstyle></spanclass></p><p><spanclass><fontstyle>仿占士邦百寶喼  &#13;<br> 雖然QUALIA講明要求高質素，不過016喺解像度方面只得200萬像素，跟市面DC有段距離。最值錢嘅，反而係相片質素同豐富配件有關。由於記憶體使用更慳位嘅MSDuo，要睇番張相靚唔靚，喺機背都設有LCD，可惜就同機身一樣咁迷你，只有0.55吋，要睇清楚啲可以加裝附有嘅LCD放大器。除此之外，016還配備有大量配件，最常用嘅有閃燈、Tele同Wide鏡及遙控器等，機身上已經預留位置去套上配件，玩落就好似自己變咗007一樣周身法寶。</fontstyle></spanclass></p><p><B> 間碟配件大晒冷</B> </p><p><br> &#13;<br> 抵讚：超級迷你機身，配上大量配件，可按需要提升功能。&#13;<br> 要彈：售價約為$27,000，買部六百萬像素DSLR加埋配件都唔使咁多錢。</p><p><b> 實地試影：</b> &#13;<br> 與SONY其他相機一樣，顏色表現較豐富，圖像邊緣亦較銳利，光、暗位效果唔錯。可惜係未有機會慢慢試齊「占士邦喼」每個配件。</p></body></html>