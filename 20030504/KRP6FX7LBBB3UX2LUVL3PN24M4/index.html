<html><header><meta charset="utf-8"><title>衣履近街：<br>扮日本兩大天后唔使五百</title></header><body><h1>衣履近街：<br>扮日本兩大天后唔使五百</h1><p>17歲的國際學校中六生安婷五呎七吋身高，天生一副模特兒骨架，而且熱愛扮靚，對買平靚正衣飾甚有一手。最近又給她找到一間以二至四折發售的日本時裝專門店，「上衫一律$180，下身或全身衫一律$280，件件都在日本雜誌見過，抄足濱崎步着法都唔使五百！」&#13;<br>&#13;<br>記者：李玉蘭　攝影：陳陶鈞</p><p><spanclass><fontstyle>濱崎步天后Look  &#13;<br> 向來喜歡濱崎步扮到「九彩」的造型，沒想到純情打扮亦能吸引我趁熱鬧！以這身Shimo全身針織長裙演繹純情版步姐形象，色彩鮮豔，唔會令人看來面黃黃；條子幼細，亦唔會着到似水桶；而下半截加上雪紡做Wrap，型上加型！</fontstyle></spanclass></p><p><spanclass><fontstyle>百變步姐Look  &#13;<br> 在這裏發掘的WearsInc蝙蝠袖縐布恤是否似曾相識？步姐也有件相似收藏！這件衫的好處是可以掉轉前後幅穿着，露前、露後會有不一樣的性感！</fontstyle></spanclass></p><p><spanclass><fontstyle>安室優雅Look  &#13;<br> 雖然對安室內美惠感覺一般，但她這個低V雪紡造型，確實能發揮女性的柔美感！一於揀條Stog的喇叭袖修腰雪紡設計，令我身形纖上加纖。小貼士是用它配襯涼鞋會好優雅，配波鞋會好Yeah，非常不得了！</fontstyle></spanclass></p><p><spanclass><fontstyle>兩着潮流鼻祖Look  &#13;<br> 我會把SugarOver這件束腰過Hip設計當衫又當裙！因它又靚又易襯衫，所以香港有幾位新紮女歌手都着過相近款式！想着得不一樣，可以襯上VousMeme喱士花邊薄麻中袖黑外套，Spread的中腰橫紋閃粉小喇叭褲，靚得自然又自我。</fontstyle></spanclass></p><p><spanclass><fontstyle>陽光燦爛Look  &#13;<br> Choop這件設計可能是世界上最傻氣Q版的骷髏頭，用它配K.Y.K.四個骨噴畫多袋束褲，便可以順便袋着口罩、消毒藥水……，蹦蹦跳跳、安安全全四圍走。</fontstyle></spanclass></p><p><spanclass><fontstyle>安婷成就「靚Look」五大貼士：  &#13;<br> <b> 1　睇日本雜誌</b> &#13;<br> 平時多看日本雜誌，如Zipper、Cutie就最In最癲；CanCan、JJ就最合我心水，它們的款式都比香港快一季；Non-no就大路一點，是穩陣Look指標。&#13;<br> <b> 2　留意品牌名</b> &#13;<br> 看雜誌時一併留意衣服牌子，很多小牌子質優有創意。此外，在香港的小店要慎選日本「熱爆」牌子，因為名牌實在太多冒牌貨！&#13;<br> <b> 3　光顧小店舖</b> &#13;<br> 如果你有極多閒錢，不介意被斬出一頸血的話，可以光顧一些入日本貨的大型時裝店；但身為學生，便要慎用金錢扮靚去玩，找些小型店舖光顧，除了價錢平之外，衣服通常都是一件起幾件止，這才不似校服般人有我有！&#13;<br> <b> 4　今夏興網衫</b> &#13;<br> 今夏流行心水推介是網衫、吊帶喱士背心、閃粉圖案、多袋褲及束褲；用料是雪紡、色丁；顏色是金和銀；配件是銅鏈、腰鏈、絲巾和粗腰帶。&#13;<br> <b> 5　要撞到七彩</b> &#13;<br> 日本衫的精神在於「撞」，如大格撞細格、斯文裙撞波鞋之類。</fontstyle></spanclass></p></body></html>