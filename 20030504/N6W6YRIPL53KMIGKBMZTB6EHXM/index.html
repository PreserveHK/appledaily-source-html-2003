<html><header><meta charset="utf-8"><title>疫市排隊舖：<br>經濟實惠川滬菜蘭州麵20秒內上枱</title></header><body><h1>疫市排隊舖：<br>經濟實惠川滬菜蘭州麵20秒內上枱</h1><p>同事甲：「唔係嘛，呢間都要排長龍？」&#13;<br>同事乙：「嘩，呢間開咗好耐喎，乜重要排隊咩？」&#13;<br>的確，香港人出名貪新鮮，羊群心理見人排我又排，但每當新鮮感一過，昔日寵兒也慘成隔夜飯。不過，也有食肆能僥倖逃離遺忘淘汰的下場。以下三間中式食店，開業短則五個月，長則達三十個年頭，在熱潮過後，仍有大批忠實捧場客鼎力支持，足以證明韌力驚人。</p><p><b> <spanclass><fontstyle>排隊舖4：金滿庭  </fontstyle></spanclass></b> &#13;<br> 本地的上海菜館向來質素參差，要不就是價錢高不可攀的傳統老字號，又或是環境侷促的街坊小店，論氣氛和格局都難以吸納新一代食客。於去年十二月進駐奧海城的金滿庭，賣的不過是京川滬菜，但由於看準了市場需要，銳意走年輕大眾化的經營路線，甫開張成為食客新貴，即使在非典型肺炎肆虐下，老闆金先生直言：「影響真係無乜喎！」&#13;<br> &#13;<br> <spanclass><fontstyle>材料講究不惜功本  &#13;<br> 從事製衣生意的金先生，本身愛吃又嘴刁，一句「唔鍾意食賓妹煮的菜」，一日三餐出外解決，最高紀錄一個月食足27萬，其後自己開設京川滬菜館，材料上更不惜功本，簡單如茶葉也要用碧螺春、人參烏龍等，極之講究。但說到定價，金生謂寧願少賺一點，小菜不過是四、五十元，大大籠小籠包$38已有十隻，絕對經濟實惠。</fontstyle></spanclass></p><p><spanclass><fontstyle>排隊實錄  &#13;<br> 日期：4月23日（星期三）&#13;<br> 時間：晚上7時&#13;<br> 人數：約30人，另有部份食客登記後在商場內遊逛。&#13;<br> &#13;<br> <spanclass><fontstyle>排隊攻略  &#13;<br> ＊全日只限下午12時及晚上6時的首輪入座時間設有電話訂座。&#13;<br> ＊人數超過一半方可入座。&#13;<br> ＊過籌超過五張枱必須重新登記。&#13;<br> ＊兩人枱翻枱最快，約等20-30分鐘，不介意搭枱可縮減輪候時間。&#13;<br> &#13;<br> <spanclass><fontstyle>勁爆之謎  &#13;<br> 坊間少有如此年輕化的京川滬菜館，侍應多是年輕人，服務快手周到，最吸引還是食物本身夠精緻，用料靚。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>老闆自白  &#13;<br> 「同一些老字號的上海菜館相比，定價經濟實惠，人人都食得起。」</fontstyle></spanclass></p><p>董驃全家：「一星期起碼來兩、三次，食物樣樣都做得好，尤其是外省菜最着重汁水，這兒的汁就做到好靚。」</p><p><spanclass><fontstyle>招牌菜：日賣400碗蘭州手拉擔擔麵$18  &#13;<br> 即叫即做的手拉擔擔麵，由拉麵到上枱規定在20秒內，麵條幼滑，湯底以上湯做膽，再配合花生醬、甜豉油等十多種材料而製成，香濃惹味，平均一日賣300至400碗。</fontstyle></spanclass></p><p><spanclass><fontstyle>小籠包$38/10隻  &#13;<br> 小籠包皮稱不上薄，餡料以豬後腿肉，鮮嫩有膠質，內藏的上湯飽滿卻不會油淋淋，鮮味可口。</fontstyle></spanclass></p><p><spanclass><fontstyle>鍋蘆笋魚卷$58  &#13;<br> 桂花魚起肉後捲入蘆笋，沾上薄薄的一層蛋漿後，下鑊煎炸至金黃色，魚肉入口有質感，蘆笋只取前端最鮮嫩的部份，食落自然鮮甜無渣。</fontstyle></spanclass></p><p>店名：金滿庭&#13;<br> 電話：29101000&#13;<br> 地址：西九龍海庭道18號奧海城2期UG-06B舖&#13;<br> 營業時間：下午12時至3時，晚上6時至11時</p><p><b> <spanclass><fontstyle>排隊舖5：翡翠拉麵  </fontstyle></spanclass></b> &#13;<br> <spanclass><fontstyle>獅城名店小籠包皮薄肉鮮俘虜人心  &#13;<br> 翡翠吃的只是尋常的拉麵、小籠包，不過自開業以來慕名者眾，人龍沒有絲毫減退。親身試過在平日午市造訪，只見店子開門前一小時，已不斷有食客嚷着要取飛，到了接近開店時間，門前早已並列了一條為數二十多人的長龍，由於店子規定齊人方可入座，心急入座的食客不停催促同伴加快腳步。到了入夜過後，排隊人數劇增，食客不是蹲在店子對出的花槽上，便是各自佔據公園的一角，相當熱鬧。</fontstyle></spanclass></p><p><spanclass><fontstyle>排隊實錄  &#13;<br> 日期：4月26日（星期六）&#13;<br> 時間：晚上8時&#13;<br> 人數：約40人，零零散散分布在公園多個角落。&#13;<br> &#13;<br> <spanclass><fontstyle>排隊攻略  &#13;<br> ＊下午12時至2時為午市黃金時間，一般輪候時間為30分鐘，晚市以6時至10時最爆場。&#13;<br> ＊客人要等齊人方可入座，過了五張籌要重新登記輪候。&#13;<br> &#13;<br> <spanclass><fontstyle>勁爆之謎  &#13;<br> 縱使甫開張已贏盡口碑和名氣，食物水準夠穩定，難怪短短一小時的午膳時間，仍有大把食客甘願排半個鐘隊。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>負責人Kent自白  &#13;<br> 「店子材料新鮮講究、價錢公道，環境舒服衞生，以致高質素服務水準，每一個環節都不容忽視。」</fontstyle></spanclass></p><p>家庭組別（左起）涂太、Judy、Neil：「聽過呢度多人排隊，吃罷發覺食物質素真的不錯。」</p><p><spanclass><fontstyle>招牌菜：小籠包$20/4隻&#13;<br> 葱油乾撈拉麵$26  &#13;<br> 乾撈食法是將湯與麵分開，令麵條不會被浸腍，吃時伴以炒香的乾葱絲，麵條彈牙滑溜，雞湯味道香濃。小籠包日賣400籠，絕對是皮薄餡靚最佳示範。</fontstyle></spanclass></p><p><spanclass><fontstyle>火腿烤雙方$60  &#13;<br> 火烔是金華火腿最嫩滑的部位，肉嫩中帶少少筋，味道鹹香有口感，再連同炸腐皮夾在層餅內，一啖咬下，既有火腿的香，又有蜜汁的甜。</fontstyle></spanclass></p><p>店名：翡翠拉麵小籠包&#13;<br> 電話：25686262&#13;<br> 地址：太古城寶安閣地下G510-511號&#13;<br> 營業時間：上午11時至晚上11時</p><p><b> <spanclass><fontstyle>排隊舖6：榮記  </fontstyle></spanclass></b> &#13;<br> <spanclass><fontstyle>後巷上街舖車仔麵檔旺足30年  &#13;<br> 榮記早於三十年前在糖街付近後巷開檔，老闆娘鄭太歎謂：「從前檔口由我先生一手一腳經營，做到仔大女大，其間一路俾人罰錢，到了99年直頭無得做，同仔女商量過決定租舖開店，𠵱家好多熟客知道後都識得來這裏。」榮記由一家人胼手胝足艱苦經營，基本上賣的仍是車仔麵，配料只有十二款，人龍卻排足30年，全因店子能夠將簡單的材料用心化成美食，例如蘿蔔用切口較闊的蔗刨來刨皮，只剩下中間最鮮嫩的部份，滷水汁則由鄭太以秘方調校，味道香濃，如此講究，嘴刁的食客自然懂得分別。</fontstyle></spanclass></p><p><spanclass><fontstyle>排隊實錄  &#13;<br> 日期：4月24日（星期四）&#13;<br> 時間：下午1時&#13;<br> 人數：約15人&#13;<br> &#13;<br> <spanclass><fontstyle>排隊攻略  &#13;<br> ＊平日下午12時至2時，晚上6時至8時最旺場。&#13;<br> ＊星期六午市最旺，人龍跨越毗鄰兩個舖位，輪候時間一般要15-20分鐘。&#13;<br> &#13;<br> <spanclass><fontstyle>勁爆之謎  &#13;<br> 香港地車仔麵檔多的是，榮記能夠突圍，全賴老闆娘一份誠意，令人對平凡不過的車仔麵也另眼相看。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>招牌菜：大雜$22  &#13;<br> 相等於大雜會，基本上有齊蘿蔔、魚蛋、牛肚、牛丸、豬皮、豬紅六款最受歡迎的配料，留意蘿蔔的鮮甜程度，猶如加了糖來煮，爽甜無渣，連蘿蔔中間都非常入味。</fontstyle></spanclass></p><p><spanclass><fontstyle>雞翼尖$12  &#13;<br> 雞翼尖可淨叫或配粉麵，入口夾雜滷水和酒的濃香。</fontstyle></spanclass></p><p><spanclass><fontstyle>老闆娘自白  &#13;<br> 「做車仔麵看似簡單，但每種材料事前功夫做到足，過程又長又繁複，其實都好花時間，不過見到客人大大碗都食得晒，感覺都好安慰。」</fontstyle></spanclass></p><p>熟客蘇生：「由後巷食到上舖位，起碼幫襯了十幾年，最鍾意這兒的蘿蔔，人口鮮甜無渣，其他配料如滷水豬大腸好入味，其他車仔麵無得比。」</p><p>店名：榮記粉麵&#13;<br> 電話：28082877&#13;<br> 地址：銅鑼灣糖街27A號舖&#13;<br> 營業時間：上午11時半至晚上10時半</p></body></html>