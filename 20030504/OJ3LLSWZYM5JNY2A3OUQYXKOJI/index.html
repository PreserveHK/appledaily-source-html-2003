<html><header><meta charset="utf-8"><title>用車報告：<br>三菱AirtrekTurbo-R用家報告樣靚又跑得</title></header><body><h1>用車報告：<br>三菱AirtrekTurbo-R用家報告樣靚又跑得</h1><p>早年在本港興起嘅一股RV熱潮，至今仍未有減退嘅迹象，就連新車款亦愈出愈多；而今日《用車報告》主人翁Maggie，所擁有嘅一部三菱AirtrekTurbo-R，亦係呢個熱潮下嘅產物之一，而且重備受車迷追捧㖭！究竟Maggie對呢部擁有240匹強勁馬力輸出，以及帶有點跑車意識嘅RV有何評價呢？有興趣嘅朋友不妨一齊嚟睇睇。&#13;<br>&#13;<br>記者、攝影：郭信強</p><p><spanclass><fontstyle>「跑車化外形夠吸引」  &#13;<br> 「其實喺買車之前，我曾經到過各大汽車陳列室參觀試車，當中包括有平治C-Class、E-Class及寶馬3系；及後有一日經過三菱Showroom嗰陣，就俾AirtrekTurbo-R吸引住，事關佢嗰樣望落去好有跑味，尤其係一套全車包圍加埋套16吋合金胎軨，就最能夠將呢個特點展露出嚟，加上我本身係鍾意呢類型嘅車款，所以我咪揀咗佢囉！」Maggie笑着說。言談之間，Maggie重表示遲吓會考慮為座駕加裝一啲改裝配件，務求凸顯自家一份風格呢！</fontstyle></spanclass></p><p><br> &#13;<br> <spanclass><fontstyle>「車廂闊落設備齊」  &#13;<br> 至於車廂方面，Maggie就覺得AirtrekTurbo-R嘅車廂空間甚為寬敞，加上承托力十足嘅座椅，從而可為車上乘客帶來寬敞闊落嘅乘坐空間；「我覺得部車嘅設備亦都好齊全，有齊高級音響及恒溫冷氣之外，車廂內重有多個雜物匣，加上尾廂地台下重有一個隱蔽式雜物匣，擺放一啲零碎雜物真係好方便㗎！當然唔少得重有我最欣賞嘅雙天窗配備啦！」Maggie說。</fontstyle></spanclass></p><p><spanclass><fontstyle>「240匹表現強橫」  &#13;<br> 由於三菱AirtrekTurbo-R，係採用一台由同廠LancerEvo.ⅦGT-A跑車移植過來嘅4G63的2.0公升Turbo偈作動力核心，匹配一套5前速半自動波，故此性能表現絕對毋庸置疑，就連Maggie亦深感認同；「當你輕輕踏下油門時，澎湃嘅動力便會徐徐湧出，加上一套5前速半自動波嘅輔助，起步加速反應敏捷，而且重可以利用設於軚盤上嘅+/-按鍵轉換波檔，真係好有揸手波跑車嗰種好玩Feel㗎！」</fontstyle></spanclass></p><p><CENTER> ■當有需要時，可將後排椅背收摺放平以增加尾廂載物容量外，設於地台下嘅隱蔽式雜物匣，方便擺放雜物。</CENTER> </p><p><spanclass><fontstyle>「避震設定略嫌較硬」  &#13;<br> 雖然Maggie對AirtrekTurbo-R評價甚高，但仍略嫌調校得較硬嘅避震，響行經凹凸不平嘅路面時，會令坐於車廂內嘅乘客感到頗多震動，或會對乘客造成「困擾」；幸而厚厚嘅座墊能吸收咗呢啲震動，從而令車上乘客仍可享受到一個舒適嘅乘車環境。「雖然部車個尾廂嘅容量，較我先前擁有嘅Sigma細，但由於幾近方型嘅車廂配搭，而令尾廂可用作擺放較大型嘅行李呢！」</fontstyle></spanclass></p><p><spanclass><fontstyle>三菱AirtrekTurbo-R小檔案  &#13;<br> 三菱Airtrek自推出以來，一直成為車迷嘅追捧對象，而配用一台編號4G632.0公升Turbo偈嘅Turbo-R頂級型號，更可以話係焦點所在；皆因佢除咗嗰樣夠狠夠辣之外，高達240匹嘅強大馬力輸出，更能令人印象難忘呢！而響最近，代理方面更為AirtrekTurbo-R推出Facelifted新版，雖然改動嘅地方唔算太多，只係改換上新款16吋合金胎軨、透明白尾燈罩及鈦金屬色車頂行李架等等，但仍能予人有一份新鮮感呢！</fontstyle></spanclass></p><p><spanclass><fontstyle>規格  &#13;<br> 引擎：1997cc直4DOHCTurbo&#13;<br> 馬力：240ps/5500rpm&#13;<br> 扭力：35.0kgm/2500rpm&#13;<br> 尺碼：4465×1750×1580mm&#13;<br> 軸距：2625mm；車重：1540kg&#13;<br> 新車售價：$263,800（環宇汽車：27211111）</fontstyle></spanclass></p><p><spanclass><fontstyle>用家大募集  &#13;<br> 如果你係車主，你嘅座駕已落地三個月以上，不論對座駕是讚是彈，我哋都願意將你嘅心聲寫成用家報告，與讀者分享。&#13;<br> &#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收。&#13;<br> 傳真：27420542&#13;<br> 電郵：<ahref>auto@appledaily.com &#13;<br> （請註明姓名、年齡、聯絡電話、電郵及車輛型號）</ahref></fontstyle></spanclass></p></body></html>