<html><header><meta charset="utf-8"><title>ViewSonic大師級靚芒示範</title></header><body><h1>ViewSonic大師級靚芒示範</h1><p>潮流興LCD，好多人貪佢慳位兼低輻射，不過講到畫面質素，始終難以跟傳統CRT大芒匹敵。靚芒名牌ViewSonic，最近就新推出一款19”CRT型號E90f+SB，全球獨創UltraBrite超亮度技術，對於專業性質嘅平面設計、繪圖工作等有更好表現，用嚟打機睇碟效果都比LCD更為出眾。機前設有一按轉換掣，用作快速調校屏幕亮度之用，長時間文書工作、上網，大可降低屏幕亮度，令雙眼減少疲勞。可視範圍為19”，配備PerfectFlat超平面直角影像管技術，可修正一般CRT大芒容易出現嘅視覺誤差，最高解像度更達1,792×1,344，點距只有0.21mm，影像清晰細緻，最吸引係19”靚芒居然二千蚊有找，若工作環境許可不妨考慮。&#13;<br> 記者：徐影龍&#13;<br> &#13;<br> 漢科電腦查詢：27930368</p><p><spanclass><fontstyle>$480平通旺電128MBMP3Player  &#13;<br> 記憶體價錢係咁飆升，據說𠵱家做MP3機嘅128MB好缺貨，零件來貨價已經上到去三百餘元，MP3機售價有上升壓力。如果想趁早執平貨，呢款DIGITALSOUNDMP3機，$480絕對平足旺角腦場，128MB記憶體，一粒3A電就播到12個鐘，好強橫。Display雖然冇中文顯示，但亦能對應英文，MP3、WMA完全冇問題，駁上USB接線可以玩埋記憶手指功能，貨唔係好多，買要快手。&#13;<br> 記者、攝影：朱崇德&#13;<br> &#13;<br> 售賣點：重點科技&#13;<br> 電話：旺角旺角電腦中心115號舖&#13;<br> 地址：27811852</fontstyle></spanclass></p></body></html>