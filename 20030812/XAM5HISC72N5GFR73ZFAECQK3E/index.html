<html><header><meta charset="utf-8"><title>首部橫度ClieUX50至強登場</title></header><body><h1>首部橫度ClieUX50至強登場</h1><p>向來Gimmick十足的SONY，每次出新機都打破常規，大玩功能兼外形，每每惹來全球用家哄動。今期新作CliePEG-UX50首次將Palm機種變為橫度設計，功能上更加「傾巢而出」，WiFi、藍芽、影相、拍片、聽歌、錄音全部有齊。8月9日在日本推出，香港同日已經有水貨發售，夠晒效率！&#13;<br>記者、攝影：劉耀祥&#13;<br>ImageGirl：Cody</p><p>除了在外形大改變外，UX50對用慣Palm的用家可能要花點時間習慣，首先機身按鈕全部大執位，四個招牌快速鍵改為瀏覽器、電郵及行程表，想要查電話或記事簿的話就要㩒多幾個掣。&#13;<br> JogDial亦由傳統機身左側移至機身下方，使用上不及以往方便。橫度畫面連Graffiti手寫區亦由畫面下方改為右方，以往「左文字、右數字」的書寫方式就改為「上數字、下文字」，左撇子就唔多方便。拍攝掣亦由機側改為機身上方，操作上並不太順手。</p><p><spanclass><fontstyle>藍芽WiFi終相逢  &#13;<br> 今次SONY大晒冷，將所有大熱功能集於一身，以往Clie機種極其量只有藍芽，不少用家渴望能夠內置WirelessLAN，今次UX50就滿足晒幾個願望。&#13;<br> 除了毋須再用SONY獨家之CFWirelessLAN卡都可以隨時上網外，只有NZ90V獨有之藍芽功能亦內置入UX50，可以隨時用藍芽駁手機上網，顯示器右方分別有獨立顯示燈，用家可以清楚知道連線狀態，不過機身並未有HotKey可以關閉WirelessLAN功能，較為不便。</fontstyle></spanclass></p><p><spanclass><fontstyle>神秘SONY處理器  &#13;<br> 用上SONY自家製作處理器的UX50，運作速度未有公布，不過從處理圖像及影片中可見其能力不弱，運作暢順及於預覽時並未出現窒礙情況。新機採用全新設計之3D介面，看來對其新處理器之浮點處理信心十足。&#13;<br> 用家最關注的中文安裝及顯示問題，小記嘗試安裝掌龍中文系統（選用ClieNZ90V版本），可以約有80%中文化，並可手寫輸入中文，不過未知是否安裝中文系統關係，影相途中多次無故Hang機，看來都係要等新中文版本推出了。香港今日亦會正式公布英文版行貨詳情，想玩英文版的用家不妨留意。</fontstyle></spanclass></p><p><spanclass><fontstyle>香港派樂用家協會副會長Johnathan  &#13;<br> 有WiFi同藍芽上網好方便，橫度機身睇Excel等檔案更加容易，個人覺得畫面比之前更加靚，不過就貴咗啲，如果3千零蚊就更加好。</fontstyle></spanclass></p><p><spanclass><fontstyle>配件同步到港  </fontstyle></spanclass></p><p><spanclass><fontstyle>全身睇  </fontstyle></spanclass></p><p><spanclass><fontstyle>ProfileSONYPEG-UX50  &#13;<br> 作業系統：PalmOS5.2&#13;<br> 處理器：SonyCXD2230GA&#13;<br> 記憶體：104MB（16MB可用、29MB儲存照片及影片）&#13;<br> 功能：WirelessLAN、藍芽、MP3、錄音&#13;<br> 擴充槽：MemoryStick&#13;<br> 鏡頭：31萬像素CMOS鏡頭&#13;<br> 顯示器：65,536色/320×480解像度/TFT屏幕&#13;<br> 體積：103×86.5×17.9mm&#13;<br> 重量：175g&#13;<br> Freetron查詢：21112213&#13;<br> $4,650</fontstyle></spanclass></p></body></html>