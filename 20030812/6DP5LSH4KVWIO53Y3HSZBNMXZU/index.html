<html><header><meta charset="utf-8"><title>家福道：<br>粉絲加隻蛋潮州人生日必食</title></header><body><h1>家福道：<br>粉絲加隻蛋潮州人生日必食</h1><p>潮州人生日會食啲乜？非山珍海味也，而是簡單一味粉絲雞蛋湯。原來粉絲加雞蛋，在潮州人心目中有代表長壽之意，所以每當生日當天必會飲呢個湯。祖籍潮州的Florence，趁着父親還有數天就生日，決定親自下廚炮製呢款意頭湯水以孝敬父親。與此同時，知道爸爸亦鍾意食家鄉芋頭炒飯，就一次過送晒畀佢。Florence爸爸果真即時笑不攏口，重大讚阿女廚藝有番佢咁上下。&#13;<br>&#13;<br>記者：伍旋卓攝影：林栢鈞</p><p>今次所介紹的兩道潮州菜用料都非常簡單。Florence雖然在酒店工作，每日面對及食過不少美味佳餚，但她表示最鍾意還是吃父親所炮製的家常潮州菜。&#13;<br> 「我自小就吃父親煮嘅潮州菜，例如：反沙芋、糕燒甜品和蜜餞柑桔等，其中最愛就係粉絲雞蛋湯同埋芋頭炒飯。因為每年生日，爸爸都會煮粉絲雞蛋湯畀我飲，話有長壽之意思喎。」&#13;<br> &#13;<br> <spanclass><fontstyle>用料簡單卻講究  &#13;<br> 粉絲雞蛋湯用料雖然好簡單，只用粉絲、雞蛋、豬肉等，但事前準備工夫就一點也不簡單，例如豬肉要預先醃最少2小時；粉絲則要揀純綠豆製造的；雞蛋要煎至外脆內軟等，每個步驟都要好講究。「咪睇炒飯以為好易，要炒到夠乾身，又唔會太過肥膩亦有學問。睇阿爸煮得多，以為好易，自己親手做，試過四、五次嘅失敗至成功。」</fontstyle></spanclass></p><p><spanclass><fontstyle>長壽生日菜粉絲雞蛋湯  &#13;<br> 潮州人認為，粉絲和雞蛋代表長壽，所以傳統潮州菜中，就有呢味粉絲雞蛋湯作為生日時飲用。據老一輩的潮州人透露，以前呢味湯是將整隻雞蛋烚熟，再放入粉絲和肉片內煮湯食用，做法較簡單。但為了增加食味，今時今日已將烚蛋改以煎蛋食法，蛋重要煎至帶金黃色澤、外脆內軟，令湯具色香味美。&#13;<br> &#13;<br> <b> 用咩料：</b> &#13;<br> 雞蛋　4隻&#13;<br> 半肥瘦豬肉　200克&#13;<br> 粉絲　50克&#13;<br> 冬菜　少許&#13;<br> 葱　1棵</fontstyle></spanclass></p><p><spanclass><fontstyle>爸爸至愛芋頭炒飯  &#13;<br> 芋頭炒飯是潮州人於八、九月必食的時令食品，因為呢個時候芋頭又香又粉腍，芋頭和白飯混成一體，有口感又香口。而且原來芋頭脂肪含量只有0.2克，纖維又多，老人家都啱食，Florence爸爸好鍾意呢個炒飯。&#13;<br> &#13;<br> <b> 用咩料：</b> &#13;<br> 芋頭　226克&#13;<br> 臘腸　1條&#13;<br> 免治豬肉　200克&#13;<br> 米　約200克&#13;<br> 葱粒　1棵&#13;<br> 蒜茸　少許&#13;<br> &#13;<br> <b> 調味：</b> &#13;<br> 鹽、糖　各1茶匙&#13;<br> 生粉、生抽　各1茶匙</fontstyle></spanclass></p></body></html>