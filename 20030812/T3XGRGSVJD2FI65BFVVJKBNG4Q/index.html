<html><header><meta charset="utf-8"><title>新車速報：<br>萬事得323踏實好選擇</title></header><body><h1>新車速報：<br>萬事得323踏實好選擇</h1><p>最近，剛獲美國及英國兩地權威汽車傳媒刊物，評為至可靠耐用，又見操控出眾嘅萬事得323，能夠力排一眾同級對手，實在值得可喜可賀。新近本港代理重替其加推高級真皮版以作招徠，若然你係一位講求踏實，認同操控性及安全度高於一切嘅用家，呢部新版萬事得323實在係一個唔錯嘅選擇呢！&#13;<br>&#13;<br>記者、攝影：李勤</p><p><spanclass><fontstyle>Facelifted新版添活力  &#13;<br> 查實，早陣子代理引入323新版，增添有FamilyLook嘅鬼面罩，已較前倍見活力感；再者，一對炯炯有神嘅高聚焦大燈、四輪五幅式合金胎軨組合，還加有尾定翼安排，令新車予人看來動感非常呢！</fontstyle></spanclass></p><p><spanclass><fontstyle>空間寬敞不下於對手  &#13;<br> 雖然呢部323並非今年嘅新車種，惟車廂闊落程度，較一眾同級對手亦見不遑多讓。然而，今趟新車更加有前後兩排高級皮椅，坐得舒服又寬敞之餘，設備配搭重有齊四門電窗、門邊電鏡、原廠電天窗、冷氣同時款大面板音響組合，都有一定號召力㗎！</fontstyle></spanclass></p><p><spanclass><fontstyle>3H車架穩紮可靠性高  &#13;<br> 能夠力排對手，車子本身出眾嘅3H車架結構，穩紮及可靠性毋庸置疑外，前後獨立麥花臣支柱懸掛配搭，有助循迹表現更佳之餘，一台1.5公升直4DOHC引擎，雖然性能未算突出，但耐用性加埋慳油演繹，都係畀到用家有高度評價嘅因素之一，又難怪有咁多消費者投下認同一票啦！</fontstyle></spanclass></p><p><spanclass><fontstyle>記者試後簡評  &#13;<br> FamilyLook外形不落俗套，跑車化裝備突出，設備可謂一應俱全，車架穩紮之餘，重有唔錯嘅操控反應㖭！</fontstyle></spanclass></p><p><b> 萬事得323規格</b> &#13;<br> 引擎：1498cc直4DOHC&#13;<br> 馬力：110ps/6000rpm&#13;<br> 扭力：14.0kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）鼓式（ABS）&#13;<br> 輪胎：185/65R14BridgestoneB391&#13;<br> 尺碼：4365×1695×1410mm&#13;<br> 軸距：2610mm；車重：1080kg&#13;<br> 平均耗油：17.2km/L&#13;<br> 新車售價：$128,900（連牌費及保險）&#13;<br> 車輛提供：萬事得汽車（28931112）</p></body></html>