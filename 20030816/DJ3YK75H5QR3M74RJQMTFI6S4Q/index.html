<html><header><meta charset="utf-8"><title>今晚見之各有各精采：<br>貴價翅Vs碗仔翅靠蝕本價贏人</title></header><body><h1>今晚見之各有各精采：<br>貴價翅Vs碗仔翅靠蝕本價贏人</h1><p>香港是一個不夜城，除咗早、午、晚三餐外，約埋一班Friends食消夜亦成為生活的一部份。香港的消夜種類可謂五花八門，而且平有平食、貴有貴食。對我來說，食物新鮮價錢抵，就係歎消夜的最高享受。</p><p><spanclass><fontstyle>大牌檔超值鮮鮑魚翅  &#13;<br> 食消夜點樣先算食得豪？相信一人一隻鮮鮑、食魚翅就夠晒豪氣。想吃魚翅鮑魚，未必一定去高尚食府，大牌檔亦有得食。跑馬地街市內嘅「銖記」，不乏城中名人光顧，除咗味道佳外，相信份量足兼價錢抵亦是經常爆棚的重要原因之一。一隻一頭至頭半嘅南非鮮鮑，烹調後口感彈牙，而且售價比市面平一半以上，絕對抵食。另一必食推介，是12人勁大鍋嘅雲腿雞燉翅，足有一斤份量嘅群翅，$368就有得食。據大廚輝哥講，這鍋翅成本價都要$400，為招徠食客才以此價作噱頭。</fontstyle></spanclass></p><p><spanclass><fontstyle>貴：雲腿雞燉翅  &#13;<br> 勁大鍋嘅雲腿雞燉翅，12人份量足有一斤群翅，有人試過獨食但被拒，皆因$368實為蝕本價。4至6人例鍋亦只收$268。</fontstyle></spanclass></p><p><spanclass><fontstyle>擁躉有嘢講  &#13;<br> </fontstyle></spanclass></p><p><spanclass><fontstyle>攞獎師傅  &#13;<br> 有18年烹調鮑魚經驗嘅陳松輝師傅，出身於新同樂酒家，今年更獲法國美食藍帶金章，難怪朱玲玲、林子祥亦是其店內座上客。&#13;<br> &#13;<br> 銖記海鮮魚翅飯店&#13;<br> 電話：25749937&#13;<br> 地址：跑馬地毓秀街市政大廈2樓4號舖&#13;<br> 營業時間：12:00nn-2:00pm；6:00pm-12:30am</fontstyle></spanclass></p><p><spanclass><fontstyle>平：豬骨熬湯平民碗仔翅  &#13;<br> 真翅固然好味，不過識得揀的話，平民化嘅街邊碗仔翅一樣咁好味。市面的碗仔翅，一般以雞絲、肉絲、冬菇絲及粉絲做成。為求更好味，由街邊檔搬入舖位嘅呂仔記，就以豬骨、雲耳、火腿絲及雞熬湯，令其湯底更鮮味，所以食客不絕！</fontstyle></spanclass></p><p><spanclass><fontstyle>擁躉有嘢講  </fontstyle></spanclass></p><p>呂仔記&#13;<br> 電話：28858590&#13;<br> 地址：筲箕灣東大街121號A地下&#13;<br> 營業時間：1:00pm-12:00am</p><p><spanclass><fontstyle>貴：竹園至掂芝士龍蝦  &#13;<br> 豪食消夜又點少得龍蝦，已有14年烹調芝士龍蝦嘅竹園海鮮，捧場客多是本地高級食客、商人及日本遊客。龍蝦選用本地大龍蝦，以秘製芝士及牛油作烹調，味濃而帶鮮，每両$15，三斤重約需$720，每晚平均可售出50斤龍蝦。另外好多消夜蒲友都會整番兩隻椒鹽瀨尿蝦及一鍋深海泥鯭粥歎吓，一班Friends食夠晒豐富！</fontstyle></spanclass></p><p><spanclass><fontstyle>椒鹽瀨尿蝦  &#13;<br> 大大隻來自馬來西亞嘅瀨尿蝦，以椒鹽焗特別惹味，而以每両$16計算，三隻共$312，可算係豪食消夜食物之一。</fontstyle></spanclass></p><p>竹園海鮮飯店&#13;<br> 電話：28938293&#13;<br> 地址：跑馬地黃泥涌道7-9號地下（近跑馬地電車總站）&#13;<br> 營業時間：5:00pm-1:00am</p><p><spanclass><fontstyle>平：火鍋料九時後抵食  &#13;<br> 想消夜食海鮮，最抵食必然係去食火鍋自助餐。但係一般自助餐火鍋嘅海鮮唔夠鮮，反而逐碟計錢嘅就比較正。位於砵蘭街近登打士街嘅八仙樓，9點後每碟火鍋配料$9.8（湯底由$38起），可稱全港至平。如果叫個海鮮大拼盤，都係$68一大碟，三五知己都可以擦餐飽！&#13;<br> &#13;<br> <spanclass><fontstyle>魚蝦蟹海鮮盤$68  &#13;<br> 有魷魚、帶子、生蠔、鮮蝦、蟹等海鮮，適合2-4人享用。</fontstyle></spanclass></fontstyle></spanclass></p><p><spanclass><fontstyle>貴：梁朝偉最愛Oyster  &#13;<br> 有唔少明星喜歡食蠔，如梁朝偉、Sammi、林曉峰等就經常去OysterExpress捧場，皆因佢哋嘅生蠔均每日以飛機運到，確保新鮮。店內更供應魚生刺身，如頂級嘅OTORO刺身，6件售$398，外面則需$1,000，非吃不可。該店地方僻靜優雅，營業時間至凌晨3點，喜歡消夜食蠔嘅朋友就必到喇！&#13;<br> </fontstyle></spanclass></p><p>四款生蠔均來自美國，其中來自西岸嘅SamishBay，肉質夠鮮較Creamy，梁朝偉及鄭秀文每次幫襯必吃。而野生蠔Astoria厚肉爽口，BluePoint則爽甜，而細小的日本種Kumamoto，同樣清甜肥美。&#13;<br> &#13;<br> （1）SamishBay$32&#13;<br> （2）Astoria$42&#13;<br> （3）BluePoint$32&#13;<br> （4）Kumamoto$24</p><p><spanclass><fontstyle>食蠔有營  &#13;<br> 老闆娘Winnie話，生蠔甚有營養價值，內含鋅金屬能增強人體免疫能力，而且蛋白質高膽固醇低。&#13;<br> &#13;<br> OysterExpress（25756778）&#13;<br> 地址：跑馬地奕蔭街13-15B號地下&#13;<br> 營業時間：（星期一至三）5:00pm-2:00am&#13;<br> （星期四至六）5:00pm-3:00am&#13;<br> （星期日及假期）12:30pm-11:00pm</fontstyle></spanclass></p><p><spanclass><fontstyle>平：鮮吊蠔每碟$28  &#13;<br> 那邊廂由外國入口嘅生蠔需30幾蚊一隻，而呢邊則$28有10多隻，一樣厚肉肥美。&#13;<br> &#13;<br> 八仙樓海鮮酒家&#13;<br> 電話：27701111&#13;<br> 地址：旺角砵蘭街109號地下營業時間：11:00am-5:00am</fontstyle></spanclass></p><p><spanclass><fontstyle>各行各業有食神  </fontstyle></spanclass></p></body></html>