<html><header><meta charset="utf-8"><title>情敵撞到正　優香扯火唔玩<br>常盤百忍成金隨時嫁松本</title></header><body><h1>情敵撞到正　優香扯火唔玩<br>常盤百忍成金隨時嫁松本</h1><p>日本女星常盤貴子經常被指與大滾友松本人志離離合合，不過，近日有消息指二人已決定結婚，而他們的婚禮更會由日本NTV電視台直播。&#13;<br> 據昨日《東京Sports》報道，松本人志一直徘徊於常盤貴子和優香之間，而他每次約會女友均交由兩名手下山崎邦正和宮迫博之，分別代為聯絡常盤和優香。而十分喜歡美國迪士尼卡通的松本，經常會相約女友到東京DisneySea約會。<br> &#13;<br> <spanclass>拍拖八年 &#13;<br> 據一名藝能事務所工作人員爆料說：「上個月因為山崎同宮迫擺烏龍，佢哋同時約咗常盤同優香去東京DisneySea見松本人志，優香當場嬲到爆，之後佢就決定退出。」&#13;<br> 由於優香決心飛起松本人志，反而促進了松本與常盤之間的感情，該名爆料者說：「其實常盤同松本拍咗拖八年，佢對男友有好深嘅感情，加上松本嘅手下山崎又幫手做和事老，松本好有誠意咁請常盤食中華料理，𠱁番佢開心，兩個人最近重已經決定拉埋天窗。」&#13;<br> 雖然暫時未知二人的婚禮何時舉行，但有指他們的婚禮極有可能在NTV電視台隔鄰的RoyalParkHotel舉行，屆時NTV電視台更會進行現場直播。</spanclass></p></body></html>