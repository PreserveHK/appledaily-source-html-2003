<html><header><meta charset="utf-8"><title>自資拍戲遇沙士　攝製隊兩個月冇糧出<br>楊紫瓊《飛鷹女俠》手緊欠薪400萬</title></header><body><h1>自資拍戲遇沙士　攝製隊兩個月冇糧出<br>楊紫瓊《飛鷹女俠》手緊欠薪400萬</h1><p>楊紫瓊與鍾再思合資開拍的電影《飛鷹女俠》，本月初剛拍竣，但有消息指該片因早前受沙士影響，出現超支及超時情況，令楊紫瓊和鍾再思周轉困難，拖欠五十多名員工兩個月薪金共約四百萬元。但鍾再思的發言人堅稱只是結算需時，才會出現部份人未出糧的情況。</p><p>楊紫瓊為了拍攝理想中的電影，年前成立電影神話公司自資拍片，創業作《天脈傳奇》為她打響頭炮，而早前剛完成的新作《飛鷹女俠》，則是由電影神話公司與楊紫瓊男友鍾再思所開設的浩瀚公司，聯合製作及投資，製作費約一千五百萬美元（約一億一千七百萬港元），但近日卻傳出楊紫瓊拖欠員工兩個月薪酬共四百萬元。<br> &#13;<br> <spanclass>慘！ &#13;<br> <spanclass>拉大隊赴京被迫停工 &#13;<br> 數個月前楊紫瓊偕《飛》片導演馬楚成、男主角任賢齊及約五十多名工作人員，拉大隊到內地拍攝，怎料沙士於四、五月期間在內地爆發，拍攝工作被迫暫停，影片拖延至本月初才拍竣。由於耽誤了拍攝時間，導致製作費超支，據悉一時間楊紫瓊與鍾再思的公司都出現資金周轉不靈的情況，結果拖欠了《飛》片員工兩個月的薪金。&#13;<br> 對於拖欠《飛》片攝製隊兩個月薪金一事，浩瀚電影公司發言人透過電話向記者表示老闆鍾再思現時不在香港，又指鍾再思對於有人作出此投訴感奇怪。</spanclass></spanclass></p><p><spanclass>吓？ &#13;<br> <spanclass>鍾再思話會計處理緊 &#13;<br> 該發言人說：「套戲啱啱拍完，拍咗好多個月，我哋明白工作人員辛苦，𠵱家套戲重做緊後期，前排因為沙士問題，所以套戲遲咗完成，本來預計七月頭可以拍完，但係最後要到八月先拍得晒，因為合約人人唔同，有啲人要延長合約，有啲工作人員要超時補錢，鍾生咁多年來從來冇爛過尾，因為要等啲單返嚟，而啲單又太多，𠵱家會計處理緊，預計兩個禮拜內會搞掂。」&#13;<br> 據悉，《飛》片的五十多位工作人員每月薪金共支出約二百萬元，兩個月便是四百萬元。該片一名工作人員透露：「楊紫瓊同鍾生都唔係想拖欠大家人工嘅，如果有佢哋一定會畀，你知啦，部戲超支，啲錢一時間轉唔切好平常，不過我哋係打工仔，手停口停，好耐冇糧出，真係幾慘，有啲工作人員因為冇糧出，中途已經劈炮，不過肯留低嘅都捱義氣幫佢哋拍完部戲先算，希望鍾生快啲搞掂就出糧畀我哋。」<br> &#13;<br> <spanclass>煩！ &#13;<br> <spanclass>延期開新戲發哥唔等 &#13;<br> 楊紫瓊與鍾再思原計劃下個月再開拍新片《花木蘭》，男、女主角已定了由周潤發和楊紫瓊演出，但該片亦因資金出現問題，被迫延期開拍，暫時亦未知道要押後多久，更因為影片開拍無期，楊紫瓊已錯失了發哥的演出檔期。不過，楊紫瓊與發哥是多年的老朋友，待拍攝日期落實後，相信楊紫瓊會再游說對方接演《花》片。&#13;<br> 其實楊紫瓊近日為公司事務亦十分煩惱，因為她之前投資拍攝的《天》片，與其中一間合夥公司騰達製作發生商業糾紛，騰達向洛杉磯高等法院提出控告，指電影神話公司違約並索償二百七十萬美元（約二千一百萬港元），官司尚未解決。不過楊紫瓊在影壇上交遊廣闊，相信要解決這些難題亦不是十分困難。&#13;<br> 採訪：蔡丹</spanclass></spanclass></spanclass></spanclass></p></body></html>