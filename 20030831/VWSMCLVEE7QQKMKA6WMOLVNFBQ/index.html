<html><header><meta charset="utf-8"><title>今正日之扮靚魔術師：<br>狗咁有型</title></header><body><h1>今正日之扮靚魔術師：<br>狗咁有型</h1><p>我個名叫大佬，大家見到我一身古代牧羊犬應有的毛髮剪到咁靚，係咪覺得又羨慕又妒忌呢，Well，為個花生騷啫。主辦單位請咗城中最著名的寵物美容師AndyLau……對唔住，係AndyYip，將我來個大變身。今次的花生騷當然唔少得我的好朋友Broccoli小姐和Bubble小姐喇，睇吓我哋嘅全新形象啦！</p><p><spanclass><fontstyle>三角圍巾型爆  &#13;<br> 今年HipHop服飾大熱，所以Andy都替我來個至潮的裝扮。由於我身形較大，所以不宜作太花巧的裝束，只要戴副太陽眼鏡，頸上綁條三角圍巾，就係狗仔界今季至潮嘅HipHop造型喇！</fontstyle></spanclass></p><p><spanclass><fontstyle>寵物魔術師  &#13;<br> Andy早年曾留學日本寵物美容學院深造，回港後開舖，首創開放式的寵物美容店先河，不少明星客幫襯，堪稱明星寵物美容師。他認為寵物的衣服再美，也要臉蛋保養得好，所以不少人都要帶寵物上美容院扮靚。工欲善其事，必先利其器，Andy的美容工具全部是髮型屋專用，而且不同部份會用上不同的剪刀，即如綁蝴蝶結，也有方法不弄痛寵物，這些都是在家中難以做到的。</fontstyle></spanclass></p><p>寵物美容基本法，用電刨略為修剪後便放水洗澡，然後才仔細修剪。修剪是最考功夫的一環，因為要因應狗隻的身形特點慢慢修剪，最考個人功力。&#13;<br> 店名：D.O.G.S.&#13;<br> 地址：跑馬地山光道16號C舖&#13;<br> 電話：28384811　收費：$350-$1,200</p><p><spanclass><fontstyle>長髮過時要剃短  &#13;<br> 跟Andy商量過，一隻古代牧羊犬的長毛飛造型已經OUT啦，當然要改一改！今年夏季的潮流趨向是突顯雙腿的線條，再加上我魁梧的身形，只要戴上我主人陶大宇的領呔，即時變身翩翩佳公子，戴超？都係為咗避免啲狗女俾我電親啫。</fontstyle></spanclass></p><p><spanclass><fontstyle>北京女性要百變  &#13;<br> 作為一個北京時代女性，Andy認為Broccoli的可塑性應該更高。我絕對認同，就好似牠的主人傅明憲小姐一樣，在不同的場合展現不同的風采，今次Broccoli化身三面女郎，一齊睇吓佢嘅風采。</fontstyle></spanclass></p><p><spanclass><fontstyle>華麗花邊紗裙  &#13;<br> Andy替Broccoli剪了一個象徵圓滿的圓球髮型，首先揀選了一頂飾有花卉的圓邊小禮帽，戴在頭側，再來就是穿上一條購自紐約的圓桌花邊紗裙，令整體視覺平衡。這身造型絕對簡單而隆重，明豔照人。</fontstyle></spanclass></p><p><spanclass><fontstyle>夏威夷圖案布裙  &#13;<br> 都會女性出外應酬或公餘散心都可能會有海上活動，Andy認為雪白的Broccoli可以穿大膽一點的顏色和圖案。今夏最Hit的夏威夷圖案布裙就是BestBuy。最後於髮側綁上一個小小的蝴蝶結，一來美觀，二來可以避免海風吹亂秀髮。</fontstyle></spanclass></p><p><spanclass><fontstyle>粉白色格仔短裙  &#13;<br> 有時出外豔壓群芳，在家就可以低調少少，Andy替Broccoli選擇了一套粉白色格仔短裙，其裙襬有類似圍裙的設計，顯示都會女性入得廚房、出得廳堂的一面。</fontstyle></spanclass></p><p><b> 其他省鏡造型</b> &#13;<br> <spanclass><fontstyle>巫師帽連斗篷  &#13;<br> 來自法國的比熊犬家族的Bubble小姐，性格貪玩。Andy就配合其鬈曲的秀髮，特別為她度身定做一套黑色閃亮質料的巫師服飾，以迎接每年一度的哈利波特熱潮。</fontstyle></spanclass></p><p><b> 名牌狗仔隊</b> &#13;<br> 雖然不少名牌如Gucci、LV、Hermes等曾經湊熱鬧推出狗時裝及配件，但Burberry的經典狗時裝卻是永恒地漂亮。近日部份經典款式添上新色，狗主係時候奉上狗狗狗金喇！&#13;<br> &#13;<br> <spanclass><fontstyle>經典風褸$1,495  &#13;<br> Burberry的經典格仔向來喜歡隱藏，難得這款一年四季合穿的風褸，全件用上經典格仔，兩旁還附有口袋，方便盛載物件，設計十分細心。</fontstyle></spanclass></p><p><spanclass><fontstyle>狗兜$350  &#13;<br> 一個看似普通的狗兜印上Burberry的經典格仔就升價百倍，事實貴在全搪瓷精製而成，重量和手工同樣極具份量。</fontstyle></spanclass></p><p><spanclass><fontstyle>啡色乾濕褸$1,950  &#13;<br> 乾濕褸是Burberry迷心目中的永恒經典，人人恨不得擁有一件。狗穿的乾濕褸同樣價值不菲，跟早前的乾濕褸設計不同之處，在於領口由魔術貼變成鈕扣，價錢更調低少許。</fontstyle></spanclass></p><p><spanclass><fontstyle>棗紅頸圈連長帶$2,295  &#13;<br> Burberry的顏色多是沉色調，今季新返的皮製狗帶換上棗紅色，在一片卡其色和黑色下，頓覺新鮮。&#13;<br> Burberry&#13;<br> 電話：23686303</fontstyle></spanclass></p><p><b> 狗靠衣裝</b> &#13;<br> <spanclass><fontstyle>可愛甲蟲衣$138  &#13;<br> 外殼顏色漂亮的甲蟲，頭上的心形觸鬚和背上的網翼皆十分可愛。最搞笑係頭上的心形觸角，小狗穿上它一定十分鬼馬。</fontstyle></spanclass></p><p><spanclass><fontstyle>嗡嗡嗡小蜜蜂$138  &#13;<br> 一隻小蜜蜂的壽命不知有多長，只知牠是最長青的得意服飾的題材，幾乎每年都會推出新款式。身材肥嘟嘟的小狗穿上，必會可愛到爆。</fontstyle></spanclass></p><p><spanclass><fontstyle>我要做Superdog$138  &#13;<br> 這套蛤乸衣的設計，最抵死過癮之處不在於心口有個S字，而是背上的斗篷寫上「Superdog……willprotectyou.」的字句，看後令人感到會心微笑。</fontstyle></spanclass></p><p><spanclass><fontstyle>懷舊彩色珠鏈$58  &#13;<br> 湊着珠鏈熱下的新款頸鏈，較一般皮製的又或幼銀鏈更加搶鏡。最值得一讚是設計成狗骨頭般的吊墜，最適合配襯復古的裝扮。</fontstyle></spanclass></p><p><spanclass><fontstyle>高貴蝴蝶頸帶$20  &#13;<br> 這些蝴蝶狀的頸帶，全條以絲帶做成，蝴蝶上有不同的圖案作點綴，適合出席隆重場合時佩戴。其長度可以自由調校，並有多款顏色選擇。</fontstyle></spanclass></p><p><spanclass><fontstyle>蝴蝶橡筋$10/對&#13;<br> 蝴蝶扣針$20  &#13;<br> 想自己替愛犬扮靚，最簡單莫如替牠綁上蝴蝶結。蝴蝶橡筋圈，手工精緻顏色搶，最適合白色的小狗。而白色的蝴蝶扣針，可將之扣在小狗的服飾上，最啱不甘平凡的主人。&#13;<br> 店名：PuppyLovePetShop&#13;<br> 地址：灣仔活道26號地下&#13;<br> 電話：21239928</fontstyle></spanclass></p></body></html>