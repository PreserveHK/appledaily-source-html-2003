<html><header><meta charset="utf-8"><title>今正日之人類寵兒：<br>好狗不見尋回天使</title></header><body><h1>今正日之人類寵兒：<br>好狗不見尋回天使</h1><p>在眾多寵物中，狗永遠都係最受歡迎，好似喺《美麗在望》中飾演天堂特使的金毛尋回犬DogDog更成為寵物界的寵兒，睇得大人細路心癢癢想買番隻返屋企玩。徇眾要求，今期就做個狗特集，除咗會介紹幾隻狗明星之外，重會教你點樣幫隻狗大變身，再搜羅幾間狗仔豪宅，一於將最好嘅嘢畀晒隻寶貝狗。&#13;<br>&#13;<br>記者：邵超、黃婉冰&#13;<br>攝影：陳陶鈞、伍慶泉、楊錦文、陳智良、周旭文&#13;<br>ImageGirls：Vicky、Teresa（天一）&#13;<br>鳴謝：愛寵店</p><p><b> 今日買平嘢</b> &#13;<br> <spanclass><fontstyle>75折買德國背囊開學  &#13;<br> 聽日就開學喇！重未買書包的話唔使慌，因為好多店舖都會來個最後狂減，等學生哥可以慳唔少。今次就有德國背囊減價，買一個有八折，買兩個就有七五折，用嚟去旅行或者做書包都得。背囊間隔實用，趕得及在開學前買番個實用書包。&#13;<br> 店名：毅成戶外用品&#13;<br> 地址：旺角西洋菜南街134-136號2樓&#13;<br> 電話：23900020</fontstyle></spanclass></p><p><spanclass><fontstyle>$150&#13;<br> Triple5Soul板仔Tee  &#13;<br> 板仔界無人不曉的Triple5Soul，其T恤一向備受板仔歡迎，特別是由美國返貨的款式更加成為搶手貨。以售賣美版Triple5Soul出名的action，裝修後搞大減價，其中某幾款Triple5Soul短袖Tee，由$250減到$150，另有背囊由$580減至$250，Fans係時候入貨啦！</fontstyle></spanclass></p><p>店名：action&#13;<br> 地址：旺角彌敦道628號瓊華商場2樓201舖&#13;<br> 電話：23859533</p><p><spanclass><fontstyle>德國全能雞剪$120有交易  &#13;<br> 一向以各種中式麵聞名的三潤麵皇，最近以超低價推出德國全能雞剪，用鉸剪就可以將全隻雞剪成一件件，毋須操刀都可以起骨。現在只需以$120超低價就可以購買這把原價$680的鋼A牌雞剪，要買快手！&#13;<br> 店名：全線三潤麵皇&#13;<br> 查詢電話：24752103</fontstyle></spanclass></p><p><b> 今日玩餐飽</b> &#13;<br> <spanclass><fontstyle>兒歌比賽Twins做嘉賓  &#13;<br> 今日在黃埔新天地時尚坊將會歌聲滿天飛，因為下午3時半開始會有兒歌比賽，大會更特別邀請了人氣偶像Twins為大家表演，到時更會擔任比賽評判，實行以專業眼光選出優勝者。除此之外，小朋友憑當日發票可親手繪畫Marie紙扇，實行一展創意。&#13;<br> 地點：黃埔新天地時尚坊&#13;<br> 時間：下午3時30分至4時30分&#13;<br> 查詢電話：21287710</fontstyle></spanclass></p><p><spanclass><fontstyle>免費幫你扮靚靚  &#13;<br> 鍾意扮靚，想學多啲扮靚技巧的話，咁就一定不可以錯過今日在新都會廣場的唯美盛會。由妝藝工作室、現代美容及蒙妮坦等著名美容公司組成的五個美容攤位，會為客戶提供免費化妝、頭髮造型、修甲及手部護膚等多項服務。除此之外，2時至3時更有潮流髮飾造型示範，到時會由Beyondthefringe作示範，大好機會，貪靚的你又點可以錯過！</fontstyle></spanclass></p><p>地點：新都會廣場3樓晶館&#13;<br> 時間：中午12時至晚上8時&#13;<br> 查詢電話：24296500&#13;<br> &#13;<br> <spanclass><fontstyle>夏日KidKid嘉年華  &#13;<br> 暑假已經放完，重唔趁今日大玩特玩點得？今日海運大廈有一個名為「夏日KidKid嘉年華」的活動，由玩具反斗城聯同Lego、Mattel、XBox、Daniel&amp;Co、Fonca、AsiaGoal及Mani多個玩具商舉辦。屆時會擺設多個攤位展覽玩具，重有賽車極速大戰、積木親子樂園及Uno卡考你智慧等遊戲。除咗遊戲外，另有免費扮鬼扮馬畫面，又有卡通動物派氣球，可以和他們來個合照，任你玩到夠！</fontstyle></spanclass></p><p>地點：海運大廈展覽大堂&#13;<br> 時間：10:30am-8:30pm&#13;<br> 查詢電話：21188674&#13;<br> &#13;<br> <b> 今日食得好</b> &#13;<br> <spanclass><fontstyle>$88五道杭州菜  &#13;<br> 星期日唔想同人迫，可以搞吓新意思同另一半食杭州菜撐枱腳。杭州名店張生記最近推出了多個超值套餐，套餐分為兩位、四位、六位及八位幾款。其中以二人套餐最抵食，只需$88，就可以享用五款地道小菜，包括素鵝、酸辣豆腐羹、麥糊燒、鴨血雲吞及葱油薄餅等，相當抵食！</fontstyle></spanclass></p><p>店名：張生記&#13;<br> 地址：紅磡黃埔花園棕櫚苑（第四期）G1&#13;<br> 電話：21809577&#13;<br> &#13;<br> <spanclass><fontstyle>$20車仔麵套餐  &#13;<br> 車仔麵一向備受歡迎，全因其醬汁惹味，款式又多，可以任你配搭。食家蔡瀾都點名力捧的大磡村友記，就以$20車仔麵套餐作招徠，套餐包括油菜一碟或$5飲品一杯，客人可以在四十多款食物中，任揀三款再配任何一款粉麵，二十蚊食一餐晏仔，完全符合晒你嘅經濟要求。</fontstyle></spanclass></p><p>店名：大磡村友記車仔麵&#13;<br> 地址：黃大仙鳳凰新村銀鳳街22號地下&#13;<br> 電話：23288109</p><p><spanclass><fontstyle>$18中西下午茶餐任揀  &#13;<br> 日日一到下午茶時間，茶餐廳必定座無虛席。時時樂推出的下午茶就有十九款，西多士、墨魚丸麵、珍寶腸薯條、魚柳沙律、雪菜肉絲公仔麵等，中、西式任揀，再配咖啡或茶一杯，凍飲加$2。&#13;<br> 店名：時時樂&#13;<br> 地址：銅鑼灣渣甸坊54號富盛商業大廈地下1號舖&#13;<br> 電話：28828299</fontstyle></spanclass></p></body></html>