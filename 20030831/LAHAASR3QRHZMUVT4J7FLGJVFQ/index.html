<html><header><meta charset="utf-8"><title>型事偵緝：本地創作<br>Fun'sBureau最緊要好玩</title></header><body><h1>型事偵緝：本地創作<br>Fun'sBureau最緊要好玩</h1><p>支持本地創作等口號，講就講咗好耐，但與眾多設計師傾談，個個都呻在港經營困難，市場細加上租金高，想保持個人風格，但又要平衡市場需要，絕對有難度。因金錢問題而扼殺了創作空間，實在可惜，幸好香港仍有一班默默埋首創作的人，開舖試業或擴大版圖，為我們帶來新衝擊。唔想季季都只得嗰幾個牌子揀，就真係要多多支持！&#13;<br>&#13;<br>記者：梁珮瑜　攝影：陳偉強、林栢鈞&#13;<br>模特兒：DawnBirch@StarzPeople&#13;<br>化妝及髮型：claudy@atomicattack.com</p><p><spanclass><fontstyle>唔要傳統愛玩嘢Fun'sBureau  &#13;<br> 因家中經營成衣生意，品牌設計師Fun自幼便開始對時裝產生興趣。「後來做時裝採購的工作，認識了一位英籍設計師男友，教我時裝設計的基本知識。」因為對設計興趣很大，終於97年在尖沙嘴百利開了首間店舖，專賣自家設計，更在本月於銅鑼灣開設另一千呎新舖。而品牌名字Fun'sBureau亦是Fun這位前男友改的，法文Bureau可解作分店或公司。</fontstyle></spanclass></p><p><spanclass><fontstyle>明星都愛Fun  &#13;<br> 明星除了愛買Fun牌，亦會找Fun為他們設計服飾，愛其獨特設計之餘，更唔使怕同人撞衫！</fontstyle></spanclass></p><p>Fun'sBureau（28815662）&#13;<br> 銅鑼灣京士頓街2-4號B座2樓B4室</p><p><spanclass><fontstyle>古着自家製Beatniks  &#13;<br> Beatniks由利時商場起家，可謂香港的古着先鋒，早年經已過海插旗開分店，最近更將天后店搬往灣仔．新店擺設同樣玩Retro，1,200呎地方更分有兩層樓，氣勢與環境一流，感覺好似去咗外國Shopping！而店內亦有自家設計的款式，扮晒古着懷舊色彩，現在更有新店開張大減價，值得推介。</fontstyle></spanclass></p><p><b> 老闆推介</b> &#13;<br> 老闆基哥推介自家設計系列，二十多款女生款式至熱賣。參照六、七十年代，自選布料創作懷舊風格，絕對㗎妹風味。</p><p><b> 正宗古着推介</b> &#13;<br> 男士古着基哥又有正斗推介，正宗兼有古着味。&#13;<br> Beatniks（28817153）&#13;<br> 灣仔告士打道221-224號海聯大廈地下</p><p><spanclass><fontstyle>Dazzle時裝生活一站式  &#13;<br> 由兩個女生開設，舖內有時裝、飾物及護膚品，一站式買齊，正如品牌名字Dazzle一樣，真係令你眼花撩亂多選擇。Christo及Martha原本無任何設計的經驗，但憑着對時裝的熱愛及興趣，終於創立了本地牌子Dazzle。品牌風格簡約，設計是為了方便襯衫，日裝轉晚裝，加點飾物就得，絕對貼心。</fontstyle></spanclass></p><p>Dazzle（35210430）&#13;<br> 中環威靈頓街50號4樓01室&#13;<br> *開張酬賓優惠：由即日至9月30日，所有服裝九折，其他貨品一律八折。</p></body></html>