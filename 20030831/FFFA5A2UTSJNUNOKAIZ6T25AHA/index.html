<html><header><meta charset="utf-8"><title>愛情篇：預咗冇好結果</title></header><body><h1>愛情篇：預咗冇好結果</h1><p>容祖兒早前自爆已有男朋友，而這個與Joey拍拖兩年的男子卻從沒曝光，有傳是祖兒放煙幕，虛擬「男友」，但她卻聲稱雙方已見過家長。<br> &#13;<br> <spanclass>一片苦心爆戀情 &#13;<br> 對於兩年來男友都能避過傳媒的鏡頭，Joey說：「佢哋渣之嘛！」她稱爆出男友一事，其實是經理人霍紋希（Mani）的一片苦心，她說：「Mani唔想人再話我基，所以至講我有男朋友，但我唔想將個男友攞出嚟畀大家睇，佢一見光，啲人又要揭佢身世之謎，傳媒嘅壓力係可以破壞呢件事，我知啲人唔信，但唔信你又要問？答完你都係唔信，好無奈㗎。&#13;<br> 「我哋一年至見三次，當然每次都會見一段比較長嘅時間，我有上過佢屋企，探過佢屋企人。」如此說來，她與男友的感情豈不是十分穩定？她即瞪大眼笑說：「呢啲easy嘢啫，𠵱家見家長都好平常。」&#13;<br> Joey口中的男友是地道香港人，但對方長期在日本工作，基本上兩口子見面不多，而她對於這段港、日長距離之戀，言談間也顯得信心不大，因為愛得有缺憾。<br> &#13;<br> <spanclass>愛情親情有缺憾 &#13;<br> 她說：「我哋都辛苦㗎，要承擔，亦都要付出，大家唔係成日見面，要講個信字，冇得諗太多，有時啲朋友都會話，你拍拖都唔好預有長遠希望，其實我自己都唔敢期望太高，預咗係唔好嘅結果，好嘅就當係天賜嘅禮物。」&#13;<br> Joey的愛情有缺憾，親情也沒有滿分，來自單親家庭的她，一直隨媽媽生活，提起爸爸，說話亦變得認真起來，她說：「我對佢冇乜評價，佢永遠係我爸爸，希望佢加油啦。」<br> &#13;<br> <spanclass>後記：「山村臺謝霆鋒」曝光！ &#13;<br> 兩個星期前，記者在銅鑼灣看見容祖兒的甲蟲車，但顏色由原來的青綠色變成銀色，至上周甲蟲車又由銀色變黑色，但車上人竟是……山村臺謝霆鋒。<br> &#13;<br> <spanclass>愛改裝座駕 &#13;<br> 其實是與祖兒同住一屋的「山村臺謝霆鋒」，即祖兒胞弟。祖兒把甲蟲車送給弟弟，自己就改駕寶馬，而祖兒弟弟很愛飆車，又愛將甲蟲車改裝，於是居於祖兒樓下的林曉峰，便取笑他是「山村臺謝霆鋒」，只望祖兒弟弟駕車小心，不要步霆鋒後塵。&#13;<br> 撰文：朱芷瑩&#13;<br> 攝影：陳志嵐&#13;<br> 髮型：Billy（HairCulture）&#13;<br> 服裝：SistyrMoon</spanclass></spanclass></spanclass></spanclass></p></body></html>