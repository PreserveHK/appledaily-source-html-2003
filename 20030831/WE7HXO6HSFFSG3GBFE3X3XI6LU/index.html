<html><header><meta charset="utf-8"><title>嗰頭話唔講　深圳返港急約會<br>曼玉偉仔趁嘉玲開工歎十八頭鮑</title></header><body><h1>嗰頭話唔講　深圳返港急約會<br>曼玉偉仔趁嘉玲開工歎十八頭鮑</h1><p>儘管張曼玉一直被傳是介入梁朝偉與劉嘉玲之間的第三者，但緋聞卻未有影響她與偉仔間的交往。近日嘉玲正忙於拍攝新戲，前日曼玉出席完深圳一個活動後，即急不及待趕返香港梳洗扮靚，相約緋聞情人偉仔撐枱腳，齊齊到富臨飯店歎著名的阿一鮑魚。</p><p>梁朝偉與張曼玉不僅是銀幕上的好拍檔和好朋友，二人間撲朔迷離的感情關係，多年來亦一直糾纏不清，尤其曼玉與法國前夫阿薩耶斯離婚後，更多次被傳媒發現她與偉仔約會，令偉仔與同居女友劉嘉玲的關係屢次被傳出現裂痕。<br> &#13;<br> <spanclass>唉聲歎氣！&#13;<br> 「希望快啲戥我高興」 &#13;<br> 前日曼玉在深圳舉行的「康佳號」航機剪綵儀式上，又再次被傳媒追問其感情生活，對於年初盛傳她交了一名法籍新男友及跟偉仔的感情發展等問題，曼玉只是一味唉聲歎氣地說：「你哋鍾意話梁朝偉又好，法國男友又好，傳聞已經唔係好關我事。有嘅話，你哋又咩咩咩，冇嘅話，你哋又咩咩咩，我選擇唔答，我好希望你哋快啲戥我高興。」&#13;<br> 絕口不提感情事的張曼玉，原來在深圳出席完活動後，即急不及待趕返香港與偉仔見面。&#13;<br> 剛巧劉嘉玲近日忙於為王晶監製的新片《色慾都市》開工，而偉仔則會於日內開拍《無間道III終極無間》，故曼玉前日一工作完畢，即時爭取時間與偉仔約會撐枱腳。</spanclass></p><p><spanclass>口味一致！&#13;<br> 富臨常客大啖燕窩 &#13;<br> 前晚八時許，曼玉乘坐其七人車接載偉仔到銅鑼灣駱克道著名的富臨飯店晚膳，二人逗留至晚上約十時許才離開。由於二人相約在銅鑼灣鬧市食晚飯，為免被傳媒撞破好事，曼玉和偉仔都顯得小心翼翼，二人離開富臨飯店前，更先讓經理到門外視察環境，至曼玉的七人車駛至飯店門前，偉仔即一個箭步衝上車，而戴上墨鏡的張曼玉則緊隨其後。不過，二人在富臨撐完枱腳後便自各回家，未有繼續促膝夜談。&#13;<br> 就記者所見，曼玉前日出席完深圳活動後，曾先返家換衫梳洗一番，扮靚靚後才跟偉仔見面，足見曼玉對與偉仔約會一事何等重視。而偉仔衝上車後亦不忘撥弄頭髮，認真貪靚。據了解，偉仔與曼玉乃富臨飯店熟客，二人最愛品嘗該店的十八頭鮑魚（一隻售價約千多元）、炸子雞、魚翅、燕窩和阿一炒飯等等，對食方面絕不吝嗇。<br> &#13;<br> <spanclass>有來有往！&#13;<br> 媽咪黑面無阻約會 &#13;<br> 月前曾盛傳嘉玲有感與偉仔同居的MayTower風水不利二人感情發展，為箍煲而決定跟偉仔搬到跑馬地居住；與此同時，偉仔母親在傳媒面前提起嘉玲時即滿面笑容，但一提到曼玉便即時變臉扯火，足見嘉玲在偉仔媽媽心目中份量十足。可惜，嘉玲的影響力並不足以阻止偉仔與曼玉見面，月前偉仔趁嘉玲不在港時，出動百萬平治新車接載曼玉遊車河，前晚則輪到曼玉接偉仔歎鮑魚，可見二人的關係仍十分友好。	採訪、攝影：娛樂突發組</spanclass></spanclass></p></body></html>