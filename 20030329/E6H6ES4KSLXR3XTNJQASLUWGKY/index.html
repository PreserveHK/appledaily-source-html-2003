<html><header><meta charset="utf-8"><title>宮崎駿新作出模型吊癮</title></header><body><h1>宮崎駿新作出模型吊癮</h1><p>卡通片《千與千尋》攞咗今屆奧斯卡最佳動畫，不過宮崎駿為咗拍攝全新卡通《哈胡魯的移動之城》，居然忙到連獎都唔攞，難怪日本人十分期待呢套新作。雖然套片要下年先上映，但喺入面出現嘅古怪主角「移動之城」，正在製作一個巨大模型，預備喺六月至九月展出，畀大家吊吓癮先。</p></body></html>