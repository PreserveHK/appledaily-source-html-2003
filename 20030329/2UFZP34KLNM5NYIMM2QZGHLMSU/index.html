<html><header><meta charset="utf-8"><title>　　涼粉虫令人悲哀 - 李八方</title></header><body><h1>　　涼粉虫令人悲哀 - 李八方</h1><p>偷步買車事件，三月九日被《蘋果》揭發，到今日只有二十日，出過《老懵懂》政治諷刺漫畫作家「賴依芙」最近已經出咗一本名為《涼粉虫──非典型廢柴正傳》嘅漫畫書，諷刺某人買「零智BB車」事件。&#13;<br> 由於內容圍繞男人要唔要放產假、不准辭職嘅理由、風流折墮論等，一睇就知玩緊邊個。本書應該會令人睇到哈哈大笑，但出版商次文化堂老闆彭志銘竟然話，佢一邊睇只會感到好悲哀，唔知點解香港會有咁嘅領導人。八方都答唔到佢嘅問題，惟有節錄書中一首歌同大家分享：<br> &#13;<br> <spanclass>令人悲哀 &#13;<br> 阿虫心聲版《獅子山下》&#13;<br> &#13;<br> 人生總要慳水&#13;<br> 無意被人降罪&#13;<br> 我哋大家在車行裏面相遇上&#13;<br> 總算是講價多於掠水&#13;<br> 難得高興生女&#13;<br> 忘記做人顧慮&#13;<br> 買入平車目的也是為方便佢&#13;<br> 一家出街求共對&#13;<br> 買車當初冇心避稅&#13;<br> 價位差額最衰&#13;<br> 望包容後悔捉蟲&#13;<br> 陪禮更陪罪&#13;<br> 同處加稅天空&#13;<br> 人心自然畏懼&#13;<br> 勸籲大家莫黑心咒罵寫下那&#13;<br> 不朽偷雞名句&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>