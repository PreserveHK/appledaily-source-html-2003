<html><header><meta charset="utf-8"><title>　　煲呔：「有冇做手腳」<br>　　《蘋果》冠軍相靚到出奇 - 李八方</title></header><body><h1>　　煲呔：「有冇做手腳」<br>　　《蘋果》冠軍相靚到出奇 - 李八方</h1><p>八方上次講過，《蘋果日報》勇奪「報業公會最佳新聞獎」四組冠軍共十一個獎項，噚日頒獎禮喺君悅舉行，政務司司長曾蔭權做主禮嘉賓。八方見《蘋果》同事一次又一次上台攞獎，工作成果得到肯定，都戥佢哋高興。<br> &#13;<br> <spanclass>對批評肯反省 &#13;<br> 煲呔曾到場，當然要仔細欣賞得獎作品，不過當佢睇到「最佳新聞寫作冠軍」，係《蘋果》一篇講中國貴州窮孩子艱苦求學嘅報道，煲呔神情非常疑惑。其實難怪司長諗唔明嘅，因為《蘋果》唔聽話，所以記者想返內地採訪都難過登天，咁又點會去到貴州？&#13;<br> 跟住煲呔曾企喺鄭逸宇張特寫組冠軍相「無間渡」前，左睇右睇。呢張相捕捉咗霧在海天間嘅奇景，煲呔睇完一輪，終於忍唔住問：「有冇做手腳㗎？因為好易做。」八方問返鄭逸宇，佢話司長冇講錯，以現時科技真係好易做出特別效果，不過佢呢張相就冇花冇假，你估班評判流㗎。&#13;<br> 煲呔都算熟悉新聞運作，唔怪得龍永圖話香港傳媒唔中肯，佢即刻挺身而出為港辯護，講番啲似人講嘅說解畫。事後重透過發言人話，政府唔可以厚住面皮，就算有啲唔舒服，亦不可面對批評若無其事，一定要反省檢討。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>