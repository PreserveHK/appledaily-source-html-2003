<html><header><meta charset="utf-8"><title>退休夫婦配公屋愁家電</title></header><body><h1>退休夫婦配公屋愁家電</h1><p>踏進蔡伯夫婦的新居，名副其實的家徒四壁，一室空空如也，甚麼家具電器也沒有。「𠵱家就係煩呢啲囉，屋企乜嘢都冇，連啲雜費按金都冇錢畀。」蔡伯面帶愁容地說。&#13;<br> 六十多歲的蔡伯，與同齡妻子原租住深水埗一個不足一百呎的分租單位，居住環境十分惡劣，無依無靠的兩老，一直渴望申請公屋，輪候多年，兩人終於願望成真，本月初，他們獲房屋署通知編配一個位於九龍的公屋單位，頓時喜上眉梢。&#13;<br> 「我哋一入呢間屋，已經好鍾意，覺得好光猛，好通爽，地方比起以前亦闊落好多，起碼有廚房、有廁所，唔使再好似以前咁，喺廁所裏面煮飯。」蔡伯向記者說。蔡伯夫婦的新居約有二百多呎，廚廁分明，相對從前，兩老有較多的活動空間。<br> &#13;<br> <spanclass>靠綜援金度日 &#13;<br> 新屋即將入伙，蔡伯坦言又喜又憂，因為他們尚未籌足一室的雜費按金，且連基本的裝修工程，如拉電線、髹漆的費用亦無力支付。早年在鋼鐵廠工作的蔡伯表示，退休後與老伴依靠綜援金維生，生活捉襟見肘，委實難有積蓄應付這筆龐大開支。「社署嘅搬遷津貼，只係幫我哋交新屋嘅上期同按金，其他好似水費、電費、煤氣費嘅按金，同埋電話搬線費就統統都唔包，呢幾筆雜費夾夾埋埋都要千五蚊，另外，裝幾支光管，買枱櫈都要錢啦，你叫我哋點負擔得起喎。」&#13;<br> 蘋果日報慈善基金了解過蔡伯夫婦的困境後，即時撥款五千元，減輕他們的搬遷壓力。另外，蔡伯兩老現時仍欠缺一部洗衣機及雪櫃，盼善長慷慨捐輸。&#13;<br> 捐款編號：C0884&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>