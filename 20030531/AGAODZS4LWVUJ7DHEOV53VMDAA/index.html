<html><header><meta charset="utf-8"><title>新車速報：<br>甲蟲也開篷褔士BeetleCabriolet</title></header><body><h1>新車速報：<br>甲蟲也開篷褔士BeetleCabriolet</h1><p>炎夏將至，予人活潑好玩形象嘅福士「甲蟲」開篷車，終於運抵香港喇！一按式開關篷頂好方便之餘，座艙鋪排亦見寬敞舒適，而且到港嘅重係2.0公升頂級版本，一套6前速Tiptronic半自動波箱配搭，反應順滑利落外，重兼得手波車嘅動感一面㗎！&#13;<br>&#13;<br>記者、攝影：陳偉林&#13;<br>ImageGirl：豆豆</p><p><spanclass><fontstyle>賣相別致活潑多Fun  &#13;<br> 繼早前代理運嚟Facelifted新版嘅福士「甲蟲」車之後，最近佢哋又運嚟至合時宜嘅「甲蟲」開篷車；賣相既Cute又別致之餘，佢重有附加方向燈嘅電動門邊鏡、四輪時款富動感嘅16吋跑車合金胎軨組合，當然唔少得重有一個配備一按式開關嘅電動軟篷頂啦！</fontstyle></spanclass></p><p><spanclass><fontstyle>設備多多又見安全感  &#13;<br> 前後兩排四個座席配搭嘅車廂，全以黑色真皮鑲嵌，烘托有一份跑車氣息外，座椅亦見貼服舒適，加上電窗、電鏡、原廠6碟CD連10個喇叭嘅高級音響同冷氣配搭，還有前排四個安全氣袋組合，設備可謂一應俱全；而後排之間更備有活門直通尾廂，還有後排頭枕當遇上翻車意外時，重會自動彈出，以保障乘客安全及減低受傷程度呢！</fontstyle></spanclass></p><p><spanclass><fontstyle>6前速半自動波好玩好用  &#13;<br> 呢部「甲蟲」開篷車，同樣配置一台2.0公升直4SOHC偈，惟傳動系統卻加入6前速Tiptronic半自動波箱，明顯起跑加速較前利落又見勁力，而平均耗油量更錄得9.2L/100km㖭！此外，呢部以玩樂掛帥嘅開篷車，安全設備可謂一絲不苟，既有主動式TCS連EDL裝置，又有ESP同ABS跟EBD組合，加上穩紮懸掛裝置，以及四輪高效能碟式制動，用家大可放心盡享開篷之樂。</fontstyle></spanclass></p><p><b> 記者試後簡評</b> &#13;<br> 造型趣致嘅「甲蟲」開篷車，予人別有一番新體驗外，呢部屬頂級版型號之餘，重備有6前速Tiptronic半自動波箱，轉檔加速反應暢順有力，令人留有深刻印象。</p><p><b> 福士BeetleCabriolet2.0規格</b> &#13;<br> 引擎：1984cc直4SOHC&#13;<br> 馬力：115ps/5400rpm&#13;<br> 扭力：17.4kgm/3200rpm&#13;<br> 傳動：6前速Tiptronic半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16ContiSportContact2&#13;<br> 尺碼：4081×1724×1502mm&#13;<br> 軸距：2509mm；車重：1352kg&#13;<br> 0-100公里：12.9秒；極速：181km/h&#13;<br> 平均耗油：9.2L/100km&#13;<br> 新車售價：$268,000&#13;<br> 車輛提供：合泰汽車（28828938）</p></body></html>