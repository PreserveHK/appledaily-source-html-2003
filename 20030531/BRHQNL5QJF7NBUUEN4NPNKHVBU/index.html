<html><header><meta charset="utf-8"><title>莫妮卡胸襲西班牙</title></header><body><h1>莫妮卡胸襲西班牙</h1><p>意大利索女莫妮卡貝路絲（MonicaBellucci），近排因為喺《22世紀殺人網絡2決戰未來》入面做大配角，所以大受矚目。&#13;<br> 前日莫妮卡現身西班牙馬德里，為新片《AgentsSecrets》拍外景，雖然佢例牌以貴婦look出現，但胸前嚟個開胸大V，已經令唔少麻甩佬流晒口水。</p></body></html>