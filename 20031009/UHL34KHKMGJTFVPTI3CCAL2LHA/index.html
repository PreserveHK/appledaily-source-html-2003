<html><header><meta charset="utf-8"><title>新車速報：<br>歐寶SpeedsterTurbo玩味十足</title></header><body><h1>新車速報：<br>歐寶SpeedsterTurbo玩味十足</h1><p>英國蓮花（Lotus）旗下嘅Elise，一直係車壇上一款設計出眾，演繹有驍悍Roadster小跑車個性嘅車款，惟早前德國歐寶（Opel）車廠，經已研製出一部個性相近嘅Speedster型號。及至近期，本港代理更引入同系至頂級嘅SpeedsterTurbo版，不僅擁有同級至強嘅200匹馬力輸出，Turbo版獨有嘅一身包裝，還教人感受有一份驍悍跑車嘅惡形惡相感呢！&#13;<br>記者、攝影：陳偉林</p><p><spanclass><fontstyle>鋁合金座艙設計簡約  &#13;<br> 若你想踏進座艙，務必要有一定技巧，手法跟蓮花Elise相近，皆因車身兩旁有大型門枕，加上低矮嘅軟篷頂，真係一啲都唔易㗎！反之，裝拆軟篷頂卻非常容易，而置身座艙中，想唔到重有不俗嘅隔音噃！全個鋁合金車廂鋪排簡潔細緻，令人容易集中精神駕駛，帶來有更出眾嘅操控樂趣㖭！</fontstyle></spanclass></p><p><spanclass><fontstyle>2.0Turbo偈難以匹敵  &#13;<br> 蓮花Elise優勝地方，會係一個無焊接又穩固嘅鋁合金車架結構，加上新換裝咗輸出更強嘅一台K-Series1.8公升VVC偈；相比下，Speedster一台2.0公升EcotecTurbo偈，200匹馬力加上低轉高扭力輸出，匹配埋5前速手波及中置引擎布局，加速敏銳操控靈活，充滿一份駕駛樂趣呢！</fontstyle></spanclass></p><p><spanclass><fontstyle>Turbo版配搭夠突出  &#13;<br> 一身奪目彩衣嘅歐寶SpeedsterTurbo，跟原有2.2公升自然吸氣NA偈型號，至大差別莫過於車頭全黑Racing鬼面罩配搭，還有黑底予人格外閃爍嘅Xenon頭燈組合，以及尾置定風翼、車身兩旁突出外露嘅引擎室入氣柵格，重有四輪專用17吋合金胎軨配搭，均令呢部Roadster跑車看來前衞入時呢！</fontstyle></spanclass></p><p><spanclass><fontstyle>歐寶SpeedsterTurbo規格  &#13;<br> 引擎：1998cc直4DOHCTurbo&#13;<br> 馬力：200ps/5500rpm&#13;<br> 扭力：25.5kgm/1950-5500rpm&#13;<br> 傳動：5前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：（前）175/55R17BridgestonePotenzaRE040&#13;<br> 　　　（後）225/45R17BridgestonePotenzaRE040&#13;<br> 尺碼：3786×1708×1117mm&#13;<br> 軸距：2330mm；車重：930kg&#13;<br> 0-100公里：4.9秒；極速：243km/h&#13;<br> 平均耗油：8.5L/100km&#13;<br> 新車售價：$445,000&#13;<br> 車輛提供：福方汽車（29888080）</fontstyle></spanclass></p><p><spanclass><fontstyle>記者評語：Turbo偈配手波好玩  &#13;<br> 新車造型獨特具驍悍跑車氣息，中置2.0公升EcotecTurbo偈，匹配5前速手波，加速凌厲有勁，又見Go-Kart車嘅靈巧操控反應，高性能演繹一面可謂冠絕同儕。</fontstyle></spanclass></p><p><spanclass><fontstyle>同級對手比較  &#13;<br> 蓮花Elise111S&#13;<br> 引擎：1796cc直4DOHC&#13;<br> 馬力：160ps/7000rpm&#13;<br> 扭力：17.9kgm/3500-4650rpm&#13;<br> 尺碼：3785×1719×1143mm&#13;<br> 軸距：2301mm&#13;<br> 車重：806kg&#13;<br> 0-100公里：5.3秒&#13;<br> 極速：212km/h&#13;<br> 新車售價：$438,000&#13;<br> 查詢：嘉信汽車（28938286）&#13;<br> 簡評：一部完全切合賽車要求嘅雙座位Roadster跑車，特別輕巧嘅無焊接鋁質車架結構，匹配一台附有可變活閥設計嘅1.8公升偈，同樣有不錯操控感。</fontstyle></spanclass></p></body></html>