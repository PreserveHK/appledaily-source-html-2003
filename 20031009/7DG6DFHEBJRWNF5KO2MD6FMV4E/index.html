<html><header><meta charset="utf-8"><title>消費BestBuy：<br>扭蛋大冧價熱賣貨絕版貨照減！</title></header><body><h1>消費BestBuy：<br>扭蛋大冧價熱賣貨絕版貨照減！</h1><p>身邊唔少朋友都有儲扭蛋，貪佢精緻又慳位咁話。呢班朋友當中，着咗兩成唔會買現成套裝，因為總喜歡走到蛋機面前享受嗰種「扭」嘅過程。對於呢一小撮朋友，恐怕今日難免破例，事關玩具店收藏家本月進行清倉，唔少蛋包裝新貨及絕版貨色均被老細列入狂冧清單中，某啲款更低於成本價益街坊，堅持「釣勝於魚」嘅朋友們，今次真係要問你哋忍唔忍得住手?!&#13;<br>記者：張銘恩&#13;<br>攝影：陳智良&#13;<br>Model：Bell&amp;Ming（RichStrategy）</p><p><spanclass><fontstyle>5大熱賣貨有買趁手  &#13;<br> 介紹得畀大家嘅就當然冇花冇假，今次開倉並非一般賣剩蔗減價去貨，反而有不少近一個月新出嘅熱賣款式，全部比市面平，數量有限，快！</fontstyle></spanclass></p><p><spanclass><fontstyle>1﹒姆明手工夠精細  &#13;<br> 新出一套五款嘅姆明情景，造工極為細緻，Detail位十足，即使非姆明Fan屎亦值得一儲。&#13;<br> &#13;<br> 原價：$130&#13;<br> 特價$95&#13;<br> （限量20套，每人限買一套）</fontstyle></spanclass></p><p><spanclass><fontstyle>2﹒OnePiece地台變地圖  &#13;<br> 一套十隻嘅OnePiece地台，造型如卡通中生鬼活潑，而且每隻地台更可合併砌成劇中嘅藏寶地圖，可玩性頗高。&#13;<br> &#13;<br> 原價：$58&#13;<br> 特價$35&#13;<br> （限量20套，每人限買一套）</fontstyle></spanclass></p><p><spanclass><fontstyle>3﹒Q版星矢襟章  &#13;<br> 非常可愛嘅Q版星矢襟章，街價正穩步上揚，睇啱好入。&#13;<br> &#13;<br> 原價：$140&#13;<br> 特價$118</fontstyle></spanclass></p><p><spanclass><fontstyle>4﹒阿Pooh火車樂園  &#13;<br> WinniethePooh火車樂園，一套九隻，砌起路軌有2呎多長，非常壯觀，而車仔就可上鏈自動行走，好抵玩。&#13;<br> &#13;<br> 原價：$120&#13;<br> 特價$70</fontstyle></spanclass></p><p><spanclass><fontstyle>5﹒經典Sanrio套杯  &#13;<br> 日本7-11限定版嘅瓷製的骰杯仔，一套十隻，難得有雷公及TuxedoSam等八十年代公仔，每隻重有個同款水松杯墊，係經典中嘅經典。&#13;<br> &#13;<br> 原價：$280&#13;<br> 特價$230</fontstyle></spanclass></p><p><spanclass><fontstyle>狂冧蛋$30套起  &#13;<br> 除咗最新熱貨，亦有其他種類畀大家選擇，而且價位更筍，某啲款式低過成本價，𠵱家唔買因住第日呻笨。</fontstyle></spanclass></p><p><spanclass><fontstyle>足料合金蛋  &#13;<br> 由金屬及塑膠合成嘅合金蛋Part4，手感極好，當中包裝小露寶及鐵甲萬能俠等人物。&#13;<br> &#13;<br> 原價：$75&#13;<br> 特價$40</fontstyle></spanclass></p><p><spanclass><fontstyle>勁Cute迪士尼盒蛋  &#13;<br> 一套八隻迪士尼透明盒蛋，隻隻封到實一實，唔怕鋪塵之餘感覺又夠矜貴。&#13;<br> &#13;<br> 原價：$60&#13;<br> 特價$30</fontstyle></spanclass></p><p><spanclass><fontstyle>型仔鐵騎超人  &#13;<br> 幪面超人電單車Part2，一套5隻，隻隻都企得穩陣，威武有型。&#13;<br> &#13;<br> 原價：$75&#13;<br> 特價$50</fontstyle></spanclass></p><p><spanclass><fontstyle>絕版蛋最後召集  &#13;<br> 老細執倉摷出已絕版倉底蛋，老套都奉勸各位：蘇州過後冇艇搭！</fontstyle></spanclass></p><p><spanclass><fontstyle>Q版機械人大戰  &#13;<br> 每隻約1吋高，一套六粒，兩年前買唔到，今日係時候！&#13;<br> &#13;<br> 原價：$60&#13;<br> 特價$25</fontstyle></spanclass></p><p><spanclass><fontstyle>彩虹化身俠  &#13;<br> 99年出產嘅彩虹化身俠，隻隻造型都超級正斗，真係好有特攝味道。&#13;<br> &#13;<br> 原價：$120&#13;<br> 特價$65</fontstyle></spanclass></p><p><spanclass><fontstyle>蛋迷想掃乜？  </fontstyle></spanclass></p><p><b> 收藏家開倉詳情</b> &#13;<br> 日期：今日起至10月31日&#13;<br> 時間：3:00pm-9:00pm（星期一至五）、1:00pm-8:00pm（星期六至日）&#13;<br> 地點：荃灣青山道215號華健樓1樓A室（近地鐵站B1出口）&#13;<br> 電話：24098887&#13;<br> 備註：購物滿$500方可使用信用卡</p></body></html>