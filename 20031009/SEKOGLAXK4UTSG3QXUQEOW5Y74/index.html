<html><header><meta charset="utf-8"><title>Canon入門DC新加扭擰芒</title></header><body><h1>Canon入門DC新加扭擰芒</h1><p>Canon部專業機300D叫好叫座，新一輪攻勢玩番入門級機種，呢部PowerShotA80承接舊型號A70嘅威勢，提升CCD像素外重加入扭擰LCD，吸引力強勁，再配埋新型號Printer，一次過晒冷畀你睇。&#13;<br>記者：許福合</p><p><spanclass><fontstyle>270度轉向LCD  &#13;<br> A80與近期推出嘅幾部所謂「入門機」一樣，已經有400萬像素，3倍光學變焦，個樣同之前嘅A70差唔多，不過就多咗個扭擰LCD，重可以有270度轉向，要拍攝特別角度或要玩自拍都非常好用，加埋識得分辨直度相片，影相時更加靈活自如。預設嘅拍攝模式一共有14款之多，如人像、風景及夜景等，亦有提供全手動模式，用家可自己話晒事。&#13;<br> </fontstyle></spanclass></p><p><spanclass><fontstyle>PictBridge打印機  &#13;<br> A80還可接駁支援PictBridge嘅打印機作直駁打印，而Canon就推出三款支援PictBridge打印機i905D、i865同i560。當中以i905D級數最高，解像度達4,800×1,200dpi，用嚟印相就最啱。而內置可讀CF、MS、MD、SM、SD及MMC讀卡器，配上內置2吋LCD，可直接揀相嚟印，非常方便，速度又快，印一張無邊4R相片則只需75秒，比熱昇華打印機還要快。&#13;<br> &#13;<br> CanonHK　查詢電話：21702888</fontstyle></spanclass></p></body></html>