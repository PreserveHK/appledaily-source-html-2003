<html><header><meta charset="utf-8"><title>小倉優子手巾仔護身</title></header><body><h1>小倉優子手巾仔護身</h1><p>日本有名嘅「妹系」水着女星小倉優子，個樣雖然好清純，但係影起水着寫真時都去得幾盡。原來小倉有時又好怕蝕底，兼且惜肉如金。早兩個星期佢被邀請做一日警署署長，着起套女警服畀記者影相，點知佢大部份時間都搵條公仔手巾遮住裙尾，慌死有人想拍佢嘅裙底春光咁。現場記者重因為唔抵得佢扮純情，同佢經理人嘈起上嚟㖭！</p></body></html>