<html><header><meta charset="utf-8"><title>飲食人誌：<br>入口即化日本松阪牛肉刺身</title></header><body><h1>飲食人誌：<br>入口即化日本松阪牛肉刺身</h1><p>沿着百德新街屈入不起眼的小巷，專營貴族級松阪牛肉的「有馬日式料理」就立於竹籬的另一端。坐落於鬧市中央，這裏環境特別清幽寧靜。傳統風格的黃木裝修加笑笑口惠比壽像，讓人心都溫和平靜下來，不似某些高價新派日本菜，冷冰冰「懶有格」，給你「唔敢亂走」的壓迫感。&#13;<br>記者：陳慧敏&#13;<br>攝影：伍慶泉、林栢鈞</p><p><spanclass><fontstyle>買起松阪牛全家  &#13;<br> 經營了有馬二十二年，貌似朱翁的老闆楊先生，可謂整個大和牛族的專家。年輕時的他在神戶唐人街開店，在市場認識了來買餸的松阪牛養殖人──大地主新關，成為家人般的莫逆之交。學會不少知識外，更可以特惠價購入這種藝術品，有時還可以親身進入拍賣場拍賣，絕對有品質保證。為了解釋牛的血族關係，他連我國五大族人特色都搬了出來：「就好似廣東人跟北京人膚質唔同咁，要有鬆化嘅牛肉，就係內分泌嘅問題，好嘅血緣影響最大。我啲牛肉全部都係來自呢個農場，而且我只會買其中嘅紋次郎血系，係牛族26個血系中頂級嘅一群，有晒出世紙先可以去中央屠宰，絕對係純種㗎！」&#13;<br> &#13;<br> <spanclass><fontstyle>絕不將貨就價  &#13;<br> 堅持賣優質食品是楊先生一直以來的信念，所以寧願提供幾乎冇得賺的富貴牛肉二人套餐，$1,280試勻松阪牛刺身、薄燒、鮑魚煮等，讓大家品嘗一下這種藝術性的美味，也絕不將貨就價。「這麼多年來，經歷過瘋牛症、經濟不景同SARS，我哋呢啲高級食府都經歷過唔少衝擊。好在有班熟客一直支持，有啲細個嗰時嚟食過，大個咗即使移咗民都會要帶埋啲仔女嚟食，啲仔女又帶埋啲仔女嚟喎，睇住佢哋三代同堂，都幾溫馨㗎！」就是這種溫馨感覺，讓楊先生寧願只是「入少啲貨」都不要將貨就價。言下之意就是，有錢都未必有得食。不過只要事前打個電話，有馬就絕對不會讓你失望！</fontstyle></spanclass></fontstyle></spanclass></p><p><spanclass><fontstyle>日本松阪牛肉刺身（$750）  &#13;<br> 楊先生教路，首三片牛肉只是用來「清喉嚨」，忌沾任何調味，也別細嚼慢嚥，果然，一片比一片濃的牛肉香自然充斥口腔入口即化，第四片才捲起點點蒜茸，沾點醬油，舔在舌尖的肉香自然提升，從此跌入松阪牛情網。</fontstyle></spanclass></p><p><spanclass><fontstyle>日本松阪牛肉薄燒（$780）  &#13;<br> 師傅在你面前把紋理分明的牛肉片在鐵板上燒，生熟程度由你定奪。最正食法是近三成熟就拿起來，配葱花、蒜茸等蘸料，或是配金菇菜、沾點小鹽吊味，吃在嘴裏，暖暖的又滑又細。</fontstyle></spanclass></p><p><spanclass><fontstyle>牛肉火鍋（美國牛肉$90；日本牛肉$220）  &#13;<br> 如果跟從日本傳統牛肉火鍋湯底，只得幾條海帶對港人而言實在太寡，豬骨、魚和麵豉三種湯底任君選擇，適合想試靚牛肉但又不敢生吃的你。（圖中是美國牛肉。）</fontstyle></spanclass></p><p><spanclass><fontstyle>鐵板紅蟹（$280/斤起）  &#13;<br> 甫一進門，魚缸內三隻兩斤重紅蟹已經非常搶眼。傳統日式食法是以酸甜汁去燒，啖啖肉之餘甚為醒胃。其次用蒜頭或椒鹽焗的作法，前者香口後者香辣，較配合港人口味，也為不錯之選。</fontstyle></spanclass></p><p><spanclass><fontstyle>季節刺身  &#13;<br> 秋刀魚刺身	（$90/條）&#13;<br> 池魚刺身	（$150/條）&#13;<br> 帶子刺身	（$60/客）&#13;<br> 海膽刺身	（$160/客）&#13;<br> 當造推介要等楊先生撞啱靚貨才會買，現在至11月是秋刀魚及池魚的當造季節。盛產秋刀魚的四國口味是清淡而不加調味，所以攻鼻的芥末就少用為妙。兩種魚只要以日本豉油加適量薑茸就好收手，前者鮮味非凡，後者肉質彈牙，一個味覺醒一個口感勁，任君選擇。</fontstyle></spanclass></p><p><spanclass><fontstyle>松阪牛貴價大起底：  &#13;<br> 在日本，松阪牛被視為一種藝術品。除了像貴族一樣有優質血緣外，牠們生活養尊處優，住冷/暖氣房、吃的是高級飼料、閒來喝喝啤酒聽聽音樂，還有專人為牠們做按摩。一般28至32個月大的牛最少重噸半，但松阪牛卻只得約六百公斤，足足少q；皮下脂肪少，且非常雪白，相對地，這批「咩風浪都未見過」的松阪牛可是容易受嚇的，屠宰的時候激烈掙扎的結果是肌肉收縮變韌，所以要經過後期加工，將牛肉間斷地放於攝氏2度及零下35度的溫度下兩個月，才能令牠們的纖維變軟，脂肪香味才能散發出來，質地又香又鬆化。</fontstyle></spanclass></p><p><spanclass><fontstyle>食客兩句：  </fontstyle></spanclass></p><p>有馬日本料理&#13;<br> 電話：25771050&#13;<br> 地址：銅鑼灣百德新街57號海華大廈地下&#13;<br> 營業時間：12:00nn-3:00pm；6:00pm-11:30pm</p></body></html>