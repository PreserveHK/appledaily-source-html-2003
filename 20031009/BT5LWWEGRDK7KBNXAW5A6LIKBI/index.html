<html><header><meta charset="utf-8"><title>SONY新CLIE打孖上以平取勝</title></header><body><h1>SONY新CLIE打孖上以平取勝</h1><p>10月Palm市場風起雲湧！上星期兩大PalmPDA生產商PalmOne及SONY前後腳於網頁上發表新機，香港代理都不敢怠慢，今個星期就齊齊開記招。不過SONY搶先一步，星期二就開記招，公布兩部新機CLIEPEG-TJ35/H及PEG-TJ25/H，比今日先開記招嘅PalmOne早兩日。而兩部新CLIE開售價都只係$2,180及$1,780，比以往SONYCLIE平上一大截！&#13;<br>記者：劉耀祥&#13;<br>攝影：楊錦文&#13;<br>ImageGirl：Kendy（CoolFactory）</p><p>猶如孖生兄弟的兩部新CLIETJ35及TJ25，在外形上有九成相似，睇落似乎難以分辨，不過其實都並唔難，因為只有TJ35才可播放MP3，所以機頂設有耳筒插位，一眼就睇得出邊部係大佬。兩部新機都以輕巧及纖薄為賣點，同樣只有11.9mm薄，與前一代的SJ系列分別頗大，但目標都一如SJ系列般指向入門級及多媒體用家。TJ35及TJ25以$2,180及$1,780應市，比以往SONY新CLIE的售價實在平很多，可能SONY眼見對手今次來勢洶洶，所以亦破例以平價出擊。</p><p><spanclass><fontstyle>JogDial移至中間  &#13;<br> 好多舊用家覺得CLIE好用的其中一個原因，就係其JogDial設計，尤其睇電子書或報紙時就更加幫得手，但係今次SONY在TJ系列就將標記JogDial移往中間，同樣都係用手指公「捽」，不過握機時就冇以前將成部機Hold住個感覺咁穩陣，好處係可以一隻手指控制晒四個方向，特別對左撇子用家就更加方便。而TJ系列其他「部位」都一樣全新設計，就好似機面蓋亦由以往直開式改為橫開式，兩款型號的質料及設計上亦有不同，當然係TJ35的質料好啲。另外觸控筆亦採用伸縮式，但係手感就冇固定嘅觸控筆咁好寫。</fontstyle></spanclass></p><p><spanclass><fontstyle>賽車Game掟彎順暢  &#13;<br> SONYCLIETJ35及TJ25都配備200MHz之處理器，兼且用上PalmOS5.2，運作速度明顯加快，玩賽車遊戲《GTA》，不論直路定過彎，畫面仍然未有絲毫窒礙。而色彩顯示亦一貫CLIE特色，光亮兼清晰。其中獨有MP3功能之TJ35，播放MP3程式由原廠開發之《AudioPlayer》，變為第三廠開發之《AeroPlayer》。點解有原廠唔用而用街外軟件，就真係不得而知了。每次香港SONY推出CLIE都會玩預訂，今次亦唔例外，由現時至10月10日喺網上預訂，都會有CLIE風褸、蒙恬筆手寫輸入軟件、CHOS中文系統及多功能手寫筆。最後一提就係TJ35隨機會附送收音機耳筒，唔想聽MP3都重有其他選擇。</fontstyle></spanclass></p><p><spanclass><fontstyle>SONYCLIEPEG-TJ35?TJ25Profile  &#13;<br> 作業系統：PalmOS5.2&#13;<br> 處理器：i.MXL200MHz&#13;<br> 記憶體：32MB（TJ35）?16MB（TJ25）&#13;<br> 顯示器：65,536色?320×320像素&#13;<br> 電池：內置鋰電池&#13;<br> 擴充卡：MemoryStickPro&#13;<br> 體積：75.3×110.1×11.9mm&#13;<br> 重量：140g&#13;<br> 查詢：23452966（SONYHK）</fontstyle></spanclass></p></body></html>