<html><header><meta charset="utf-8"><title>台灣猛踩騷　熱情最緊要<br>Eason即興扮張國榮唱歌　狂！</title></header><body><h1>台灣猛踩騷　熱情最緊要<br>Eason即興扮張國榮唱歌　狂！</h1><p>陳奕迅早前到台灣宣傳，在綵排一個現場表演前，即興唱了張國榮的《風繼續吹》，並學足張國榮的唱腔。陳奕迅認為對工作有熱情十分重要，而在他心目中，張國榮就是一個有表演熱情的歌星。</p><p>陳奕迅（Eason）早前去了台灣宣傳國語碟《黑白灰》，其中要在一個現場節目中表演，陳奕迅在綵排時即興唱了張國榮的《風繼續吹》，並以張國榮唱腔演繹，歌聲頗為相似。<br> &#13;<br> <spanclass>「肚餓就𤷪𤺧」 &#13;<br> Eason表示十分重視工作熱誠，在他心目中，張國榮就是一個很有表演熱情的歌星。而該片段會收輯在now.com.hk《陳奕迅音樂之旅》節目內播出。&#13;<br> Eason又謂很享受現場表演，他說：「如果冇咗liveshow，我諗我未必會錄碟，我點解鍾意做live？因為有啲嘢未必可以做得番。其實我份人好簡單，唯一係肚餓、攰就會好𤷪𤺧。」&#13;<br> Eason在台灣期間不停趕通告，睡也沒覺好，但他毫不介意，Eason說：「喺台灣宣傳，同一個問題要答好多次，我已經習慣咗，因為係推廣緊自己，講多幾次都唔緊要，反正我都好鍾意講嘢。」<br> &#13;<br> <spanclass>「我唔係天才」 &#13;<br> 在訪間中，Eason自言是個樂觀的人，他說：「過咗去嘅係歷史，冇得返轉頭，我會講以前，冇乜嘢面對唔到，過咗去始終都要面對，唔開心嘅嘢我好快唔記得。我最唔開心嘅，係大家太輕視咗一啲嘢，譬如唱歌，有人會話『得啦，佢識㗎啦，識執生㗎啦』，我唔係天才，所以一定要做好十足準備，有十足嘅把握先至做。」</spanclass></spanclass></p></body></html>