<html><header><meta charset="utf-8"><title>松松內地表演　Fans上台擄人</title></header><body><h1>松松內地表演　Fans上台擄人</h1><p>陳松伶日前到內地登台時，幾乎被人當場擄走，話說表演中途，一名男fans忽然衝上台拉着松松不放，說要帶松松返回自己家中。當時松松被嚇得不知所措，最後要勞煩公安為她解圍。</p><p>陳松伶日前應內地一集團邀請，到東莞為該公司舉行的慶祝活動擔任表演嘉賓，在場數以千計的觀眾不但像《勁歌金曲》的fans般熱情，更有人瘋狂到企圖強搶松松回家。<br> &#13;<br> <spanclass>驚到唔識反應 &#13;<br> 松松日前回想起此事時說：「當晚我唱緊歌時，諗住走埋觀眾席同佢哋握手，點知有位仁兄竟然一手拉住我，話要帶我返佢屋企喎！佢係咁拉住唔肯放手，我真係驚到唔識反應，結果要五、六個公安幫我，先至解到圍。」&#13;<br> 而松松演出後隨即乘搭大會安排的直通專車返港，在途經清水灣道時，竟被警方設置的路障截停，指她乘坐的汽車沒有行車證，她說：「當時有成十個便裝同軍裝警察喺度，佢哋睇見車頭玻璃上冇貼行車證，就好禮貌咁同我講：『陳小姐，你知唔知你坐緊部車係冇行車證㗎？唔好意思，麻煩你喺度等等先，等我地call番總部查吓呢部車先。』」<br> &#13;<br> <spanclass>警員列隊歡送 &#13;<br> 松松續說：「大概幾分鐘後，佢哋忽然好恭敬咁走埋嚟猛同我道歉，話阻住我嘅時間真係唔好意思，然後企埋兩邊畀我走，好似列隊歡送我咁，搞到我一頭霧水。我忍唔住追問其中一個警察究竟係乜嘢一回事，後來佢哋話畀我知，原來我坐嗰部車係屬於國務院嘅，有關車輛資料屬於國家機密，所以係唔似得其他車咁，要喺車頭玻璃貼上行車證，真係唔講唔知。」&#13;<br> 撰文：戴彩煥</spanclass></spanclass></p></body></html>