<html><header><meta charset="utf-8"><title>ComeMon全鋁LCD黑白出場</title></header><body><h1>ComeMon全鋁LCD黑白出場</h1><p>LCD已經成為現今家庭電腦指定裝備，除了質素要強之外，外形亦都係用家考慮因素，ComeMon日前就推出兩款15吋LCD顯示器，外形一黑一白的L15CD及L15CM，以全鋁質料製造，令整體金屬感加強。功能上亦各有千秋，以配合不同用家需要，兩機同備600:1對比度、300cd/m。而L15CD主打注重影像用家，設有DVI輸入，紅、綠、藍三色均獨立輸入，配合TDMS技術，令頻寬達330MHz，對要求高質影像的用家就啱晒。&#13;<br> L15CM則主攻多媒體用家，皆因L15CM備有S-Video及AV輸入，以後家中的DVD、錄影機及遊戲機就唔再係電視機獨佔，接駁至L15CM一樣可以繼續玩餐飽、睇餐飽。兩款LCD售價為$2,280，相信都會令唔少換機用家心郁郁。&#13;<br> &#13;<br> 記者：劉耀祥&#13;<br> 查詢：28110839（ComeMon）</p></body></html>