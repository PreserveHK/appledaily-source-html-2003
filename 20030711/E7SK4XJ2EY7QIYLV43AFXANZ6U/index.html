<html><header><meta charset="utf-8"><title>離開黃柏高　誓攀高峯<br>安仔過千萬跳槽Sammi恭賀</title></header><body><h1>離開黃柏高　誓攀高峯<br>安仔過千萬跳槽Sammi恭賀</h1><p>許志安昨正式離開黃柏高旗下，以過千萬加盟M8經理人公司，安仔寄望在新公司表現會比以前更好。新公司送上一部靚車，不過又豈及鄭秀文（Sammi）致電恭喜來得溫馨？</p><p>許志安昨天穿上紅色西裝、紫色恤衫，於尖沙嘴洲際酒店舉行記者會，由鄭裕玲做司儀，宣布安仔續約正東唱片公司，並與M8經理人公司合作。M8主席戴榮添表示以過千萬元與安仔簽約兩年，會為安仔發展中國市場，及積極向電影發展，已安排他與張栢芝和朱茵等合作。<br> &#13;<br> <spanclass>愉快中分手 &#13;<br> 新經理人公司還送出一部七位數字的限量版LandRover七十年代警用車給安仔，盡顯誠意。&#13;<br> 安仔離開舊經理人黃柏高（Paco）前傳聞多多，安仔昨謂雙方是在愉快情況下分手，他說：「今日我睇到報紙佢都有恭喜我，只可以講佢係我一世恩人，佢真係好錫我，唔係好似傳聞中唔開心咁分手。今日冇請佢嚟，係因為我都要顧佢感受。」&#13;<br> 但安仔言談間卻令人覺得Paco未為他創出高峯，問他是否有這種感覺，他說：「我唔識講！正東同我有共識，好尊重我嘅意見。電影方面，以往遠差於音樂嘅成績，M8可以喺廣告同電影幫到我，相信會好過以前，我好有信心。」<br> &#13;<br> <spanclass>派代表贈興 &#13;<br> 鄭秀文（Sammi）的經理人郭啟華亦有到場支持，問他是否代表Sammi而來時，安仔說：「佢（郭啟華）以前係我經理人呀！」問他Sammi有沒有致電恭喜，安仔說：「當然有恭喜啦！」&#13;<br> 採訪、攝影：王連連</spanclass></spanclass></p></body></html>