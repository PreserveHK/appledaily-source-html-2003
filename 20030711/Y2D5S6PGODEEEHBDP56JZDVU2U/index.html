<html><header><meta charset="utf-8"><title>新車速報：<br>本田Element去沙灘最啱</title></header><body><h1>新車速報：<br>本田Element去沙灘最啱</h1><p>新近推出嘅本田Element，擺明車馬係廠方專攻北美市場嘅新車款；不但如此，此車更回流日本，響當地市場重成為搶手貨呢！而向來甚具生意頭腦嘅本港獨立車行，更特別從日本運來Element抵港，據聞重係暫時全港唯一一部㖭！想買部獨特又實用SUV嘅你，不妨考慮吓噃！&#13;<br>&#13;<br>記者、攝影：何志強　ImageGirl：Wendy&#13;<br>逢星期一至日出版</p><p><spanclass><fontstyle>方匣子造型突出  &#13;<br> 起初看見相片，以為本田Element嘅車身尺碼與日產Cube差唔多；但當看見真車時，卻發覺其尺碼與同廠嘅CR-V不遑多讓。與一般本田汽車唔同，Element走粗獷豪邁路線，車身周圍用上保護性極強嘅防撞膠邊，望落每隻車門、每塊沙板都係隨時可以拆走似的。兩邊車門為對開式設計，上落十分方便快捷。而把兩道車門打開後，感覺極度開揚。至於尾門分上下兩部份開啟，造型頗佳，而且於提存尾廂行李時帶來不少方便呢！</fontstyle></spanclass></p><p><br> &#13;<br> <spanclass><fontstyle>車廂布局靈活多變  &#13;<br> 一如其他本田車系，Element嘅車廂空間闊落舒適，而且座位變化多端，單係後座就已經可以前後移動，又可以完全摺起，車廂地台更加係完全平坦，方便乘客走來走去。至於表板鋪排，則有啲似早前推出嘅Mobilio，望落非常趨時吸引；另外，車廂周圍用上防水物料，包括座椅及地台，咁就算揸住佢去沙灘玩都唔怕弄污車廂啦！</fontstyle></spanclass></p><p><CENTER> ■車身左右無柱式外摺車門設計，無論身處前排或後排，同樣易於上落。</CENTER> </p><p><CENTER> ■車廂陳設盡見一派RVFeel，採用物料更屬防水配搭。</CENTER> </p><p><CENTER> ■兩排座椅除可組合成闊大卧鋪外，尾排更可收摺起，令尾廂容量倍增。</CENTER> </p><p><br> &#13;<br> <spanclass><fontstyle>動力輸出足操控似房車  &#13;<br> 本田Element係以一台輔有廠方近期最出位嘅i-VTEC技術的2.4公升引擎，作為動力主要來源，最大馬力高達160匹，用以驅動呢部SUV可謂係完全無問題，加速起步都有唔錯表現；而一套4前速自動波箱，轉檔表現順滑，而且反應頗快呢！至於操控方面，別以為Element外表豪邁，兼備有四驅系統，揸起上嚟會「論論盡盡」；相反，由前輪麥花臣支柱及後輪雙搖臂組成嘅懸掛系統，反應絕能與豪華房車相比，喺公路上極度穩定，就算入彎時亦沒有太大傾幅出現。</fontstyle></spanclass></p><p><spanclass><fontstyle>記者試車後有何評價  &#13;<br> 一部全新概念嘅多用途RV，方匣子造型突出見個性，配用一台2.4公升i-VTEC偈及RealTime四驅裝置，既好力又可以攀爬較崎嶇山道，而車廂用料重係防水設計，好啱戶外同水上活動㗎！</fontstyle></spanclass></p><p><spanclass><fontstyle>附加裝備應有盡有  &#13;<br> 原身光滑如一個大型方匣子嘅Element，原來廠方早有準備一系列戶外RV配件，既有車頂行李架，又有戶外用餐桌及座椅，重有大口徑尾喉、四輪擋泥板，還有防水座墊任君選擇㗎！</fontstyle></spanclass></p><p><spanclass><fontstyle>本田Element2.44WD規格  &#13;<br> 引擎：2354cc直4DOHC&#13;<br> 馬力：160ps/5500rpm&#13;<br> 扭力：22.2kgm/4500rpm&#13;<br> 傳動：4前速自動波，可變四驅&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：215/70R16GoodyearWranglerHP&#13;<br> 尺碼：4300×1815×1790mm&#13;<br> 軸距：2575mm；車重：1560kg&#13;<br> 平均耗油：10.6km/L&#13;<br> 新車售價：約港幣30萬起&#13;<br> 車輛提供：AutoGallery（28388187）</fontstyle></spanclass></p></body></html>