<html><header><meta charset="utf-8"><title>球迷支持港隊鬥皇馬</title></header><body><h1>球迷支持港隊鬥皇馬</h1><p>【本報訊】前日傳出足總有意改派香港隊，在下月八日「單挑」皇家馬德里的消息，獲得廣大香港球迷回應，表示支持。&#13;<br> 一名長期支持香港隊的球迷電郵上寫着：「本人好希望足總可以用港隊出戰皇馬，因為既然中國方面未能派出最佳陣容，與其睇中國二線球員，不如用回自己本地球員，希望足總能認真考慮。」<br> &#13;<br> <spanclass>外援代表港隊冇意義 &#13;<br> 另一位署名香港隊忠實Fans的讀者：「我一向有睇賀歲足球賽，年年都係外援代表香港踢，覺得冇意義之餘，比賽亦好沉悶。所以我認為如果皇馬可以在港對香港隊，不論賽果如何，我覺得香港球員和球迷都會無上光榮。」<br> &#13;<br> <spanclass>港人睇港隊更受落 &#13;<br> 同樣來自一名香港隊球迷：「用中國隊，除了要花大筆金錢邀請他們來港外，我相信港人睇港隊會更受落，希望足總領導人可以想一想用港隊應戰。」</spanclass></spanclass></p></body></html>