<html><header><meta charset="utf-8"><title>與周汶錡親熱完再下一城<br>吳嘉龍親近蔣怡老竇Check實</title></header><body><h1>與周汶錡親熱完再下一城<br>吳嘉龍親近蔣怡老竇Check實</h1><p>吳耀漢兒子吳嘉龍早前與名模周汶錡親密地拍攝廣告後，傳出緋聞，昨日他與靚女模特兒蔣怡穿上禮服婚紗拍廣告，可謂豔福不淺。吳嘉龍坦言現在沒有女友，又表示其父吳耀漢忠告他不要心急拍拖。</p><p>早前夥拍周汶錡拍攝廣告而傳緋聞的吳耀漢兒子吳嘉龍，昨日與名模蔣怡（CoCo）為「俏佳人」婚紗首度拍攝廣告照。<br> &#13;<br> <spanclass>羨慕父母恩愛 &#13;<br> 吳嘉龍表示第一次穿起禮服拍攝婚紗照，感覺很奇怪，他說：「平時多數着sporty嘅衫，所以着禮服嘅感覺會老晒。」他自言現在沒有女友，他說：「父母冇催我結婚，daddy成日同我講，話唔使咁心急。佢哋成日check住我，希望我唔好拍拖住。」&#13;<br> 吳嘉龍又表示希望女友是混血兒，他說：「咁樣大家容易溝通啲，我自己係一個浪漫、着重承諾嘅人，希望結婚真係可以一生一世，好似父母結咗婚成三十七年重咁好。」&#13;<br> 問CoCo有否結婚計劃？她說：「雖然第一次影婚紗相，不過我冇結婚衝動。自己年紀雖然唔係好細，但係思想重未成熟，所以同Dickson（男友翁狄森）未有咁快結婚，唔會閃電結婚㗎。」<br> &#13;<br> <spanclass>騎象結婚得意 &#13;<br> 談到夢想婚禮是怎樣？CoCo說：「我諗自己結婚時係唔會影婚紗相，希望可以同另一半遠走高飛，偷偷哋搞掂，唔希望搞大。」&#13;<br> 昨日CoCo拍照時，與十多隻毛公仔合照。CoCo十分喜愛小動物，問她會否到動物園行婚禮，她笑言：「都係一個好好嘅提議，如果可以騎大象結婚，都會幾得意。」&#13;<br> 採訪、攝影：JessicaNgan</spanclass></spanclass></p></body></html>