<html><header><meta charset="utf-8"><title>Ashanti騎大象踩扁MEGUMI</title></header><body><h1>Ashanti騎大象踩扁MEGUMI</h1><p>美國好多黑人女歌手除咗有歌藝之外，亦有一副好身材，近年嘅表表者當然係二十二歲嘅Ashanti啦。<br> &#13;<br> <spanclass>泳裝夠火辣 &#13;<br> Ashanti為咗配合佢新碟《ChapterII》入面好火辣嘅歌曲，特別拍咗一輯勁惹火嘅性感泳衣相嚟益吓大家，佢重玩埋騎大象㖭，即時令我諗番起早排日本女星MEGUMI喺寫真集入面亦玩過騎馬，但相比之下，MEGUMI真係小巫見大巫喇！難怪《ChapterII》一推出即成大碟榜冠軍。<br> &#13;<br> <spanclass>奪獎獲認同 &#13;<br> 入行冇耐就獲力捧嘅Ashanti，難免招惹其他人眼紅，最近佢喺《SoulTrain》主辦嘅騷靈女藝人頒獎典禮入面，奪得最高榮譽「全年最佳藝人」大獎，不過當時好多樂迷都認為Ashanti未夠班攞呢個獎，重有成超過二萬八千個網友簽名反對大會頒個獎畀佢㖭！&#13;<br> 不過Ashanti之後又喺美國音樂大獎入面攞咗「最佳HipHop/R&amp;B新人」同「最佳流行/搖滾新人」兩個獎，亦喺今屆Nickelodeon兒童選舉頒獎禮入面攞咗「最喜愛女歌手」獎，睇怕性感更上一層樓嘅Ashanti，會多咗唔少成年男fans。</spanclass></spanclass></p></body></html>