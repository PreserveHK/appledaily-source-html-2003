<html><header><meta charset="utf-8"><title>冇得做「今屆」港姐唔捨得<br>左慧琪嬌滴滴喝掂大狼狗</title></header><body><h1>冇得做「今屆」港姐唔捨得<br>左慧琪嬌滴滴喝掂大狼狗</h1><p>弱質纖纖的港姐亞軍左慧琪（Victoria）家中飼養了一頭狼狗，日前她與愛犬到公園散步。七歲的Yana聽到Victoria發號施令，即場表演跨欄絕技。對於新一屆港姐即將誕生，Victoria笑說：「好唔捨得，我唔可以再同人講我係今屆港姐喇！」</p><p>港姐亞軍左慧琪日前帶同愛犬Yana，到獅子山郊野公園散步。Victoria自言由細到大對大型犬隻情有獨鍾，她說：「可能daddy向來都養大狗，所以我都受佢感染。」&#13;<br> 談到愛犬，Victoria滔滔不絕說：「Yana已經七歲，好聽話，不過有時都會向我發脾氣。好似今朝佢咬住支大毛筆，以為係骨頭，跟住我鬧佢，佢有啲唔開心，𠵱家都有少少嬲我。」&#13;<br> 加入娛樂圈後，Victoria自言甚少時間陪Yana，但一有時間便會與男友帶Yana去行山，她說：「我每次去行山都會帶埋Yana去，我男友都好鍾意佢，覺得佢好乖。但係Yana好唔鍾意影相，影得太耐佢會好唔開心。」<br> &#13;<br> <spanclass>貪靚飼養蜥蜴 &#13;<br> Victoria原來飼養過很多不同種類的動物，其中蜥蜴更是她的最愛，她說：「我以前養過蜥蜴，因為覺得佢啲顏色好靚，又可以放喺膊頭度餵佢食嘢，好得意。」&#13;<br> 新一屆港姐即將誕生，即將卸任的Victoria自言有患得患失的感覺，她說：「好唔捨得，因為我唔可以再同人講我係今年嘅港姐，𠵱家我只可以同人講我係2002年港姐。」<br> &#13;<br> <spanclass>畀心機演新劇 &#13;<br> 回想起過去一年，Victoria表示得到的東西實在太多，特別是演出的機會及認識的朋友。最近她接拍無綫新劇《心慌心郁逐個捉》，飾演由外國回流返港女子，她說：「因為我中文唔係咁好，有機會拍劇我好開心，會好畀心機，而且個角色又好得意。」&#13;<br> 採訪：王崇穎　攝影：林德雄&#13;<br> 髮型：Philip（Rever-Galleria）</spanclass></spanclass></p></body></html>