<html><header><meta charset="utf-8"><title>打交　駁嘴　玩ICQ<br>野蠻Kary俾媽咪趕出家門</title></header><body><h1>打交　駁嘴　玩ICQ<br>野蠻Kary俾媽咪趕出家門</h1><p>今年十七歲的MiniCookies成員吳家穎（Kary），原來是家中大家姐，她曾因爭寵而與年紀相若的弟弟打交，遇有母親逆其意思時，更大發脾氣兼駁嘴，激到母親將她趕出家門為止，原來這都與她自小養成的野蠻性格有關。</p><p>外表活潑開朗的MiniCookies成員Kary，是家中的大家姐，在弟弟出世後，Kary因怕弟弟分薄父母對她的愛，所以在家中與弟弟勢不兩立，打交、互咬、扯頭髮樣樣出齊，Kary日前笑說：「因為嗰時成日覺得媽咪同爹哋偏心細佬，所以成日同細佬打交囉，後尾𠵱家五歲嘅細妹出世，我同細佬又聯手蝦細妹，真係好搞笑。雖然同細佬以前關係麻麻，但係佢今年會去外國讀書，所以我𠵱家真係好唔捨得佢。」<br> &#13;<br> <spanclass>着睡衣照樣走 &#13;<br> Kary的父親可說是一個「廿四孝爹哋」，凡事都有求必應，間接令到Kary成為家中的小霸王，Kary亦以野蠻、硬頸來形容童年時的自己。當Kary九歲的時候因為興玩ICQ，所以不時約同三五知己在網上傾偈，有次母親因為擔心Kary玩得太夜影響精神，所以就不許Kary繼續玩。但野蠻的Kary竟反駁母親，令到母親一怒之下趕她出家門，Kary說：「我細個真係好反叛，又硬頸，媽咪趕我出門口，我咪出囉，雖然當時係晚黑，而且我又淨係着住件睡衣，但係我寧願走落樓下公園仔匿埋都唔肯認錯。最後更要細佬落嚟叫返我上樓㖭，不過自此之後我就開始慢慢改過，𠵱家重學識遷就人同關心人㖭。」&#13;<br> 採訪：駱華齡</spanclass></p></body></html>