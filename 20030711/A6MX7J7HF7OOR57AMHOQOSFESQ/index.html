<html><header><meta charset="utf-8"><title>觀賞野生雀鳥用嘅數碼相機</title></header><body><h1>觀賞野生雀鳥用嘅數碼相機</h1><p>PENTAX上年五月推出一款似望遠鏡多過似數碼相機，最啱影風景、鳥類生態，係一部數碼化嘅望遠鏡。嚟緊八月會推出更新版DIGIBINODB200，除CCD提升至130萬像素及配備七倍光學變焦鏡外，更喺附送嘅16MBSD儲存咗53張野生鳥相片及50種雀仔叫聲。值得一提係感光度由ISO100至到1,600，日光日白或黃昏環境都影到，快門速度更有1/30至1/8,000，一躍而飛嘅雀鳥都影到，唯一可惜係唔設慢快門，想長時間曝光就唔得喇。日本預定8月22日派貨，售價約為三萬日圓（約港幣$2,000）。&#13;<br> 記者：徐影龍&#13;<br> &#13;<br> 相關網址：<ahref http:>www.pentax.co.jp/japan/news/2003/200337.html </ahref></p></body></html>