<html><header><meta charset="utf-8"><title>　　何秀蘭贏懵咗 - 李八方</title></header><body><h1>　　何秀蘭贏懵咗 - 李八方</h1><p>立法會議員何秀蘭唔知係咪俾區選勝利沖昏頭腦，定係日日要幫自己同公民起動、前綫謝票及開記者會，搞到噚日開立法會大會時老貓燒鬚。&#13;<br> 原本議程中有一項由經濟發展及勞工局局長葉澍堃提出嘅議案，而何秀蘭身為法案委員會主席，應該負責提交及宣讀有關法案嘅報告，點知輪到阿秀發言時，佢竟然好似唔清楚要做乜，勞動到主席范太提醒佢。何秀蘭惟有要求休會五分鐘，跟住猛咁「摷」手提電腦，好在搵番份講稿。八方知道何秀蘭噚日上午要連踩兩場記者會，前兩日又要周圍去謝票，但明年立法會選舉好快到，重烏眉瞌睡？因住葉國謙噬番轉頭呀，懵妹！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>