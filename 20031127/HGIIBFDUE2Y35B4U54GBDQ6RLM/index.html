<html><header><meta charset="utf-8"><title>　　國泰贊助馬會 - 李八方</title></header><body><h1>　　國泰贊助馬會 - 李八方</h1><p>有份贊助香港國際七人欖球賽及音樂劇的國泰航空，將於十二月首次贊助「最高級嘅體育活動」，就係做馬會今年嘅香港國際賽事指定航空公司。&#13;<br> 事關馬會要安排世界頂級練馬師、騎師及馬匹來港，有間航空公司贊助，易辦事好多，起碼唔會好似美商會搞維港匯咁，搵人送張機票都冇；而馬會亦好識做，當日其中一場賽事會以國泰航空命名。&#13;<br> 唔怪得八方噚日收到國泰旗下華民航空的猴年福字年曆時，發現裏面用咗馬頭圖案來提示賽馬日啦！八方都覺得奇怪，除咗馬會外，點解會有公司喺年曆度加上賽馬日提示，原來國泰係早有預謀嘅。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>