<html><header><meta charset="utf-8"><title>箍牙李奈英遇鹹濕張赫英語陪瞓</title></header><body><h1>箍牙李奈英遇鹹濕張赫英語陪瞓</h1><p>去過韓國旅行嘅朋友，都會同意當地人嘅英語水平同日本「有得揮」，而以成人學英文爆出笑話嘅題材，喺香港聽落好似好老套，但喺韓國就得到好大共鳴。所以張赫同李奈英嘅新片《完全征服英語》上映兩個禮拜都係韓片之冠，只係輸咗畀《22世紀殺人網絡３驚變世紀》少少。&#13;<br> <br> <spanclass>對靚老師起痰 &#13;<br> 除咗英文情意結，俊男美女加韓國人一向好受嘅瘋狂搞笑，亦係《完》片成功因素之一。套戲講張赫為同自細過咗美國嘅妹妹溝通，去補習社學英文，點知天生愛識女仔嘅佢，一見到來自澳洲嘅「搣時」樣靚身材正，就連阿妹個名係乜都唔記得，重膽粗粗用英文向人求婚。無獨有偶，箍牙四眼妹李奈英俾上司下令惡補英文，但同樣掛住𠝹仔，重要係越級挑戰追靚仔張赫。結局係點？當然係最老套嗰隻啦！&#13;<br> 話時話，我羅拉雖然未睇套戲，但淨睇預告片已經覺得張赫由《火山高校》同《開朗少女》嘅嚴肅佬，變身為搞笑好色鬼都幾掂。原來張赫做宣傳嗰時，都認過自己花心同鹹濕㗎！</spanclass></p></body></html>