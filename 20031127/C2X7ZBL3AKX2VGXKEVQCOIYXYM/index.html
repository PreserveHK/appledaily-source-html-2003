<html><header><meta charset="utf-8"><title>上司似追求其實性騷擾</title></header><body><h1>上司似追求其實性騷擾</h1><p>「個上司一直對佢好好，又當佢係朋友，之後重追求佢，又話希望同佢有性關係。」新婦女協進會組織外務幹事林慧霞曾處理的個案中，很多投訴人對處境感到困擾，但對於自己是否被性騷擾，卻感到疑惑。<br> &#13;<br> <spanclass>忍無可忍才投訴 &#13;<br> 「嗰個上司有時打去佢屋企，話自己好苦悶，喺電話另一邊發出呻吟聲，一邊自慰。」林慧霞說，最終女事主忍無可忍，聯絡該會求助，「如果容忍呢啲情況發生，第日只會愈嚟愈頻密。」她解釋，即使事發地點不在公司範圍內，但基於兩人上司下屬的關係，故此亦觸犯了《性別歧視條例》。&#13;<br> 「佔吓便宜、博吓懵，使死咩！」職工盟婦女委員會主席張麗霞認為，很多人不理解何謂性騷擾，「好似有意無意搭你膊頭，捉住你隻手做嘢咁，很多人都唔會出聲，直到情況愈嚟愈嚴重先會投訴。」&#13;<br> 張麗霞謂，即使僱員挺身，也未必有好下場，「試過有售貨員被個客非禮，老闆唔理，於是報警，點知個老闆問佢做乜未問過佢就報警，之後重將佢調職。」但她表示，上述個案中的僱主已違反應為員工提供「無威嚇工作環境」的平機會守則。&#13;<br> 本報記者</spanclass></p></body></html>