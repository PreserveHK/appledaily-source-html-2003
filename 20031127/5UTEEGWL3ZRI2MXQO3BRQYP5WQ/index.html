<html><header><meta charset="utf-8"><title>一味窩輪：和黃落後9914博得過</title></header><body><h1>一味窩輪：和黃落後9914博得過</h1><p>沙士疑雲，搞到個市跌過一陣，埋單計，恒指又有得升，期指更有高水19點。今日期指結算，結算過後，下月初或有機會炒上。10月同11月，都係月頭炒上。&#13;<br> 和黃（013）原地企響55.50元，兩日計埋只係升得50仙，而恒指則共升238點。博和黃追落後，可以揀啲Call輪搵食，正路對象係9914，明年1月到期，輪價31仙，溢價4.7%，槓桿率17.9倍，交投多，易買易賣。另外隻9757，明年3月夠鐘，輪價64仙，勝在溢價得3.2%，槓桿率冇咁大，但都有8.7倍，交投唔得旺係缺點。&#13;<br> 紅籌普遍有勢，中信泰富（267）則冇郁，平收17.45元。Call輪9646抵玩，明年3月到期，輪價24.4仙，溢價1.5%，槓桿率7.2倍。博正股上番18元，揸隻輪有兩成利潤到手。<br> &#13;<br> <spanclass>新地輪吼9095 &#13;<br> 地產股有番啲勢，4大地產股隻隻升，4大以外嘅信置（083），有人發功，升6.1%，信置暫時冇Call輪，新輪9322今日登場，明年11月到期，行使價4.40元，出爐後睇吓點。新地Call輪可以諗吓9095，明年4月到期，輪價69仙，溢價6.8%，槓桿率8.8倍。想買賣易，揀9118，明年5月到期，溢價13%，槓桿率12.8倍。長實Call輪揀9065，恒地（012）與新世界（017）暫時冇啱嘅對象。&#13;<br> 章　盛</spanclass></p></body></html>