<html><header><meta charset="utf-8"><title>40GB硬碟鋼板王MP3機</title></header><body><h1>40GB硬碟鋼板王MP3機</h1><p>硬碟型嘅MP3機，已經成為日本一股潮流，嚟緊11月底，日本將會推出一部「鋼板王」MP3機　──　GRANDISK（MDM-H550）；全金屬式機身，拋光金屬按鈕，機面重鑲咗四粒鋼釘，真係Metal感十足，不過最搞鬼係佢個音量鍵，大大個旋轉式控制鍵，擺明向Mac版iPod「致敬」！&#13;<br> 機身內置有一個40GB硬碟，可透過USB2.0的高速傳輸接口，從電腦下載WMA或MP3音樂，機身內置電池，純聽音樂可以玩到14小時；不過最令人心動者，係機身罕有地加入SD及MMC插口，可以用嚟抄、傳音樂及資料檔案，所以換句話說，有數碼相機人士，可以當埋佢係一部流動電子錢包（DigitalWallet），一機兩用！&#13;<br> 體積較iPod稍大，尺寸為78.9×122×26.5mm，重264克，對應Windows98嘅SE/Me/2000/XP系統，預計推出售價為54,800日圓，折算港幣約$3,562，都算合理。&#13;<br> &#13;<br> 記者：朱崇德</p></body></html>