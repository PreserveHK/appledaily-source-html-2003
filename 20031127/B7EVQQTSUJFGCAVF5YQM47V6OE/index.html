<html><header><meta charset="utf-8"><title>精明消費：<br>唔使$3000執齊裝備去打Golf</title></header><body><h1>精明消費：<br>唔使$3000執齊裝備去打Golf</h1><p>「嘩，你打Golf㗎，好High呀！」如果你有咁嘅反應，咁你真係好Out！𠵱家打Golf已經唔係甚麼遙不可及嘅高尚運動，事關政府有唔少Golf練習場，收費趨向平民化。今日就先帶大家去睇呢個Golf特賣場，執齊全副武裝落場玩都唔使3000蚊，初哥們重唔即時入貨？今個星期六、日咪有新節目囉！&#13;<br>&#13;<br>記者：張銘恩　攝影：蔡鴻雯&#13;<br>模特兒：Eddie（RichStrategy）&#13;<br>場地提供：CityGolfClub</p><p><spanclass><fontstyle>全副基本武裝埋單$2,967  &#13;<br> Cutter&amp;Buck間條Polo恤　特價$348　原價$580&#13;<br> Cutter&amp;Buck杏色斜布褲　特價$270　原價$460&#13;<br> Promor羊毛手套　特價每對$69　原價$110&#13;<br> CubilaGolf皮鞋　特價$290　原價$580&#13;<br> Primus高爾夫球桿連球袋套裝　特價$1,990　原價$5,950&#13;<br> （包3支木桿、9支鐵桿及1支推桿）</fontstyle></spanclass></p><p><spanclass><fontstyle>名牌球桿照減  &#13;<br> <b> HonmaLB606套桿</b> &#13;<br> 日本名牌Golf球桿，2星級數，鐵桿桿身含鈦金屬，既輕且硬，桿頭嘅金章，直頭係身份象徵，平到由五位數字跌至四位數字，唔買對唔住自己。</fontstyle></spanclass></p><p><b> HonmaBig-LB1星發球木桿</b> &#13;<br> 男女裝齊齊開心減價，迎接你的熱情擁抱。</p><p><spanclass><fontstyle>其他專業推介  &#13;<br> <b> Cutter&amp;Buck過頭笠風褸</b> &#13;<br> 美國牌子，闊袖設計方便揮桿動作，典型Golf格仔花，着上身打波，唔知會唔會特別「自我感覺良好」？</fontstyle></spanclass></p><p><b> PRO-AM女裝長袖Polo恤</b> &#13;<br> 一嚿水唔使，買嚟粗着都抵，始終係女裝，所以備有多個粉色選擇，落到場Sharp啲，人醒神啲，打波都準啲喇。</p><p><b> Promor女裝真皮手套</b> &#13;<br> 日本Promor軟皮手套，男裝有黑色，女士當然用高貴嘅白色，關節位採用彈性尼龍，令動作更加靈活，抵買之選。</p><p><b> adidas球鞋</b> &#13;<br> adidasGolf皮鞋，顏色啡×白，款式簡潔㩒興，有防水功能，濕地打波都唔使怕。</p><p><b> PrimusLadyBeginningSet</b> &#13;<br> 女士們唔使呷醋，女士專用美國PrimusLady同樣大減，一套BeginnerSet包括3支木桿、7支鐵桿及1支推桿，連埋1個靚靚紫色支架球袋，買少件大褸已經慳到番嚟。</p><p><b> 1個高球唔使$7</b> &#13;<br> 日本Onesider高爾夫球，一盒12個，平均每個六個六毫六，道具波都唔止啦。</p><p><spanclass><fontstyle>NikeGolf系列6折有交易  &#13;<br> Nike雖然唔係專生產高爾夫球運動用品嘅品牌，但旗下TigerWoods一人已足以令Nike喺Golf界又蜚聲國際，特賣場有少量Nike罕有減價，有心人睇啱請把握機會。&#13;<br> &#13;<br> <b> 尼龍大球桿袋</b> &#13;<br> 結構實淨，厚身棉墊，提供足夠保護給你嘅心愛球桿。</fontstyle></spanclass></p><p><b> 高爾夫球</b> &#13;<br> 不同種類迎合閣下不同需要及技術，有需要不妨問下店長的專業意見。</p><p><spanclass><fontstyle>趣致精品睇得又用得  &#13;<br> <b> PuttingMap</b> &#13;<br> 人造草皮，有長、短草設計，以及大、細洞各一，輕巧設計，摺起易收藏，一攤開就有得玩，Golf發燒友可以去到邊練到邊。</fontstyle></spanclass></p><p><b> 球桿保護公仔套</b> &#13;<br> 勁似TigerWoods的戰場好友多口老虎仔阿Frank，勁Cutie，見到就想攬下佢！</p><p><spanclass><fontstyle>政府練習場至啱初哥  &#13;<br> 用最平價買齊全副裝備，無理由到練習嗰陣要使一大筆，全港收費至平的場地，一定係政俯轄下的高球練習場，啱初哥練基本功。&#13;<br> 大埔船灣臨時高爾夫球練習場（26609222）&#13;<br> 備有發球球道、三桿筒及果嶺&#13;<br> &#13;<br> 屯門高爾夫球中心（24662600）&#13;<br> 備有發球球道及果嶺&#13;<br> &#13;<br> 和宜合道運動場（24298196）&#13;<br> 只備發球球道，現正進行維修，將於12月底重新啟用</fontstyle></spanclass></p><p><b> 收費</b> &#13;<br> 發球球道：每小時$12&#13;<br> 果嶺：每小時$12&#13;<br> 三桿洞：每半小時$30&#13;<br> 租用球桿：每日$12&#13;<br> 高球：每30個$12&#13;<br> &#13;<br> <b> MetroGolf特價場資料</b> &#13;<br> 時間：星期一至六11:00am至7:00pm&#13;<br> 地址：九龍灣常悅道9號企業廣場1期1樓3號舖&#13;<br> 電話：27932604</p></body></html>