<html><header><meta charset="utf-8"><title>　　冬冬唔敢搭的士 - 李八方</title></header><body><h1>　　冬冬唔敢搭的士 - 李八方</h1><p>老董一日在位，特區一日唔得安寧，不過特區政府都好努力改善形象嘅，好似呢幾日，各部門一有事，就開編輯簡報會，盡量透明，講多啲內情畀啲傳媒聽。數一數，星期二有三個，星期三有兩個，都算忽然活躍。&#13;<br> 冬冬一直比較好運，不過遇到啲專利同非專利巴士，的士同白牌之爭，佢大姐都唔敢怠慢，正如冬冬講，今日可能冇乜人識「白牌車」係乜嘢，因為呢啲都已成歷史。&#13;<br> 冬冬覺得呢啲問題，正如阿董覺得自己民望低嘅原因一樣，其實都因為經濟唔好所致，大家要爭生意實會躁，佢重話好鍾意聽到張文光話，啲的士司機同佢講最近生意好咗，叫大家搭多啲的士。但係冬冬自己就唔係好敢幫襯喇，事關佢次次一上車，啲的士佬都同佢呻生意差，叫佢幫吓手，搞到冬冬坐的士都坐到想喊就無謂咯。&#13;<br> （圖）的士生意唔好，冬冬怕班的士佬嘈，唔敢上車。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>