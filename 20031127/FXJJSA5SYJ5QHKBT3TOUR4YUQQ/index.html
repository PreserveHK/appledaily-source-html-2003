<html><header><meta charset="utf-8"><title>當年貪污總警司棄座駕返鄉<br>梁詠琪坐葛柏絕版車$500一粒鐘</title></header><body><h1>當年貪污總警司棄座駕返鄉<br>梁詠琪坐葛柏絕版車$500一粒鐘</h1><p>梁詠琪（GiGi）昨日拍攝新歌MV時，出動了一輛有四十年歷史的古董車，該車當年為貪污外籍總警司葛柏擁有，其後流落到租車公司手上，出產的車廠亦已經結業。而此車的租車費為每小時五百元。</p><p>梁詠琪昨日到西貢龍蝦灣拍攝新歌《再上車》MV，並出動了一輛有四十年歷史的黑色Humber古董車拍攝，原來此車曾由貪污外籍總警司葛柏所擁有，但自他被捕後就由一租車公司擁有。<br> &#13;<br> <spanclass>沒有行車證&#13;<br> 得個樣睇得唔揸得 &#13;<br> 該古董車很多零件已不符合運輸署的規定，故未有行車證，不能在路面行駛，要由拖車拖到拍攝場地。由於無綫方面與租車公司相熟，故可以優惠價三千元租用六小時。GiGi昨日一見古董車即顯得十分好奇，不時詢問工作人員有關此車的歷史。由於此MV沒有男主角，故GiGi全程都要與古董車做對手戲，她笑說：「架車變咗男主角。」</spanclass></p><p><spanclass>人間有希望&#13;<br> 情路上跌倒再嚟過 &#13;<br> 《再上車》是由GiGi作曲，她透露《再》歌就正如她作曲、鄭秀文主唱的《落錯車》的延續，歌曲內容是帶有勉勵意思，無論在愛情路上遇到幾多挫折，都有機會再找到合適對象。&#13;<br> 不過，當導演要求GiGi駕駛古董車時，她即時顯得戰戰兢兢，坐在車上要退後時，GiGi更緊張地問有沒有人在車後，她說：「因為呢架車係棍波，雖然我識揸，但我平日都只係揸自動波。我試過揸棍波車喺斜路度開唔到車，今次第一次揸古董車都驚驚哋，架車嘅車廠都冇咗，所以都怕整壞架車，頭先撻火都好似死火咁。」<br> &#13;<br> <spanclass>架車有段古&#13;<br> 從英國輾轉到法國 &#13;<br> 其實Humber本是英國車，遠在百多年前，英國汽車的產量位居世界第二，僅次美國，當時Humber更是數一數二的名牌車，同樣被列入名牌英國車行列的則有Austin、Hillman、Morris及Sunbeam等。但隨着英國汽車工業走下坡，同屬Rootes集團的Humber、Hillman、Singer及Sunbeam，在一九六○年賣給美國Chrysler，在一九七八年再被賣給法國的Peugeot。&#13;<br> 此外，GiGi對於有雜誌指她與楊千嬅出席活動時霸着VIP房，昨日勞氣說：「根本當日係我同千嬅一齊用間房，我用嗰時千嬅已經走咗，佢哋根本就諗定古仔，然後先再補相，我覺得好搞笑。佢哋又話我買衫要經理人畀錢，其實啲衫全部都有贊助唔使畀錢㗎。」&#13;<br> 採訪：駱華齡&#13;<br> 攝影：陳偉權</spanclass></spanclass></p></body></html>