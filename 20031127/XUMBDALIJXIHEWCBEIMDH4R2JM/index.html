<html><header><meta charset="utf-8"><title>新車速報：<br>現代Matrix韓風襲港</title></header><body><h1>新車速報：<br>現代Matrix韓風襲港</h1><p>韓國現代汽車重新打入香港市場，新代理對前景充滿信心，重率先引入一款走家庭RV路線嘅Matrix抵港；同樣以五門掀背包裝嘅Matrix，個子高大吸引，加上一台較傳統1.5公升偈更富動感嘅1.8公升引擎配搭，以唔到11萬嘅車價，開拓另類家庭車市場，委實百利而無一害㗎！	&#13;<br>記者、攝影：陳偉林</p><p>近年RV熱潮興起，唔少車廠響小車跟家庭車之間，開闢另類家庭RV市場，當中尤以日本車廠最為看重，難得靠近東瀛嘅韓國現代汽車，亦具備市場觸覺，響Getz車系中開發變種嘅Matrix型號，惹來車迷注目。</p><p><spanclass><fontstyle>名家手筆外形好吸引  &#13;<br> 看上去，呢部出自意大利賓利法連拿設計室手筆嘅Matrix，跟同廠Getz極為相似，惟前者具有一個高聳闊大嘅車廂，別有一番RV味道。&#13;<br> 流麗外形匹配時尚車頭設計，又有望落頗具神氣嘅車燈及霧燈組合，加埋原廠尾定翼連High-mount煞車燈，真係好吸引噃！</fontstyle></spanclass></p><p><spanclass><fontstyle>座艙闊落尾排多變  &#13;<br> 車廂兩排五座位設計，用上仿真皮配搭，格調高級豪邁，而兩排之間重有Walk-through嘅方便㖭！再者，後排座椅更可以獨立收摺，令尾廂空間倍增㗎！&#13;<br> 設備方面，既有齊電窗、門邊電鏡及電天窗外，還有原廠冷氣跟音響組合，而前排椅背重附有活動桌几，實用性不言而喻。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>1.8公升偈暢順有力  &#13;<br> 新代理引進全新Matrix，配用一台1.8公升偈跟4前速自動波，明顯起跑加速有力，而歐式底盤配搭穩紮吸震力度軟硬適中，走彎循迹性亦見不俗，用嚟日常代步或搬運多件行李時，都好切合需要㗎！</fontstyle></spanclass></p><p><spanclass><fontstyle>現代Matrix1.8規格  &#13;<br> 引擎：1795cc直4DOHC&#13;<br> 馬力：126ps/6000rpm&#13;<br> 扭力：16.5kgm/4500rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：205/55R15　HankookOptimoK406&#13;<br> 尺碼：4025×1740×1685mm&#13;<br> 軸距：2600mm&#13;<br> 車重：1120kg起&#13;<br> 極速：170km/h&#13;<br> 車輛提供：現代香港&#13;<br> 電話：&#13;<br> 28957312（11月28日前）&#13;<br> 34288288（11月28日後）</fontstyle></spanclass></p><p><spanclass><fontstyle>記者評語：闊落車廂好實用  &#13;<br> 新車走RV路線，特別配搭有高聳車廂，令乘客坐得格外舒適之餘，兩排之間既有Walk-through方便，而將尾排收摺起，重騰出好闊落嘅車廂空間；配用一台1.8公升引擎，起跑加速表現好力又暢順。雖然牌費支出稍高，但以唔到11萬嘅車價便可擁有，倒有一定號召力。</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>豐田CorollaVerso  &#13;<br> 引擎：1794cc直4DOHC&#13;<br> 馬力：135ps/6000rpm&#13;<br> 扭力：17.3kgm/4200rpm&#13;<br> 尺碼：4240×1695×1610mm&#13;<br> 軸距：2600mm；車重：1210kg&#13;<br> 新車售價：$169,000&#13;<br> 查詢：皇冠汽車（28661020）&#13;<br> 評語：有別傳統家庭車嘅五座位RV設計，坐得格外闊落之餘，設備講究又吸引，尾廂重好實用㖭！</fontstyle></spanclass></fontstyle></spanclass></p></body></html>