<html><header><meta charset="utf-8"><title>701收料站：廣興可能有驚喜</title></header><body><h1>701收料站：廣興可能有驚喜</h1><p>紡織股噚日一齊反彈，其中最勁係德永佳（321），大升7.34%，收5.85元，其餘冠華國際（539）、福田實業（420）同埋魏橋紡織（2698）都錄得不俗升幅。&#13;<br> 經紀陳話，今日公布中期業績的廣興國際（1131），據講業績表現好好，可能有意外驚喜。&#13;<br> 不過，當小初睇真啲，則發現廣興幾乎係噚日唯一唔升嘅紡織股，跌1.82%，收1.62元，成交金額388.5萬元。&#13;<br> 經紀陳解釋，好多紡織股早前因為棉價上升影響，股價回落幅度唔細，就算噚日股價回升，仍然比起高位有一段距離，至於廣興現價因同52周高位1.75元相差唔遠，反彈力度當然稍弱，但如果今日公布業績靚仔，表現將脫胎換骨，其實隻股今時唔同往日，聽講有個基金坐咗唔少貨，而且經常增持，估計今次有人點都會做番一場好戲。&#13;<br> 另外，經紀黃提及中期業績由盈轉虧的神州數碼（861），佢話隻股虧損主要來自上半年所作的撥備，下半年業績其實已經好轉，唔應該睇得太淡。&#13;<br> 慕容小初</p></body></html>