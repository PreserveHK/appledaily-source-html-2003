<html><header><meta charset="utf-8"><title>馮仁昭四圍超：<br>人氣女星忘記負心醜男專心服侍老闆</title></header><body><h1>馮仁昭四圍超：<br>人氣女星忘記負心醜男專心服侍老闆</h1><p>其貌不揚嘅男歌星就出晒名風流，之不過佢呢兩年發展都算唔錯，但係感情生活就幾混亂，原本佢都有個紅歌星女友，只可惜佢唔識珍惜，令對方一次又一次死心，結果就梗係分手收場啦。不過男歌星之前喺寶島都傷得一位女歌星好慘，呢位女歌星喺寶島唱歌發展唔係咁掂，後來俾一位電影公司老闆睇中，力捧佢上位，𠵱家呢位女藝人歌影兩忙，都算吐氣揚眉。<br> &#13;<br> <spanclass>新歡治情傷 &#13;<br> 女歌星偶然都會碰番呢位負心舊情人，但佢都幾大方，冇怪過佢，因明知男歌星咁多情，分手係遲早嘅事，再加上女歌星已經有咗新戀情，佢個老細男友對佢都唔錯，以前啲唔開心就一早忘記晒喇！<br> &#13;<br> <spanclass>陳文媛怕色魔要人陪 &#13;<br> 陳文媛（BoBo）噚日出席喺港台舉行嘅《執法群英I》祝捷記者會，港台同時揭曉「十大哄動案件選舉」結果，BoBo話最記得就係屯門色魔同HelloKitty藏頭案，佢話：「我覺得女仔都係要特別小心，收工都會叫啲男同事陪我去攞車，安全啲嘛。」不如叫佢個緋聞男友陳冠希接送，咪唔使怕囉。</spanclass></spanclass></p><p><spanclass>周杰倫難過李小龍癮 &#13;<br> 周杰倫好鍾意李小龍，佢曾經講過可以唔收錢演電影《李小龍傳》，但日前有報道指李小龍個女李香凝覺得周杰倫形象花弗唔適合，周杰倫所屬唱片公司總經理楊峻榮噚日話：「我們只有時間演《頭文字D》。」睇嚟周杰倫暫時只可以喺演唱會上扮吓李小龍滿足一吓自己！<br> &#13;<br> <spanclass>張燊悅重人氣唔要錢 &#13;<br> 張燊悅噚日出席港台活動，佢話自從同倪震做咗商台節目之後，令佢損失咗六位數字嘅外快，佢話：「咁我差唔多晚晚都要做節目，有好多人搵我登台拍劇，都要推咗，咁冇話值唔值得嘅，有啲人去咗內地拍劇搞到人氣暴跌，我就寧願保持人氣。」但係佢做呢個節目都唔見得人氣好咗好多，不如搵下錢好過啦。<br> &#13;<br> <spanclass>范曉萱結束五年情？ &#13;<br> 范曉萱同男友周俊偉盛傳分手，記者噚日打電話畀周俊偉，佢用國語話：「我沒有必要把私人的事跟大家講，媒體愛怎麼講就怎麼講，我不會去理會和回應的。」周俊偉唔肯正面回應分手事件，希望呢段情重有得救啦，話晒佢哋一齊都五年啦！</spanclass></spanclass></spanclass></p><p><spanclass>嘉碧儀勤學中文助拍劇 &#13;<br> 嘉碧儀噚日返咗將軍澳電視廣播城拍新劇《我師父係黃飛鴻》，見佢喺度狂咪劇本，原來嘉碧儀已經唔使再用拼音繙譯成英文咁睇，佢話：「我拍完《青出於藍》後都識睇咗好多中文字，不過我多數都係有邊讀邊，有字讀字咁，以前大學都讀過兩年國語㗎，𠵱家都睇多好多報紙學中文。」嘉碧儀咁勤力肯學，無綫應該畀多啲機會呢啲年輕人啦！<br> &#13;<br> <spanclass>馬清揚怕囡囡變欣宜 &#13;<br> 熱愛賽車嘅大生銀行家族成員馬清揚，喺本月初成為澳門舉行嘅「第一屆新鴻基金融集團香港車會路車錦標賽」冠軍，噚日有關方面舉行頒獎儀式。被問到太太同女兒嘅近況，佢就話：「太太已經完全收晒身，個女𠵱家十四磅，好易湊，但係醫生就話佢係超磅BB，要減肥。」問佢驚唔驚個女肥到好似欣宜咁？佢聽到之後即刻話：「如果係就大鑊啦！」</spanclass></spanclass></p></body></html>