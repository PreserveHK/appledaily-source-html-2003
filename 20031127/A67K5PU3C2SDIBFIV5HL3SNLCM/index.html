<html><header><meta charset="utf-8"><title>P4All-In-One底板夠抵用&#13;<br></title></header><body><h1>P4All-In-One底板夠抵用&#13;<br></h1><p>呢個星期腦場冇乜特別產品現身，人流又唔多，最近要買料砌機嘅話，正係時候行番轉腦場執平貨，定有斬獲！&#13;<br>記者、攝影：許福合&#13;<br>&#13;<br>AtechSystemCo.&#13;<br>地址：深水埗高登電腦中心97號A&#13;<br>查詢電話：27253389</p><p><spanclass><fontstyle>平價P4底板$460  &#13;<br> 功能齊全嘅產品都唔一定貴，2theMAX呢塊P4MKIP4底板內置晒顯示、LAN同音效功能，唔使再花幾百買卡，既慳錢，又可以留番PCI槽用其他功能卡，而且唔使5嚿，只係$460就有交易，平價砌機必選。</fontstyle></spanclass></p><p><spanclass><fontstyle>靜音火牛$310  &#13;<br> 經常聽到有腦友話電腦唔穩定，又搵唔出原因，其實問題可能出喺火牛身上，唔夠火力電腦就會變得儍儍哋，𠵱家買隻「足秤」嘅火牛都唔貴，呢隻380W嘅牛魔王HE320就只要$310，加上比一般火牛靜，大小機箱都啱使。</fontstyle></spanclass></p><p><spanclass><fontstyle>4色風扇$85  &#13;<br> 呢款機箱風扇賣到$85有乜特別？原來喺4隻角當通電時會透出彩光，並且可以監察溫度或電壓，而降溫能力比一般風扇強，細機箱一把都夠晒，慳番唔少！</fontstyle></spanclass></p></body></html>