<html><header><meta charset="utf-8"><title>名人試車：<br>著名車手關兆昌富豪XC90表現佳</title></header><body><h1>名人試車：<br>著名車手關兆昌富豪XC90表現佳</h1><p>一眾車迷期待已久嘅富豪XC90，最近終在港正式推出；新車各方面都突破瑞典富豪車廠一貫傳統，並以全新設計概念示人。為讓大家對新車有更深入認識，我哋特別搵嚟本港著名車手關兆昌（CharlesKwan），為大家測試呢款全新XC90；當中闊落車廂空間及出色性能表現，更令Charles對其讚不絕口㖭！&#13;<br>記者：李志強&#13;<br>攝影：陳偉強</p><p>近年，世界各地都興起咗一股CitySUV熱潮，各大車廠都紛紛推出新車，以饗車迷需求；然而，瑞典富豪汽車（Volvo）亦不甘後人，於2001年下半年推出以全新設計概念示人嘅XC90，備受車迷追捧之餘，而且重榮獲多個獎項㖭！</p><p><spanclass><fontstyle>突出造型富魅力  &#13;<br> 「當我第一眼見到全新富豪XC90嗰陣，可以話係有種眼前一亮嘅感覺，事關部車望落去不但擁有圓潤流暢嘅車身線條，一對好有神氣及照明度十足嘅大燈，響闊大鬼面罩襯托下，又不失一份年輕活力感，加埋頗為美觀嘅車尾設計及尾燈組合，更能顯現出自家一份獨特個性，又能凸顯出一份CitySUV嘅應有剛強形象呢！不過，最重要都係部車易睇位，無論倒後泊車，又或者係響鬧市中穿梭往還，都變得方便又安心。」Charles笑着說。</fontstyle></spanclass></p><p>座艙闊落坐得舒適<spanclass><fontstyle>  &#13;<br> 至於車廂方面，Charles就覺得全新富豪XC90喺空間感上做得唔錯：「XC90嘅車廂布局，明顯要比傳統嘅富豪汽車，來得更具時尚味道，而前後三排座椅嘅乘客（尤其係中排），無論係頭部或腿部都有充裕嘅空間感，載滿七名乘客都唔會覺得擠迫，加埋齊全車廂設備，享受更見愜意；就連新車嘅表板鋪排，亦見資料豐富又易讀㗎！」另一方面，堅固嘅車架結構、多套三點式安全帶、前後六個安全氣袋連充氣簾幕組合等配搭，Charles都認為能夠充份保障到乘客嘅安全；而中排座椅更設有兒童安全座椅，亦顯現出廠方對用家係幾咁照顧周到呢！</fontstyle></spanclass></p><p><spanclass><fontstyle>引擎好力懸掛出色  &#13;<br> 試車路程雖然唔係太遠，但途經嘅路段有筆直嘅東區走廊、陡斜嘅柴灣道，同埋迂迴曲折嘅石澳道，此舉能測試出車子響不同路段嘅表現；試車時Charles對車子嘅表現評價甚高，一台附有Turbo裝置嘅2.5公升直5DOHC偈，運轉寧靜又好力，而高達32.7kgm嘅扭力峯值，響引擎處於1500-4500rpm時發出，起步加速反應明顯比同級車優勝，匹配一套5前速Geartronic半自動波，不但能讓引擎發揮至極，而且重畀到你有操控手波車嘅快感。不過Charles對配用3.0公升偈嘅XC90T6甚感興趣，因其性能表現肯定會比呢部2.5T型號來得更出色。「我又覺得XC90嘅懸掛組合，證明咗廠方響設計時下咗唔少功夫，除於行車時做到有如豪華房車嘅舒適性外，行經一啲迂迴曲折嘅路面時，其操控表現亦絕不遜色，加上AWD恒式四驅系統、四輪高效能碟式制動、多套電子系統，如ABS連EBD及TRACS嘅輔助，更可為循迹及制動表現，帶來不俗嘅效果呢！」Charles說。</fontstyle></spanclass></p><p><spanclass><fontstyle>富豪XC902.5T規格  &#13;<br> 引擎：2521cc直5DOHCTurbo&#13;<br> 馬力：210ps/5000rpm&#13;<br> 扭力：32.7kgm/1500-4500rpm&#13;<br> 傳動：5前速Geartronic半自動波，	恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/65R17&#13;<br> 尺碼：4800×1900×1740mm&#13;<br> 軸距：2860mm；車重：2046kg&#13;<br> 0-100公里：9.9秒；極速：210km/h&#13;<br> 平均耗油：11.8L/100km&#13;<br> 新車售價：$483,000&#13;<br> 查詢：維信汽車（29273388）</fontstyle></spanclass></p></body></html>