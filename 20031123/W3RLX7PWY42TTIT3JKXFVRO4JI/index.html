<html><header><meta charset="utf-8"><title>胡杏兒、馬德鐘心靈相通</title></header><body><h1>胡杏兒、馬德鐘心靈相通</h1><p>無綫昨日舉行模型飛機珍藏活動，邀請國泰航空機組人員及劇集《衝上雲霄》演員馬德鐘、胡杏兒和蘇玉華等擔任評判，雖然馬德鐘和胡杏兒均對模型認識不深，但二人卻眼光一致。&#13;<br> 胡杏兒稍後將演出舞台劇，所以錯過兩次《衝》劇慶功宴。她說：「之前吳鎮宇同監製請食飯，我都去唔到，但如果第日要我請，都冇所謂嘅。」&#13;<br> <br> <spanclass>馬德鐘怕模型機 &#13;<br> 而馬德鐘與模型飛機原來有段難忘經歷，他說：「有一次喺將軍澳電視廣播城收工，自己揸車走，行行吓見到一架約三呎長嘅模型飛機喺我架車上空徘徊，結果冇耐就直衝向我車頭，搞到車頭損毀。好彩對方係做車行，願意幫我修理好架車，所以我對模型飛機唔係太感興趣。」&#13;<br> 採訪、攝影：卓寶花</spanclass></p></body></html>