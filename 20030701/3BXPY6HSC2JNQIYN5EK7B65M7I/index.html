<html><header><meta charset="utf-8"><title>　　恆生董事寫字手震震 - 李八方</title></header><body><h1>　　恆生董事寫字手震震 - 李八方</h1><p>恒生銀行噚日推出一款針對退休或者就嚟退休客戶嘅服務，叫做「逍遙集」，為客戶提供多項服務，更定期舉辦藝術同消閒娛樂活動，例如午間電影欣賞會、下午茶舞會等。恒生常務董事兼總經理莫偉健襯番個消閒feel，噚日喺記者會上即席揮毫，親手寫「逍遙集」三隻字。&#13;<br> 上到台上，莫偉健話：「千祈唔好見笑，因為我唔識字」，以為佢講笑啦，點知見佢手震震，連八方都有啲擔心。好彩冇耐，全場掌聲熱烈，因嗰手字實在唔失禮。八方問佢練咗幾耐，佢話冇練過，唔知讀者信唔信？&#13;<br> （圖）莫偉健手字贏得全場掌聲。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>