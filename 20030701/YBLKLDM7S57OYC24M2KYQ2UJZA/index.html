<html><header><meta charset="utf-8"><title>潮氣防水小喇叭$39蚊有得玩</title></header><body><h1>潮氣防水小喇叭$39蚊有得玩</h1><p>落咗幾個禮拜雨，終於都雨過天青，而且重鬼咁好太陽，海灘就當然人山人海，去海灘當然唔少得帶番部Hi-Fi仔去聽吓歌仔，不過今時今日重拎部牛龜咁大嘅Hi-Fi就已經Out啦，而且最緊要係要有防水功能，所以拎住新出嘅BoomBoomBox就可以幫你縱橫各大海灘，搶眼外殼喺海灘就自然搶鏡，潮氣指數滿分。BoomBoomBox可以畀你接駁CD、MD、MP3、PDA甚至Cassette機，只要將部機放入Box度閂埋佢就可以聽得歌，點玩點濕都冇有怕。𠵱家想得到呢款潮氣BoomBoomBox，只要去電訊盈科專門店買指定手機加$39就搞掂，又或者帶住鄭秀文新碟《完全擁有》入面嘅BoomBoomBox卡一樣可以免費換番個，唔使幾千蚊買個電話。&#13;<br>電訊盈科查詢：28881888&#13;<br>&#13;<br>記者、攝影：劉耀祥</p></body></html>