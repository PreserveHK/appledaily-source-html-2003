<html><header><meta charset="utf-8"><title>電腦新產品：BenQ踩入Centrino戰場<br>Joybook5000流線外形周街上網</title></header><body><h1>電腦新產品：BenQ踩入Centrino戰場<br>Joybook5000流線外形周街上網</h1><p>一向多產嘅台灣品牌BenQ，今年將喺香港大展拳腳，由手機、LCD到Notebook都有唔少新機推出。Notebook方面，繼上次發揚PowerBook嘅闊屏幕特色後，新型號Joybook5000食過翻尋味，再向蘋果iBook借橋，大玩圓角流線設計，重首次加入人氣急升嘅Centrino處理器㖭。&#13;<br>&#13;<br>記者、攝影：徐影龍　ImageGirl：Winnie</p><p>單單睇外形，Joybook5000已經相當吸引，驟眼睇接近傳統嘅四方設計，不過開合邊位採用較曲線之造型，波浪形跟當年蜆殼iBook有異曲同工之妙，流線型機身令Joybook5000擺脫傳統框框，全銀色金屬機殼，令賣相又不致太過前衞，就算行政人員都啱用。&#13;<br> &#13;<br> <spanclass><fontstyle>BenQJoybook5000Profile  &#13;<br> 處理器：Centrino1.3GHz&#13;<br> 記憶體：256MBDDR&#13;<br> 硬碟：30GB&#13;<br> 屏幕：14.1”TFT&#13;<br> 顯示晶片：RADEON9000&#13;<br> 光碟機：8×ComboDrive&#13;<br> 體積：265×320×31mm&#13;<br> 重量：2.4kg&#13;<br> BenQHK查詢電話：23306929（內線201）</fontstyle></spanclass></p><p><spanclass><fontstyle>打破速度樽頸位  &#13;<br> 由於Centrino處理器兼有「超級低電壓」特性，極為慳電，可惜時脈速度有限，之前好多機種都係去到900MHz呢個樽頸位，令唔少用家卻步。今次Joybook5000雖同樣配備Centrino，不過時脈速度卻達到1.3GHz，大大發揮Notebook之實用性，加上6個鐘電池使用時間，慳電特性方面亦毫不遜色。Joybook5000目前只得一款1.3GHzCentrino型號，預計七月尾陸續推出埋1.4、1.5GHz型號，燒碟機及硬碟亦有所不同，有興趣嘅用家要留意。&#13;<br> &#13;<br> <spanclass><fontstyle>擴充插槽夠豐富  &#13;<br> 除機能外，另一特色係插槽種類夠晒多。機側設有一個多合一記憶卡插槽，同時支援MS、SD及MMC卡，抄相抄歌毋須外加Adaptor，相當之方便快捷。已成標準嘅高速傳輸插頭，分別有三個USB2.0及一個FireWire，接駁頻寬需求大嘅裝置如高解像Scanner、DVD燒碟機或DV等就至啱。&#13;<br> 雖然Centrino已具有無線網絡功能，不過機內仍設有LAN及Modem插槽，方便接駁其他電腦或作收發傳真之用。較特別係設有兩組PCMCIAType-II，結合使用便可對應Type-III裝置，如迷你硬碟機等，現今新機嚟講算少有。</fontstyle></spanclass></fontstyle></spanclass></p><p><spanclass><fontstyle>影像效果出色  &#13;<br> 唔止處理器夠快，Joybook5000喺影像方面亦頗為吸引。首先係配備ATI新世代嘅RADEON9000顯示晶片，內置32MB視像記憶體，配合1.3GHzCentrino威力，不論繪圖或打3DGames都令人感受到其高一級之爽快感。屏幕方面為14.1''TFT，屬大芒格局，加上200nits特強光亮度，令到大白天底下使用，都一樣清晰明亮，切合Centrino着重流動使用嘅特色。光碟機為ComboDrive，除可8倍速燒錄CD外，最啱以14.1”大芒欣賞DVD影碟。</fontstyle></spanclass></p></body></html>