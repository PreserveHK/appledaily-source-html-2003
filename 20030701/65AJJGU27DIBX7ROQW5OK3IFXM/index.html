<html><header><meta charset="utf-8"><title>一味窩輪：鎖定上落位買賣9462</title></header><body><h1>一味窩輪：鎖定上落位買賣9462</h1><p>港股半年結，草草埋單，恒指跌80點，始終有啲人驚今日7.1大遊行唔知有冇事故發生。沽售壓力其實唔係咁大，成交唔夠70億元。7.1遊行若然順利完成，冇意外，港股走勢可望比較明朗些少，但亦只限於反反覆覆。&#13;<br> 中銀（2388）收7.85元，跌10仙。周正毅或劉金寶事件曝光後，中銀最低7.7元，事件逐漸淡化，中銀股價要大升唔易，要大跌亦難，可於低位撈Call輪9462，高位沽貨圖利，鎖定上落位喺5.5仙與7.5仙之間。隻輪月底夠鐘，現價6.4仙，溢價0.9%，槓桿率12.3倍。&#13;<br> 中信泰富（267）收14.25元，跌20仙，同中銀一樣，上吓落吓，吼低位買佢嘅Call輪9646，鎖定上落範圍喺9仙與12仙之間，低買高賣。隻輪明年3月夠鐘，現價9.5仙，溢價13.9%，槓桿率15倍。<br> &#13;<br> <spanclass>駿威輪9701吼低買 &#13;<br> 國內汽車股中，駿威（203）較弱，收3.525元，跌4.7%。汽車股始終係芬佬愛股，未到散場時候，趁低買駿威Call輪，對象係9701，11月到期，現價70仙，溢價5%，槓桿率5倍。駿威另外隻Call輪9746，亦係11月夠鐘，槓桿率稍高，有6.3倍，但溢價9.5%，高好多，冇9701咁值得買。&#13;<br> 太A（019）跌2.8%，跌幅大過恒指，再跌嘅話，收集Call輪9660博反彈。&#13;<br> 章盛</spanclass></p></body></html>