<html><header><meta charset="utf-8"><title>LGG7030黑掹掹睇星座</title></header><body><h1>LGG7030黑掹掹睇星座</h1><p>LG近排氣勢的確一時無兩，一部G8000拍片王依然喺場中熱賣，突然間再有部G7030水貨殺到。齋睇外表，G7030與一般雙彩芒機差唔多，只係玩銀黑配搭，不過再睇清楚先發覺其與眾不同。雖然同樣採用65,000色彩芒，不過機內顏色就全部用上黑色，令彩芒更加突出，感覺相當Cool。&#13;<br>&#13;<br>外芒玩反白彩字&#13;<br>不單止機內精采，256色外芒亦都令人有驚喜，採用罕有的反白彩色字體，可以有7種顏色任君選擇，而且更會不停由下至上轉動，十足十老虎機，最正係有星座圖睇，襯埋個全黑底，直頭好似望住個天睇星座，其他功能就有40和弦、GPRS、EMS及WAP一應俱全。現時只有水貨英文版本，未能支援中文，若果推出中文行貨相信必成為大熱彩芒摺機。&#13;<br>&#13;<br>記者、攝影：劉耀祥</p><p><spanclass><fontstyle>LG7030Profile  &#13;<br> 制式：GSM900/1800&#13;<br> 顯示屏：外屏幕256色OELD螢幕，96×64像素；內屏幕65,536色STN螢幕，128×160像素&#13;<br> 功能：GPRS、WAP2.0、40和弦&#13;<br> 備用時間：200小時&#13;<br> 通話時間：180分鐘&#13;<br> 體積：87×45×24mm&#13;<br> 重量：82g&#13;<br> 售賣點：至尊店&#13;<br> 電話：23092379&#13;<br> 地址：旺角先達廣場地下73號舖</fontstyle></spanclass></p></body></html>