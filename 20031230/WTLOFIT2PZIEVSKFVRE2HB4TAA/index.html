<html><header><meta charset="utf-8"><title>精明消費：<br>名牌棒球褸三折細路都要潮</title></header><body><h1>精明消費：<br>名牌棒球褸三折細路都要潮</h1><p>今季潮友個個勁煲BaseballJacket，間間潮流店你賣我又賣，小朋友當然唔可以執輸。我就摷到一批出口嘅棒球褸，全部都係美國知名職業球隊隊衣，在香港極為少有。厚厚的棒球褸今次百零蚊就買到，料靚款正，同場重有其他小童冬天衫一樣抵執，幫小朋友入完貨又可順道幫自己買埋禦寒衣物，因為呢個倉連大人名牌褸都同時勁減，例牌嗰句，貨量有限，要買快手！&#13;<br>&#13;<br>記者：黃婉冰　攝影：陳陶鈞　&#13;<br>ImageKids：李承熹、李毓浩（fromRichStrategy）</p><p><b> 品牌有料到</b> &#13;<br> 今次減價的棒球褸，有雙面厚料、單面夾棉和薄身三款，前兩者全屬NFL（美國職業欖球）嘅隊衣，隊隊都響噹噹；而薄身棒球風褸就係MLB（美國職業棒球）的隊衣，同樣值得推介。貨品全屬出口貨，今次錯過唔知要等幾時！&#13;<br> &#13;<br> <spanclass><fontstyle>綠灣包裝者最Sharp  &#13;<br> 以綠黃為隊色的綠灣包裝者，黃色衫袖襯綠色衫身夠晒Sharp醒，反轉着，成件鮮黃色，無得頂。&#13;<br> 開倉價$149　&#13;<br> 原價約$490&#13;<br> 歲數：2、4&#13;<br> &#13;<br> <spanclass><fontstyle>卡羅萊納美洲豹玩撞色  &#13;<br> 潮流興玩撞色，卡羅萊納美洲豹呢件用鮮藍襯黑色，大玩對比顏色，反轉變成藍色，沉色鮮色一件有晒。&#13;<br> 開倉價$149&#13;<br> 原價約$490&#13;<br> 歲數：2、4</fontstyle></spanclass></fontstyle></spanclass></p><p><B> 罕有美國球隊褸</B> </p><p><spanclass><fontstyle>淨色啱自己釘章  &#13;<br> 淨色無隊徽款，好處是可以自己DIY釘個卡通章，備有多種顏色任擇。&#13;<br> 開倉價$129　&#13;<br> 原價約$470&#13;<br> 歲數：2、3、4、7</fontstyle></spanclass></p><p><spanclass><fontstyle>型爆單面褸  &#13;<br> 同樣來自綠灣包裝者，無雙面褸咁臃腫，夾棉內裡夠保暖，最正係款靚顏色搶，褸後還有大大個Logo，型到爆。&#13;<br> 開倉價$149　&#13;<br> 原價約$490&#13;<br> 歲數：2-4</fontstyle></spanclass></p><p><b> 入型入格薄料職棒Jacket</b> 　&#13;<br> <spanclass><fontstyle>巨人迷必買舊金山巨人  &#13;<br> 棒球迷實識紐約舊金山巨人隊，後面一大個隊名GIANTS，小巨人迷點可以唔買？</fontstyle></spanclass></p><p>開倉價$59　&#13;<br> 原價約$180&#13;<br> 歲數：2-4</p><p><spanclass><fontstyle>顏色夠搶芝加哥小熊  &#13;<br> 藍撞紅顏色至搶鏡，啱晒小朋友，衫後面一樣有繡上大大個隊名，Yeah盡全場。&#13;<br> 開倉價$59　&#13;<br> 原價約$180&#13;<br> 歲數：2-4</fontstyle></spanclass></p><p><b> 重有正款</b> 　&#13;<br> <spanclass><fontstyle>烈火戰車Biker褸  &#13;<br> 街頭巷尾個個都着Biker褸，連細路都要Yeah埋一份。紅、白、藍拉鏈有領Biker褸，夾棉內層，有型又保暖。&#13;<br> 開倉價$149　&#13;<br> 原價約$490&#13;<br> 歲數：2、4、6、16</fontstyle></spanclass></p><p><spanclass><fontstyle>$79套裝超抵  &#13;<br> 開倉備有多款套裝任擇，厚身棉Tee配型仔牛仔褲，有些款式更有埋冷帽，每套售$79，認真超值。&#13;<br> 開倉價$79&#13;<br> 原價約$158&#13;<br> 歲數：3-7</fontstyle></spanclass></p><p><spanclass><fontstyle>AVIREX飛機褸起家  &#13;<br> 尼龍抓毛雙面褸，以深藍配芥辣黃，一面係跣水尼龍料，另一面係抓毛料，兩面款式各有不同。</fontstyle></spanclass></p><p>開倉價$149&#13;<br> 原價約$490&#13;<br> 歲數：8-16&#13;<br> &#13;<br> <b> $69潮爆板仔褲</b> 　&#13;<br> <spanclass><fontstyle>英文字牛仔褲  &#13;<br> 款式黃黃舊舊，殘得嚟幾夠格，褲管車上大英文字，闊身板仔款，着得舒服。</fontstyle></spanclass></p><p>開倉價$69&#13;<br> 原價約$140&#13;<br> 歲數：2-16&#13;<br> &#13;<br> <spanclass><fontstyle>PatchWork板仔褲  &#13;<br> 連呢期至興嘅PatchWork都玩埋，後袋重繡咗個卡通滑板仔，手工唔差，質地軟熟。</fontstyle></spanclass></p><p>開倉價$69&#13;<br> 原價約$140&#13;<br> 歲數：2-16</p><p><b> 大人都有份&#13;<br> 名牌禦寒褸照減</b> 　&#13;<br> <spanclass><fontstyle>A&amp;F燈芯絨毛毛褸  &#13;<br> 曾經被黎明力撐嘅美國品牌A&amp;F，女裝一向好受歡迎，外層燈芯絨，入面係夾棉，領位同衫袖重有埋毛毛，望見已覺暖笠笠。&#13;<br> 開倉價$199&#13;<br> 原價約$850</fontstyle></spanclass></p><p><spanclass><fontstyle>Champion羽絨背心  &#13;<br> 背心款式羽絨，外層跣水質料，八成係鵝毛，保暖度都算高，買嚟冬天着最啱。&#13;<br> 開倉價$159&#13;<br> 原價約$320</fontstyle></spanclass></p><p><spanclass><fontstyle>Reebok織絨外套  &#13;<br> 織絨質料摸落同絲絨一樣滑，而且無絲絨咁易黐塵，企領拉鏈設計，最好係無咩花臣，簡約易襯衫。另外還有有帽款式，以供選擇。</fontstyle></spanclass></p><p>開倉價$99&#13;<br> 原價約$359&#13;<br> &#13;<br> <b> 開倉資料</b> &#13;<br> 日期：即日起至1月4日&#13;<br> 地址：觀塘開源道73-75號業發工業大廈第二期1樓E座B室（觀塘地鐵站B3出口）&#13;<br> 時間：上午11時至晚上8時&#13;<br> 查詢電話：23441831&#13;<br> ＊只接受現金</p></body></html>