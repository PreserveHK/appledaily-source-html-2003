<html><header><meta charset="utf-8"><title>聖誕後減價白熱化入貨係時候</title></header><body><h1>聖誕後減價白熱化入貨係時候</h1><p>BoxingDay是拆禮物日，亦是英國各大百貨公司狂減最後階段，睇外電報道，有人在當日凌晨三點已響百貨公司排通頂預備入去狂掃，Selfridges等名店亦大出血減到兩折；若果本地名店有樣學樣咁幾好呢，不過在聖誕過後，下一波最後減價已經殺到，重唔拿拿臨擸番一兩件心頭好，到真正季尾揀手貨可能無晒就恨錯難返，大家好揸定主意係時候作最後衝刺嘞。&#13;<br>記者：吳小明&#13;<br>攝影：陳盛臣&#13;<br>模特兒：AlanaWong&#13;<br>化妝：VivNg</p><p><spanclass><fontstyle>Frapbois七折易Carry  &#13;<br> 一向叫好又叫座的日本牌子除了Garcons、Watanabe這些神枱級數品牌外，較新一批名字就數這位日本小女子宇津木的Frapbois，一系列鬆身闊落向公公婆婆衫取經的服飾，易着易Carry，不是明星衫尋常百姓都着得出味道。</fontstyle></spanclass></p><p><spanclass><fontstyle>低調A.F.Vandevorst六折  &#13;<br> 低調的比利時夫妻檔A.F.Vandevorst今季重入I.T旗下，舊雨見到就興奮，要擸嘅係時候。&#13;<br> </fontstyle></spanclass></p><p><spanclass><fontstyle>明星戰衣Viktor&amp;Rolf半價  &#13;<br> 荷蘭孖寶Viktor&amp;Rolf係明星指定戰衣咁滯，唔想太誇都有類似斯文短褸款式可揀，一樣有今季簽名式多摺領口設計㗎。</fontstyle></spanclass></p><p><spanclass><fontstyle>HelmutLang經典大褸全面六折  &#13;<br> HelmutLang的大褸幾乎是完美大褸的代名詞，一年一度燕歸來，舊年買唔到今季把握時機囉。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>MartineSitbon半價Fans捧場  &#13;<br> 法國女設計師MartineSitbon亦是一眾女星心頭好，就算歐元高企都照買如儀，減到五折價位其實都未算抵買，但若然係Fans，點都要買件過季先算得上效忠嘅。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>王菲愛牌EmmaCook半價  &#13;<br> 阿菲愛牌之一的EmmaCook，雖然無份踏台板出演唱會，但平時公開場合都有蹤影㗎。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>BernhardWillhelm六折  &#13;<br> 童真的BW亦是紅星心頭好，減到六折價位見合理，唔怕跟紅星撞衫嘅𠵱家入貨係時候。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>RafSimons致敬系列半價  &#13;<br> RafSimons今季除了有樂迷死忠派拜倒的一系列向NewOrder致敬的服飾，亦有比較襟着經典的大褸款，要威定要襟悉隨尊便。</fontstyle></spanclass></p><p><spanclass><fontstyle>其他名店減幅一覽：  &#13;<br> Anteprima	七折&#13;<br> BottegaVeneta	七折&#13;<br> Cacharel	六折&#13;<br> Celine	七折&#13;<br> Chloe	六折&#13;<br> ChristianDior	七折&#13;<br> Fendi	七折&#13;<br> Gucci	七折&#13;<br> Joyce	六折&#13;<br> LaneCrawford	七折&#13;<br> Lanvin	七折&#13;<br> Marie	六折&#13;<br> Seibu	七折&#13;<br> Shine*	七折&#13;<br> YvesSaintLaurent	七折&#13;<br> &#13;<br> &#13;<br> <b> 售賣點：</b> &#13;<br> D-mop（28400822）&#13;<br> 中環安蘭街11-15號地下&#13;<br> &#13;<br> I.T（27307681）&#13;<br> 尖沙嘴新港中心111-119號舖&#13;<br> &#13;<br> Whatthefunk（28683307）&#13;<br> 中環蘭桂坊14號2/F</fontstyle></spanclass></p></body></html>