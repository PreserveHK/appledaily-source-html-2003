<html><header><meta charset="utf-8"><title>家居專頁：<br>動畫迷簡約家方便搬竇放珍藏</title></header><body><h1>家居專頁：<br>動畫迷簡約家方便搬竇放珍藏</h1><p>古有「孟母三遷」，孟母為孟子學業，不惜經常遷居來令孟子發憤，最後孟子有成，此事傳頌後世；但現代人搬屋，就為了很多理由，通常都離不開為改善生活環境，但Micson兩夫婦，是一對動畫迷，更迷上它的副產品──玩具，為了一大堆珍藏，他們不但三遷，而且居所的布置，更一切從簡，為的，亦只是希望替自己的珍藏，找個安身之所。&#13;<br>&#13;<br>記者：張一豪　攝影：陳盛臣</p><p>屋主Micson看日本機械人動畫長大，是典型的「高達迷」，自細就有儲高達玩具的興趣，亦因為興趣，認識了太太Sylvie，兩人都是動畫迷，亦愛儲精品玩具，為了有更多儲物空間，三年前準備結婚自組小家庭時，最先在旺角找到一個四百呎單位。&#13;<br> 「當時諗住物色一個單位置業，點知樓價係咁跌，都無乜信心，於是決定先租後買，而最初租那地方後，都置咗唔少家具，打算日後買樓可以用番，點之變咗負累。」原來兩人去日本度蜜月之後，珍藏多了不少，而且婚後，「公一份婆一份」藏品幾何級倍增，開始面對空間的壓力。&#13;<br> &#13;<br> <spanclass><fontstyle>擺大龍貓棄廳家具  &#13;<br> 婚後最難搞的「新住客」是隻四呎的大龍貓，太太Sylvie蜜月時在澀谷龍貓專門店一看便愛上，定價88,000日圓，約六千港幣，郵費近千港幣，亦是現時家中最貴的「家具」。&#13;<br> 「呢隻龍貓其實好阻地方，老婆鍾意無計，但當時擺喺間四百呎屋入面，都幾頭痛，於是當時索性唔要廳嘅梳化，坐地下，空間至多咗。不過就係佢令我哋開始有『一切從簡』嘅概念。」</fontstyle></spanclass></p><p><spanclass><fontstyle>玩具箱變身家具  &#13;<br> 「我哋兩個都係忍唔到手買嘢嘅人，住咗旺角一年，附近好多玩具店，買嘅嘢亦愈來愈多，於是為慳位，好多嘢都開始入箱，但地方都係唔見用，於是就搵地方搬。&#13;<br> 跟住兩年前我哋就決定租一個大啲嘅地方，有600呎，地方實用好多，有第一次嘅經驗，我就決定唔要咁多家具，咁就有多啲地方放嘢。」別人上屋搬下屋，都是「唔見一籮榖」居多，但Micson就多了好多雜物，於是決定放棄電視地櫃，索性將幾個不常開的雜物箱拼埋，蓋上一塊布，上面放電視，這個做法，慳好多地方。</fontstyle></spanclass></p><p><spanclass><fontstyle>客房慳位代表作  &#13;<br> 03年初他們終於在元朗買樓，是連天台有近千呎地方的單位，但買入時仍是樓花階段，到04年3月才可以入伙，為習慣元朗生活，於是他們找到現在的居所，是一家有700多呎的村屋。&#13;<br> 沿用「Micson派簡約主義」，客房更是其中「代表作」，房內用日式竹蓆簾蓋着的地方，不是衣櫃，而是一箱箱玩具，床鋪更是由四個膠衣箱上放床褥組成，絕對「簡約」。</fontstyle></spanclass></p><p><spanclass><fontstyle>輕便層架方便裝拆  &#13;<br> 搬了三次家，準備迎接第四次，Micson今次的居所一切從簡，之前第一次用幾個裝了射燈的玻璃櫃擺放模型，相當美觀，但現在就索性用在「實惠」購買的層架，貪其便宜方便，每層連支架及層板大約$80，要幾多層都是隨意選購安裝，而且裝拆亦十分簡單，方便日後再搬家時，「散水」容易。</fontstyle></spanclass></p><p><spanclass><fontstyle>萬般帶不走　一定要隨身  &#13;<br> 問Micson夫婦，珍藏之中，除玩具之外，還有甚麼棄不得的？</fontstyle></spanclass></p><p><spanclass><fontstyle>Micson提供心得  &#13;<br> 1.家裏毛公仔多，保養方面特別要注意，潮濕天要關窗開冷氣抽濕，免得發霉；乾燥天氣若遇陽光普照，可略曬太陽。&#13;<br> 2.記住入箱時標明甚麼易碎，不要把重物壓在上，最好另行安置。&#13;<br> &#13;<br> <b> 入伙費用</b> &#13;<br> 裝修（連家具）：$4,000&#13;<br> 燈飾：$1,500&#13;<br> 窗簾：$1,000&#13;<br> 總數：$6,500</fontstyle></spanclass></p></body></html>