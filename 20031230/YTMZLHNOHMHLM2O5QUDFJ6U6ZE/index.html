<html><header><meta charset="utf-8"><title>17號曹敏莉做繙譯充滿信心<br>準華姐低胸騷Quali有得鬥</title></header><body><h1>17號曹敏莉做繙譯充滿信心<br>準華姐低胸騷Quali有得鬥</h1><p>「2004年度國際華裔小姐競選」將於下月十七日舉行，二十一位華裔小姐昨日在金鐘香格里拉酒店會晤新聞界，綜觀今屆華裔小姐的質素比往年高，無論是樣貌、身材及高度都非常平均，相信必定有一番激鬥。</p><p>下月舉行的「2004年度國際華裔小姐競選」，將於本周六遠赴大連拍攝外景，昨日二十一位佳麗經悉心打扮後出席記者會，來自馬尼拉的21號洪巧玲，令人眼前一亮。&#13;<br> <br> <spanclass>年紀輕輕學歷高 &#13;<br> 在記者會上，二十一位參選佳麗均穿上大會提供的吊帶低胸連身珠片裙出場，先後作自我介紹，二十一位參選佳麗當中，有九位年齡不超過二十歲，亦有兩人有碩士學位。其中墨爾本佳麗19號王鑽絲是一位醫生，她說：「我已經喺公立醫院實習過一年，𠵱家係普通科醫生，我都想試吓其他嘢，如果唔得咪再做番醫生。」&#13;<br> 經常出產靚女的溫哥華，今年派出現年十九歲、就讀UBC的12號鍾嘉欣參選華裔小姐，她說：「我知我學校之前都有好多人參加華裔小姐，好似林敏俐、廖碧兒、郭羨妮，我都聽過佢哋個名。」大會提供的候選佳麗資料指12號鍾嘉欣現年二十歲，事後她澄清說：「可能係寫錯，我係八四年四月九日出世，𠵱家都係十九歲。」&#13;<br> <br> <spanclass>「成日要轉Channel」 &#13;<br> 8號洛杉磯代表徐靜潔貌似常盤貴子，令人留下深刻的印象，對此她說：「從來冇人咁講，似佢我都好開心，如果有機會，我都會留港發展。」代表香港的17號曹敏莉表示，今屆的華裔小姐質素高，但她仍然充滿信心，她說：「我對自己不嬲都有信心，而我經常擔任繙譯，幫其他佳麗傳話，成日都要轉channel，有時真係轉唔切。」&#13;<br> 採訪：楊潔雯&#13;<br> 攝影：陳偉權</spanclass></spanclass></p></body></html>