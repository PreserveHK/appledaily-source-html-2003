<html><header><meta charset="utf-8"><title>消費BestBuy：<br>阿妹變身555幪面超人電單車開動！</title></header><body><h1>消費BestBuy：<br>阿妹變身555幪面超人電單車開動！</h1><p>三十多年來出過好多代幪面超人，最為人所熟悉當然是V3，而最新就要數到《幪面超人555》。今次其座駕忽然現身香港，不過，就算主角都未必揸得郁，皆因呢架迷你版電單車只可以載55磅或以下的小朋友，超磅的哥哥亦只有望車興歎，睇住阿妹點樣變身！&#13;<br>&#13;<br>記者：招佩珊　攝影：梁細權&#13;<br>ImageKids：雪盈、思俊</p><p><spanclass><fontstyle>加速踩腳掣易控制  &#13;<br> 小朋友揸呢架車絕對無難度，全車只靠兩個掣控制：座位前的黃色掣控制向前行或退後，而要加速就只需踩住紅色腳掣便可。正如阿妹只玩了五分鐘，就可以控制自如，向前、倒車、單手轉彎亦難不到她。</fontstyle></spanclass></p><p><br> &#13;<br> <spanclass><fontstyle>過55磅無得玩  &#13;<br> 新鮮滾熱辣由日本空運到港，是最新一代《幪面超人555》電單車，不過只是迷你版。架車仔話晒都是幪面超人座駕，當然有叫座力。不過，並非個個小朋友都有資格坐，身材細粒兼體重唔過55磅的3~7歲嘅小朋友先至有得玩，否則分分鐘會「責爛」。車長70cm的迷你電單車靠充電池來推動，但記得用番個110V/220V電源轉換器才好充電，重有，千祈唔好可以在馬路上玩。</fontstyle></spanclass></p><p><br> &#13;<br> <center> <spanclass><fontstyle>超人唔怕怪獸最怕上壆  </fontstyle></spanclass></center> </p><p><spanclass><fontstyle>遙控555專車學蟹打橫片  &#13;<br> 哥哥坐唔到架電動車，好在有遙控車玩。同樣是超人555，而身長40cm的電單車唔單止可以向前、後、左、右行，最強頑是可以打橫片。只需按左或右箭嘴掣，前後兩個車胎會打橫轉至接近水平位置，然後架車就可以打橫行。另外，若然按下遙控器上近天線位兩邊的按鍵，架車更會360度以高速原地自轉，勁！</fontstyle></spanclass></p><p><br> &#13;<br> <spanclass><fontstyle>$30同樣做車主  &#13;<br> 大嗱嗱成千蚊架遙控車，電動車甚至要上二千蚊，未必人人會投資。不過，要有個幪面超人加架車仔，查實幾十蚊都有交易，幪面超人都有咁耐歷史，產品自然一大堆，當中公仔連電單車有的是幾百蚊的珍藏品，但平價抵玩的亦有，好似上鏈車仔只係$30就有交易，雖然唔似阿妹咁威坐上架車玩，但幾十蚊都可以推車仔，都好過癮！</fontstyle></spanclass></p><p><br> &#13;<br> <spanclass><fontstyle>售賣點  &#13;<br> （a）JCSHOP（31022783）&#13;<br> 地址：銅鑼灣時代廣場833號舖&#13;<br> （b）TOYZONE（HK）（28826850）&#13;<br> 地址：銅鑼灣糖街3號銅鑼灣商業大廈16樓1601室</fontstyle></spanclass></p></body></html>