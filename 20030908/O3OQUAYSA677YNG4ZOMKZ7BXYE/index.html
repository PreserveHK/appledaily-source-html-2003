<html><header><meta charset="utf-8"><title>一味窩輪：唔怕交投少買9836</title></header><body><h1>一味窩輪：唔怕交投少買9836</h1><p>有報道話內地人士投資650萬元，即可居港；個別樓盤加價，去貨仍然暢順。呢啲新聞，對地產股有利。只不過地產股升幅已經唔細，驚住升幅有限，暫時最好畀啲耐性，等地產股回吐，先至諗吓啲地產股Call輪。&#13;<br> 上周六提過滙豐Call輪9845。𠵱家揀輪買，有啲困難，認為個市會回吐買Put輪，驚個市挾多一挾，買Call輪又怕個市高處不勝寒。9845可能係唔錯選擇，博滙豐（005）近排反覆一輪後再上衝。滙豐只要郁一兩郁，9845就有機會升10-25%，皆因溢價唔高，得1%，而槓桿率則有13.5倍。9845一日有46球易手，賺蝕都可以好快計數離場。<br> &#13;<br> <spanclass>電盈輪9791吼低買 &#13;<br> 以前提過隻滙豐較冷門Call輪9836，如果有心理準備揸耐些少，博滙豐幾個月內升十元八塊，又如果所買不多，則亦唔使擔心交投有限嘅因素。9836數據其實靚到絕，明年2月先至到期，輪價1.25元，勝在有負溢價0.1%，而槓桿率8.1倍亦唔算低。未來5個月內，滙豐若然升得10%，隻輪會升8成，咁嘅可能回報，一啲都唔輸蝕。&#13;<br> 其他Call輪，暫時冇乜特別心水。上周五提過嗰隻電盈Call輪9791，可以吼回軟時上車，博電訊股由中移動（941）帶動下向上移動，帶挈電盈（008）爬番上去。&#13;<br> 章盛</spanclass></p></body></html>