<html><header><meta charset="utf-8"><title>　　劉金寶可甩身 - 李八方</title></header><body><h1>　　劉金寶可甩身 - 李八方</h1><p>唔好話中國共產黨冇進步，上個禮拜五中銀高姿態公開周正毅劉金寶案的調查報告，就做得好漂亮。呢一單醜聞，由劉金寶忽然失蹤、中銀忽然換總裁起，幾乎令成間銀行聲譽毀於一旦，重累死埋金管局、港交所以致整個香港金融中心，令人以為香港冇人敢管有背景的公司。好彩，後來補鑊工夫做得幾好，叫做應付咗個危機，而梁定邦更加立咗一功，第日實有着數。&#13;<br> 熟悉北京情況老友話，睇份報告，只係話有人犯錯而冇人貪污，劉金寶應可「幸免於難」，當然亦冇機會再出頭。至於點解放佢一馬，真正原因係單案牽連太廣，愈查愈得人驚，咁就叫停算數啦，咪大家好。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>