<html><header><meta charset="utf-8"><title>飲食人誌：三個月添十幾個仔女開工當團圓<br>賞月好地方</title></header><body><h1>飲食人誌：三個月添十幾個仔女開工當團圓<br>賞月好地方</h1><p>露天正餐廳最適合賞月，但想有家庭度假Feel，就唔係度度有。於西貢開幕才兩個月的Sai2，聚集了一班「毅進」及「職訓」出身的中年及年輕人，可能「患難見真情」，大人細路與顧客間有說有笑全無隔膜儼如一家人。&#13;<br>&#13;<br>記者：陳慧敏　攝影：周旭文</p><p>49歲的May姐，得SARS帶挈，丈夫的生意出現問題，May姐「拿拿臨」重披戰衣搵工。6,000平方呎露天餐廳Sai2，有精品店加小食亭加餐廳的四合院設計，遊客覺得環境正，氣氛開揚又自由，但對May姐而言，「開揚」跟日曬雨淋只差一線。</p><p><spanclass><fontstyle>開朗又自信  &#13;<br> 「做咗十幾年家庭主婦，個人好冇自信，真係講嘢都唔敢咁大聲。加上呢度好天就曬，打風時冇人嚟兼吹到岌岌震，初時覺得好辛苦，好想放棄。」不過May姐天生硬頸不服輸，加上在「職訓班」學了簡單的國語、英語、餐廳服務、管理等多方面知識，跟同學們又建立了深厚感情，一起不計得失，全心全意做餐廳「開荒牛」，將小食亭管理得妥妥貼貼，又研製了「有口感嘅柯華田」，獲得全店讚賞，自信、溫柔和熱情的感覺，都回來了。</fontstyle></spanclass></p><p><spanclass><fontstyle>一齊迎月、賞月、追月  &#13;<br> 「十數人一起捱了兩個月，大家都很疼大家，我已經把他們當做仔女一樣了！」幾位給May姐捉過來的後生仔望望May姐，笑得尷尬。過路的熟客仔又會插把口教他們擺甫士，5個人加埋150歲，玩起來比15歲𡃁仔還要吵。拍照時「一家大細」拿着蠟燭燈籠打火機，已經擺出火燒燈籠姿勢玩鬧起來，問她今年中秋怎麼過：「當然是上班呀！那三晚我們都會營業到凌晨2點，團年飯都一起吃，反正我們都已經是一家人了！」</fontstyle></spanclass></p><p><spanclass><fontstyle>海膽南瓜湯  &#13;<br> 中秋節，先送你們每人一個月光！原來海膽跟南瓜難以共存，只要時間掌握稍有差池，多大粒的海膽肉都會給南瓜奪去其味。所以大廚先將南瓜肉與忌廉混合；另外以白酒及白蘭地將海膽鮮味迫出來，最後才撞在一塊。粒粒海膽肉甚有咬頭，香氣四溢。</fontstyle></spanclass></p><p><spanclass><fontstyle>美國西冷牛扒配戴安娜汁  &#13;<br> 牛扒製法沒甚麼特別，那個戴安娜汁才是主角。用鮮蘑菇、芥末子、洋葱做成的燒烤汁，再灒上白蘭地及香草汁，惹味得來夠晒健康。</fontstyle></spanclass></p><p><spanclass><fontstyle>燒劍魚扒配香草杏仁汁  &#13;<br> 8安士劍魚先用白酒和胡椒醃過，然後用牛油煎香，再灒上伏特加以及香草杏仁汁。雖然下的是烈酒，但跟香草杏仁汁混合起來的感覺很新鮮。</fontstyle></spanclass></p><p><spanclass><fontstyle>雪糕月餅  &#13;<br> 甜品是意大利雪糕月餅，甜絲絲，再配中秋楊桃特飲，即刻透心涼。</fontstyle></spanclass></p><p><spanclass><fontstyle>中秋特飲  &#13;<br> 用楊桃、蘋果、檸檬汁和橙汁混成的中秋特飲，清涼又消滯！</fontstyle></spanclass></p><p><spanclass><fontstyle>中秋特色加場：  &#13;<br> 用洋葱、西芹及魚骨熬熟的蠔、螺、墨魚、蝦、鮮貝、花蟹及藍青口「七鮮」。鮮螺是西貢特有的「跳螺」，而且只有9月的特別肥美清甜，這個中秋錯過了，可能要等到明年才能吃到。</fontstyle></spanclass></p><p><spanclass><fontstyle>食客兩句：  </fontstyle></spanclass></p><p><b> Sai2</b> &#13;<br> 地址：西貢惠民路西貢海濱公園&#13;<br> 電話：27928900&#13;<br> 營業時間：星期一至五11:00am-11:00pm；星期六、日及公眾假期9:00am-12:00mn&#13;<br> 九月十一至十三日營業時間：&#13;<br> 9:00am-2:00am</p></body></html>