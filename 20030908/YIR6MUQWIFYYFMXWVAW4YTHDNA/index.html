<html><header><meta charset="utf-8"><title>　　YOHOTown會考狀元促銷 - 李八方</title></header><body><h1>　　YOHOTown會考狀元促銷 - 李八方</h1><p>每個家長都好重視子女嘅學業成績，新鴻基地產睇準呢個機會，希望吸引更多有小孩嘅準買家買佢哋位於元朗個新樓盤YOHOTown，於是特別請咗一批嚟自屯門、元朗嘅應屆會考狀元，成立咗一個名為「YO-YES」嘅學生會，遲啲重會到YOHOTown演講，分享讀書心得。&#13;<br> 新鴻基執行董事蘇仲強同八方講，集團旗下嘅樓盤都可能會有類似活動，向住客講吓培育下一代成為狀元嘅要素。&#13;<br> 四個7A、8A會考狀元陳苑欣、曾宗堯、何俊仁同林浩洋噚日出席「YO-YES」成立儀式時，都話好樂意同人分享讀書心得。&#13;<br> 其中陳苑欣認為，讀書最緊要開心，所以佢溫書嗰陣最鍾意食住零食，話咁至夠feel；至於林浩洋就話要多啲做pastpaper（舊試題）先會有好成績喎。&#13;<br> （圖）四位狀元（左起）曾宗堯、林浩洋、陳苑欣同何俊仁將會到YOHOTown演講，暢談讀書心得。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>