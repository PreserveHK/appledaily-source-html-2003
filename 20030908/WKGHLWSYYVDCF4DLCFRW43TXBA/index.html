<html><header><meta charset="utf-8"><title>真人發聲手機GStar</title></header><body><h1>真人發聲手機GStar</h1><p>內地手機愈出愈多花臣，唔單止功能同外形夠突出，重要加埋唔少得意招數先可以成功出位，就好似呢部GStarK891，論功能唔算差，6萬5色及256色雙彩芒、40和弦、GPRS、WAP等一應俱全，不過拍埋其他機就唔多突出，所以廠方就諗到用發聲字典呢招，入功能選單就讀埋畀你聽，去電話簿就會講「電話簿」、去設定就講「設定」，確實相當盞鬼，不過得國語就唔係咁夠親切感。&#13;<br>查詢：23902680（星匯電訊）</p><p><spanclass><fontstyle>超平彩芒機新色到場  &#13;<br> 數近期手機場至HotItem，相信好多人都估唔到係PalmaxX308，八百零蚊就可以又有6萬5彩芒、GPRS、WAP等，有好多人都幾部幾部咁掃返去，由最初得銀色，到金色，最新重有隻藍色供應，價錢就照舊$850。不過較可悲係眼見唔少內地旅客嚟香港，掃嘅就係VERTU、P408，我哋香港人就掃平機，個情況都幾搞笑。&#13;<br> 查詢：23959099（焦點電訊）</fontstyle></spanclass></p><p><spanclass><fontstyle>桑達跌價再到港  &#13;<br> 內地品牌桑達部彩韵688，早個星期之前就已經有部藍色返咗，細細部又有6萬5彩芒，又有得影相，加上摺機外形及和弦，都算唔錯，不過首輪開價3千蚊就好似貴咗少少。但係早兩日又多部紅色報到，而且價錢又跌幾百，只係$2,780，若果嫌日本影相摺機太大部，又唔想要直身影相手機，咁都的確幾抵玩。&#13;<br> 查詢：23987320（鉑匯科技）</fontstyle></spanclass></p></body></html>