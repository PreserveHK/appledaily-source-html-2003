<html><header><meta charset="utf-8"><title>Kelly學激吻要電暈偉仔</title></header><body><h1>Kelly學激吻要電暈偉仔</h1><p>陳慧琳（Kelly）前晚演出音樂會時，透露將與梁朝偉在新片《終極無間》中拍一場激吻戲，為此她要向演戲老師學習如何接吻。問Kelly怕不怕男友Alex呷醋，她竟說：「對手咁弗，佢都無話可說。」</p><p>陳慧琳、鄧健泓、張敬軒、鄭融和組合SKY前晚在灣仔會展演出「為夢想找一個承諾音樂會」。Kelly透露在電影《終極無間》中，導演為她與梁朝偉安排了一場激吻戲，Kelly更特地請荷李活戲劇老師上課教拍接吻戲。<br> &#13;<br> <spanclass>「我想上堂後厲害啲」 &#13;<br> Kelly說：「嗰場戲唔係蜻蜓點水咁簡單，係要表達我好愛偉仔。我好緊張好驚呀，老師教我要相信自己好愛嗰個人，唔好只掛住演戲，要投入先錫得自然，對眼要深情，先交代到愛。」提到偉仔雙眼懂放電，Kelly說：「我知，我都想上堂後厲害啲，先同佢交流到嘛，到時要表現得好轟烈。」&#13;<br> Kelly表示偉仔是她鍾情的類型，她說：「佢斯斯文文，乾乾淨淨，有talent有才華。」問她若沒有男友，可會考慮偉仔？Kelly說：「唔可以咁講，大把人可以考慮啦，人哋都唔吼我啦。」&#13;<br> 問Kelly可擔心男友Alex呷醋？她說：「我會解釋畀佢知，雖然我演戲係對住梁朝偉，但腦海裏諗住嘅係佢。」不過Kelly透露現時仍未向男友備案，她說：「佢實唔開胃啦，我唔畀佢睇，亦唔話佢知住，不過對手咁弗，佢都無話可說。」<br> &#13;<br> <spanclass>鄧健泓介意女友過去 &#13;<br> 而鄧健泓透露原本今個月推出的新碟要延至下月才推出，因雷頌德覺得碟中歌曲太傷感，故拔刀相助為他作了首講枕邊人的新歌。問枕邊人是否指原子鏸？鄧健泓說：「唔知，首歌講到因介意女友以前拍過幾次拖，我都介意，會問番佢同乜男仔做過啲乜囉，但如果佢問番我就口啞啞㗎。」問鄧健泓有否問過原子鏸，他說：「我唔講，但我會咁做。」&#13;<br> 採訪：李珮洳&#13;<br> 攝影：陳偉權</spanclass></spanclass></p></body></html>