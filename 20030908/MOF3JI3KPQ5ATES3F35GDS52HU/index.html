<html><header><meta charset="utf-8"><title>國際女排挑戰賽花絮</title></header><body><h1>國際女排挑戰賽花絮</h1><p><spanclass>啦啦隊扮鬼扮馬 &#13;<br> 挑戰賽最後一天，吸引接近九千球迷入場，加上由八間學校組成的啦啦隊歡呼喝采之餘，部份更扮鬼扮馬穿上多明尼加民族衫，令到現場好似嘉年華會咁熱鬧，四支隊伍都大讚比賽氣氛好，啦啦隊落力表現絕對抵讚。<br> &#13;<br> <spanclass>澳洲再吞3蛋冇感覺 &#13;<br> 澳洲隊噚日再度三蛋出局，不過球隊上下都冇乜唔開心，好似教練班納，喺賽後記者會中一邊食住甜筒，一邊答記者問題，雖然只係表演賽，不過最好尊重一下對手同傳媒好噃。<br> &#13;<br> <spanclass>觀眾眼界麻麻哋 &#13;<br> 噚日頭場同尾場之間，一樣安排有獎遊戲畀現場觀眾玩，觀眾只要發球過網，擊中地上的獎品就當贏，不過佢地眼界麻麻，好多都未能擊中目標，最後要勞煩大會副總幹事鄭景亮用手相助，先至可以送出更多獎品。</spanclass></spanclass></spanclass></p></body></html>