<html><header><meta charset="utf-8"><title>女經紀詐病力保貞操<br>睇樓賊13日內第四度犯案</title></header><body><h1>女經紀詐病力保貞操<br>睇樓賊13日內第四度犯案</h1><p>【本報訊】專門向女地產經紀及女業主落手的獨行「睇樓賊」，十三日內四度犯案，繼先後在港島及九龍區犯案後，昨午轉移至新界區，在大埔向一名地產女經紀佯稱睇樓，入屋後使出一貫手法，拔刀指嚇女事主膠紙綁手、毛巾塞口及背心膠袋笠頭，劫走近萬元財物後企圖非禮女事主。女事主情急智生佯稱：「我有病，你『搞』我後果自負！」嚇退賊人，她並撞爛玻璃窗驚動街上途人協助報警解困。　記者：張培生、黃明浩</p><p>上月二十六日至今，全港共發生四宗獨行「睇樓賊」佯稱睇樓，打劫女地產經紀及女業主案件，事主遇劫時均獨自一人，警方分析案情及賊人犯案手法，懷疑四宗案件均為同一賊人所為。&#13;<br> 昨日被「睇樓賊」行劫的女事主，為大埔一間地產公司的經紀。&#13;<br> 昨日中午十二時許，一名自稱姓張年約四十餘歲男子，到地產公司要求睇樓，女事主不虞有詐，獨自帶領該名男子到靖遠街一幢大廈四樓一單位睇樓。<br> &#13;<br> <spanclass>撞爛玻璃驚動途人 &#13;<br> 男子入屋後即露出賊相，拔出一把𠝹刀指嚇女事主，用膠紙綁手、毛巾塞口及背心膠袋笠頭，劫去二千三百元港幣、六百元人民幣、三張信用卡、一部手機及耳環戒指等金飾，全部財物總值近萬元。&#13;<br> 現場消息稱，賊人劫得財物後色心又起，觸摸女事主胸部企圖非禮，女事主不甘受辱，情急智生掙脫塞口毛巾，向賊人佯稱：「我有病，你『搞』我後果自負！」結果成功嚇退賊人。&#13;<br> 女事主在賊人逃走後，由於雙手被綁無法脫身被關在屋內，靈機一觸走近睡房窗口，用肩膊猛撞一塊窗口玻璃，成功將整塊玻璃撞甩。玻璃飛墮街中，跌落地下一間花店的帆布簷篷再反彈墮地，應聲粉碎幸無擊中途人。地下店舖職員及途人立即舉頭察看，女事主趁機高聲呼救，驚動職員報警。女事主同事表示，由於近日發生多宗地產經紀遇劫事件，他們已互相提醒，帶客人睇樓前必須登記客人身份證資料作保障，但女事主疑一時大意未有照做。</spanclass></p></body></html>