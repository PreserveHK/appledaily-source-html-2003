<html><header><meta charset="utf-8"><title>長者獲月餅甜在口暖在心</title></header><body><h1>長者獲月餅甜在口暖在心</h1><p>暑假過後，重有幾日就係一年一度嘅中秋佳節，又係一家大細喺花好月圓嘅日子下吃口月餅、共享天倫嘅時候。但社會上有好多獨居綜援老人，孤伶伶生活，重要死慳死抵應付三餐一宿，即使喺大時大節，佢哋都往往唔敢花錢買應節食物，以致每逢佳節倍感傷悲，令聞者心酸。&#13;<br> 有見及此，蘋果日報慈善基金特別成立「蘋果愛心月餅」專戶，資助社會服務機構送贈月餅給獨居綜援老人。今年呢個專戶得到唔少「老友記」熱心支持，有善長一筆過捐款二萬元訂購愛心月餅送贈灣仔、筲箕灣與香港仔嘅獨居老人，更有幾位善長合共捐出接近一千五百個雙黃蓮蓉月餅，分贈畀幾個舊區嘅弱老，好讓一眾貧窮長者喺今個中秋節得嘗一口美味月餅。&#13;<br> 今年，我哋總共收到五十幾間機構申請合共超過一萬八千個月餅，𠵱家亦已陸續安排送月餅畀啲機構，趕及喺呢幾日送到啲公公婆婆手裏，但由於需求極殷，所以大使喺呢度衷心呼籲大家繼續踴躍捐助，令更多孤苦長者獲贈月餅甜在口、暖在心。&#13;<br> 「蘋果愛心月餅專戶」捐款編號：C0640&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></p></body></html>