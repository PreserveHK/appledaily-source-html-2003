<html><header><meta charset="utf-8"><title>好友愛鑽牛角尖　親筆題字打氣<br>發哥越洋鼓勵阿梅　樂觀啲</title></header><body><h1>好友愛鑽牛角尖　親筆題字打氣<br>發哥越洋鼓勵阿梅　樂觀啲</h1><p>周潤發在法國出席LV活動時，獲悉好友梅艷芳公開承認患子宮頸癌後，盛讚對方很勇敢。不過發哥認為近年來阿梅性情變化大，他寄語阿梅勿鑽牛角尖，因病人抑鬱會影響病情。</p><p>周潤發與太太陳薈蓮應法國名牌LouisVuitton邀請，昨日在巴黎出席「第十六屆LV古董車展」，當記者告知發哥梅艷芳已公開承認患了子宮頸癌時，發哥感到很愕然。曾與阿梅合演過《殺妻二人組》、《公子多情》和《英雄本色Ⅲ夕陽之歌》的發哥傷感地說：「佢好勇敢。可能佢會有陰影，因為阿梅家姐都係呢個病過世。呢個病對女人係好大件事，𠵱家希望佢唔好擔心咁多，早啲接受醫生治療，抑鬱、唔開心會影響病情㗎。佢都係我好愛錫嘅朋友，希望佢可以有健康同快樂嘅人生。」<br> &#13;<br> <spanclass>語重心長 &#13;<br> <spanclass>「生命要自己爭取」 &#13;<br> 發哥與阿梅相識多年，他透露發覺阿梅近年亦有頗大轉變，發哥說：「佢呢幾年都幾鑽牛角尖，張國榮嘅死對阿梅打擊都幾大，或者係事業、愛情同家庭各方面有影響啦。我以前認識嘅阿梅，係一個開心、樂觀嘅人，可能人大咗，對自己要求又嚴謹咗，希望佢每件事都睇開啲。如果上天要你走，幾時都可以要你走；如果要你長命百歲，你都要自己爭取。」&#13;<br> 阿梅患病後堅持工作，問發哥可覺帶病開工壓力太大？他說：「如果冇負擔，拍戲係冇問題。」阿梅生病後，戴上多串水晶手鏈擋煞，發哥對此大不贊成：「冇用㗎，信吓醫生好過啦，呢啲搞到自己心情亂重唔好。」發哥更即時親手寫上「身體健康、青春美麗」八字為阿梅打氣。&#13;<br> 發嫂則表示在片場與阿梅認識，她說：「聽到呢個消息好不幸！佢應該改變吓自己個性，做人樂觀啲、開心啲。總之希望佢可以快啲好番，開開心心過生活。」</spanclass></spanclass></p><p><spanclass>華仔有心 &#13;<br> <spanclass>叮囑需定時就診 &#13;<br> 連日來不少圈中朋友及歌迷都對她的病情表關心，當初阿梅為了隱瞞病情及避過記者追訪，連到醫院做綜合治療都停下來，據悉她經身邊好友苦勸下，特別是劉德華的影響最大，不但說服阿梅公開病情，還叮囑她要定時看醫生。公開病情後，阿梅心情亦放鬆下來，近日朋友到其寓所探訪，覺得她的心情和胃口不錯，原來阿梅一向很喜歡吃魚翅和燕窩，據悉其傭人每日都會燉一碗冰糖燕窩給她吃。<br> &#13;<br> <spanclass>積極抗癌 &#13;<br> <spanclass>今日到養和醫院 &#13;<br> 此外，在阿梅的寓所外依然有大批記者在守候，但她足不出戶只留在家中休息，不過致電慰問她病情的好友依然有不少。而其契媽嘉禾電影公司前老闆何冠昌遺孀，自從獲悉阿梅患病後，對她照顧有加。據知，今天阿梅會到養和醫院接受治療。而阿梅徒弟何韻詩昨日在都會商場表演，問她可知師傅因接受化療而脫髮？她說：「我冇刻意去問，不過佢喺屋企間中都有戴帽。」&#13;<br> 記者梁錦雯、仇志德巴黎專訪</spanclass></spanclass></spanclass></spanclass></p></body></html>