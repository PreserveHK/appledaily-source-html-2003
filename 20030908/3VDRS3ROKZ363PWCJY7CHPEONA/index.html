<html><header><meta charset="utf-8"><title>　　阿董下台冇特權 - 李八方</title></header><body><h1>　　阿董下台冇特權 - 李八方</h1><p>八方最近去台灣走過一趟，剛好撞正中華民國前總統李登輝喺度大聲疾呼，話「中華民國已經不存在了」，接下來當然係台式互相對罵，有人提出李登輝下台後，所享有嘅特權係咪多得滯？包括保鑣人數等等嘅問題，重話佢有一個私人寶庫用嚟放人哋送畀佢嘅貴重禮物。八方唔熟悉台情，但印象係台灣乜都得，冇乜出奇。&#13;<br> 反而，事件觸發咗八方嘅好奇心，就係我哋嘅董特首落台後有冇乜嘢特別禮遇？於是返港後四周打聽，但係連特首辦都話冇聽過會有乜嘢安排。&#13;<br> 總之，講到收咗嘅禮物，老董一概要交出，如果佢老哥鍾意想保留，可以搵專人估價，再自掏腰包買下。&#13;<br> 至於當年傾特首選舉法嘅時候，大家只係關心佢個位一旦出缺，要有乜嘢應變措施，老董下台後重要唔要受保護，就好似冇人有興趣傾，因為覺得冇迫切性；但7.1之後老董變得危危乎，可能都要認認真真傾吓喇。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>