<html><header><meta charset="utf-8"><title>國家盃通街正路賽果<br>球驗客手記：馬會熱門過3關有肉食</title></header><body><h1>國家盃通街正路賽果<br>球驗客手記：馬會熱門過3關有肉食</h1><p>馬會足智彩又一次成為熱門球隊天下，前晚佢哋首次為歐洲國家盃外圍賽呢啲國際賽事開盤，結果好幾支分頭熱到飛起嘅球隊，都順利贏波！&#13;<br> 前晚除咗德國之外，其他大眾熱門，好似英格蘭、荷蘭、法國、意大利等，全部順利贏波！梗係啦，嚟到𠵱家外圍賽尾聲，各支球隊都要為出線博盡。比起上一輪國際友誼賽，呢次戰果自然係正路啲。&#13;<br> 咪睇啲分頭咁熱就以為唔好玩，捉到三Ｗ過晒關都有兩倍多，好過博大細，難為馬會又一次要賠通街囉！&#13;<br> 計我求大俠話，馬會如果識得開埋亞洲盤，起碼荷蘭及英格蘭兩個上盤都唔使輸先，係咪？<br> &#13;<br> <spanclass>法國8次贏5球或以上 &#13;<br> 前晚足智彩連波膽都不乏熱門，好似法國大勝塞浦路斯五比○，喺馬會即係買中「主其他」就有錢收，不過竟然得三倍，都算係我求大俠所見波膽派彩最少一次！而法國淨贏對手五球或以上呢個比數，亦已經係○一年三月主場對日本後，第八次出現嘞，認真厲害。</spanclass></p><p><spanclass>戴維斯辛頓踢正選都唔爭氣 &#13;<br> 荷蘭對奧地利嗰場，我求大俠就好欣賞「橙軍」正選十一人，依足傳統着晒一至十一號波衫咁工整。其中十一號嘅戴維斯，以及五號嘅辛頓，兩人最近都喺球會冇正選踢，點知呢場佢哋都唔太爭氣，踢咗半場冇表現即被換走，真係想唔認「時不與我」都唔得嘞！<br> &#13;<br> <spanclass>烏克蘭畀舒夫真高累死 &#13;<br> 烏克蘭主場被北愛爾蘭迫和○比○，都可算係最令人意外戰果嘞。其實賽前烏克蘭被捧到只有一點一八倍，同荷蘭主場贏奧地利賠率差唔多，我求大俠都覺得有少少睇得佢哋太高。結果球迷最期待嘅舒夫真高，今仗埋門操練受傷，累到烏軍𠵱家失分可能出唔到線！<br> &#13;<br> <spanclass>史高斯籌錢幫奧咸解財困 &#13;<br> 因傷冇份幫英格蘭踢歐洲國家盃外圍賽嘅曼聯中場史高斯，最近就向外表明係正面臨財政困擾嘅奧咸嘅球迷，重會成為佢哋球迷會嘅贊助人，幫手籌錢度過難關。我求大俠就未聽過史高斯同奧咸有乜轇轕嘞，但睇佢態度，應該都係出於一片對國內足球嘅熱心，值得一讚。</spanclass></spanclass></spanclass></p></body></html>