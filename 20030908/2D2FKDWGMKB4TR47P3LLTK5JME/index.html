<html><header><meta charset="utf-8"><title>妮歌買性感內衣酒店密會祖迪羅3粒鐘</title></header><body><h1>妮歌買性感內衣酒店密會祖迪羅3粒鐘</h1><p>妮歌潔曼（NicoleKidman）同安東尼鶴健士（AnthonyHopkins）前日齊齊去咗喺加拿大舉行嘅多倫多電影節，宣傳新片《TheHumanStain》。前日風頭躉妮歌一出現，即時成為全多倫多嘅焦點。&#13;<br> 不過英國小報《世界新聞報》啱啱又喺噚日爆咗單料，話原來妮歌上個禮拜去咗紐約，第N次密會愛郎祖迪羅（JudeLaw），有人重影到妮歌喺幽會前，特登走去買好sexy嘅內衣，早前話要拍片而唔去威尼斯影展嘅妮歌，今次真係斷正！<br> &#13;<br> <spanclass>前後腳離開 &#13;<br> 話說妮歌同祖迪羅上星期日俾人影到前後腳去紐約Carlyle酒店，據講佢哋喺酒店嘅1109號房逗留咗三個鐘，之後妮歌喺凌晨時分急急腳鬆人，祖迪羅就留到星期一中午先走人。不過好衰唔衰，佢兩個嘅行蹤俾人全程影低晒，難為祖迪羅重畀晒錢叫酒店員工咪爆響口㖭！&#13;<br> 講番前日個影展，因為安東尼鶴健士喺《TheHumanStain》中同妮歌有唔少床上戲，但安東尼話同妮歌拍床上戲冇感覺，佢重懶得戚咁話：「我每日都係準時返工，背熟台詞，做完咪走囉！」不過安東尼咁講，我羅拉睇怕佢不過係怕咗企喺佢隔籬個老婆啫！</spanclass></p></body></html>