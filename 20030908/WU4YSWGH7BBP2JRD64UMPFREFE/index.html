<html><header><meta charset="utf-8"><title>　　諴哥搬股票避稅？ - 李八方</title></header><body><h1>　　諴哥搬股票避稅？ - 李八方</h1><p>香港首富李嘉誠嘅一舉一動，總係市場焦點，甚至連加拿大傳媒亦都冇例外。八方噚日睇到加拿大知名報章《環球郵報》報道，誠哥將其家族持有嘅一億五千萬股加拿大上市的赫斯基石油股份，由加勒比海巴巴多斯的控股公司，轉至盧森堡一間控股公司持有。&#13;<br> 各位讀者可能唔明係乜事，簡單講，就係誠哥將一批赫斯基股份，由一處搬去另一處。《環球郵報》引述專家稱，誠哥今次嘅舉動或與稅務安排有關。呢篇報道相當詳細，講及赫斯基即將派發股息，誠哥可取得一億五千萬加元（約八億四千萬港元），計稅就好可觀。但稅務安排到底點樣搞，嗰位專家都講唔出，或者唔敢隨便講。&#13;<br> 重有，早前有調查話盧森堡係上半年最多外來直接投資的地區，有人唔明點解會係盧森堡呢個小地方，其實咪就係咁解囉。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>