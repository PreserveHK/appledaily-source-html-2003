<html><header><meta charset="utf-8"><title>康仔陪前輩話當年紓壓</title></header><body><h1>康仔陪前輩話當年紓壓</h1><p>蘇永康昨日與尹志強等人在銅鑼灣出席志蓮淨苑派月餅活動，康仔透露梅艷芳自出席記者會後，心情已平復，他說：「當日阿梅開完記者會，我同許志安、譚耀文同草蜢等人去咗阿梅屋企傾偈，重提新秀啲嘢，大家傾得好開心。阿梅重紮紮跳，好似釋放咗啲嘢出嚟，但我身為後輩真係唔想講太多。」<br> &#13;<br> <spanclass>阿叻致電慰問 &#13;<br> 曾患鼻咽癌的尹志強，則以過來人身份寄語阿梅要信自己和醫生，但他表示自己在電療後亦出現甩頭髮的後遺症。&#13;<br> 此外，陳百祥（阿叻）和李克勤昨日往沙田出席愛護動物協會活動，身為阿梅好友的阿叻日前缺席支持阿梅承認患癌的記者會，他說：「我之前有同佢傾電話，當時阿倫同志偉都喺佢屋企。做朋友精神上支持就足夠，阿梅就喺電話度同我講：『我得㗎喇，我實打贏呢場仗。』」而克勤則表示希望阿梅早日康復。&#13;<br> 採訪、攝影：魯萍</spanclass></p></body></html>