<html><header><meta charset="utf-8"><title>　　陸觀豪得獎多得小飛魚 - 李八方</title></header><body><h1>　　陸觀豪得獎多得小飛魚 - 李八方</h1><p>恒生銀行噚日喺南華會舉行第二屆「小飛魚游泳賽」，八方去睇熱鬧，事前聲言參賽嘅常務董事兼副行政總裁陸觀豪，果然有落水；佢首次參加嘉賓接力賽，即奪得冠軍，贏咗其餘七隊。八方見羅渣（陸之洋名）唔算游得好快，但係佢兩位拍檔就非常厲害，因為佢哋分別係十二至十三歲組別的冠、亞軍得主。兩條小飛魚加埋陸副總裁一齊，話咁易就攞到冠軍。&#13;<br> 羅渣喺比賽後猛讚兩位小朋友係「最強」人馬，但原來佢自己亦唔係「海軍」。佢同八方講，每日放工都會去游水，每次可以游三十至五十個塘，都幾犀利；不過，單睇佢咁fit嘅身形，便知佢一定係經常運動啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>