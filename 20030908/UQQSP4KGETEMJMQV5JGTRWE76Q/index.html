<html><header><meta charset="utf-8"><title>　　徐立之夫婦錄音機定情 - 李八方</title></header><body><h1>　　徐立之夫婦錄音機定情 - 李八方</h1><p>港大校長徐立之好少講佢同太太嘅戀愛史，車淑梅喺佢個節目《舊日的足跡》問起佢同太太係咪青梅竹馬，佢第一反應係笑住話「私隱」，哈哈哈哈咁笑咗好耐，先至肯透露，同太太係大學時期偶然在「一個公開場合」認識嘅。&#13;<br> 後來徐立之去美國讀博士，佢女朋友（即現時嘅太太）竟然冇去送機，不過，女友送嘅一部收音錄音機就一直陪住佢，廿幾卅年後嘅今日，部機重喺度，雖然唔可以再錄音，但係收音依然清晰。&#13;<br> 當女朋友移民加拿大多倫多後，徐立之不惜遠道從美國匹茲堡揸五個鐘頭車去會女友，佢重話「好近」，一日來回都得。&#13;<br> 原來佢求學時「偷雞」兼職替同學嘅雜貨舖做貨車司機，要揸九個鐘頭車去紐約，喺貨倉後面瞓幾個鐘，然後搬搬抬抬，重要揸十二個鐘頭車返去匹茲堡。唔怪得之覺得五個鐘係小兒科啦！&#13;<br> （圖）徐立之當年長途跋涉奪得美人歸，𠵱家一家人樂也融融。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>