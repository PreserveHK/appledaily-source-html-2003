<html><header><meta charset="utf-8"><title>自己做：雞仔嘜毛毛拖<br>Fit腳形暖笠笠</title></header><body><h1>自己做：雞仔嘜毛毛拖<br>Fit腳形暖笠笠</h1><p>天氣預告周末氣溫會跌至15度，大家做好禦寒準備未？除例牌織織頸巾、冷帽之外，計我話一切最好由「腳」開始！事關好多人都有手腳冰凍的煩惱，而腳凍就會令到全身更加冰冰冷冷，非常唔舒服！趁寒冬未到，不妨親手做一對暖笠笠的毛毛拖，包保暖上心頭！&#13;<br>&#13;<br>記者：吳佩璇　攝影：陳陶鈞</p><p>軟綿綿的毛毛拖，望落已經暖笠笠。加上是DIY的緣故，着落就特別舒服。市面的毛毛拖，大多只會分大、中、小幾個Size，腳大的未必着得落，腳細的着得落，側邊又會通風，失了毛毛拖保暖的功效。所以不妨用針線DIY，不算難做之餘，又能做到一雙至Fit自己腳形的拖鞋，夠貼身就包保暖笠笠啦！</p><p><b> 材料</b> &#13;<br> 毛毛絨布半碼　$18&#13;<br> 繡花線1條　$3&#13;<br> 公仔手工藝包　$25&#13;<br> 紙朴　$8</p><p><spanclass><fontstyle>麖絨鞋富民族Feel  &#13;<br> 細路仔東奔西跑，成日都會着甩拖。所以冬天喺屋企不妨着輕便鞋仔。繡花鞋不但有中國Feel，細細隻其實都幾得意，最啱小朋友。以下提供的紙樣參考，可按腳的大小自行放大或縮小。留意將三幅布縫合時，由於兩邊的布長比鞋底的布要長，所以邊縫要邊「就」位，否則完成後便會皺起。&#13;<br> &#13;<br> <b> 材料</b> &#13;<br> 麖絨（視乎腳的大小，參考圖為12"x24"）1塊　$10&#13;<br> 毛毛球2個　$8&#13;<br> 繡花線1條　$3</fontstyle></spanclass></p><p><spanclass><fontstyle>醒目布Boot包到冚  &#13;<br> 怕麖絨鞋仍未夠暖，不妨整對布Boot。包到上腳踝，咁就暖到痹！縫合時比繡花鞋多了一個工序，就是要縫多一塊裡布，賣相更佳亦更襟着和保暖。</fontstyle></spanclass></p><p><b> 材料</b> &#13;<br> 黃及啡麖絨布各2塊　$20&#13;<br> 繡花線　$3</p><p><b> 小秘技</b> &#13;<br> 幾對鞋大致都以三塊布縫合，看似簡單，但由於鞋頭位隆起，縫合時要慢慢就位，否則完成品便不好看。針步當然愈密愈好，另外若做鞋仔給小朋友，由於所需的布量很少，故麖絨可到一般手工藝店買，三至五元便有一塊。毋須走到專賣布的店舖，因為那裏起碼要買一碼。</p></body></html>