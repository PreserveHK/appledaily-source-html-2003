<html><header><meta charset="utf-8"><title>全球限量法拉利×acer極速火紅誘惑</title></header><body><h1>全球限量法拉利×acer極速火紅誘惑</h1><p>火紅色已成車壇貴族法拉利代表顏色，近年腦界都睇中佢高貴有性格嘅形象，紛紛合作推出各式IT產品。繼Olympus推出火紅DC後，最新輪到acer拍法拉利，聯手推出火紅Notebook，淨睇賣相已經覺得靚到「嘩」一聲，加埋一體化全天候極速機能，肯定成為今個聖誕搶手商品！&#13;<br>記者：許福合&#13;<br>攝影：劉耀祥、林栢鈞&#13;<br>ImageGirl：Trina（Imagine）&#13;<br>鳴謝：勵駿汽車</p><p>法拉利Fans可能留意到今年2月，acer已經成為法拉利車隊F1嘅資訊產品供應商，兩大名牌聯手推出嘅Ferrari3000筆記簿電腦，全球獨一無二，未打開螢幕，已經夠晒搶眼，因為機蓋面板採用大家熟悉嘅法拉利標準紅色，好Sharp！而且用料夠硬淨，採用可以防刮堅固嘅鋁鎂金屬，保護性十足；面板最後更會經過同法拉利跑車一樣嘅陶瓷焗漆過程，一啲都唔馬虎，隨機跟埋隻法拉利滑鼠，車迷見到必定心思思，想將佢收歸旗下。Ferrari3000會喺全球限量發行，香港大約分到100部，有興趣就要走快幾步。</p><p><spanclass><fontstyle>高檔規格爽快感受  &#13;<br> acer透露，Ferrari3000各部份皆要同時經過acer及法拉利各自嚴格審核，外形已經咁得體，運算能力亦同樣有極高要求。採用AMDAthlonXP-M2500+處理器為「引擎」，配合512MB記憶體、60GB硬碟、ATIMOBILITYRADEON9200顯示卡，與Desktop鬥速度亦一啲都唔會輸蝕。功能方面更係齊全，屬於All-In-One規格，內置DVDDual光碟機，即係支援+/-制式燒錄，留意光碟機碟盤一樣噴上鮮紅色，同機身非常合襯！</fontstyle></spanclass></p><p>&#13;<br> &#13;<br> &#13;<br> &#13;<br> 抵讚：唔使講嘢，齋睇賣相已經值回票價。&#13;<br> 要彈：一體式機種通病，2.93kg重量唔太適合拎出街用。要注意靚靚機面易留指模。&#13;<br> &#13;<br> <b> PROFILE</b> &#13;<br> 處理器：AthlonXP-M2500+&#13;<br> 記憶體：512MBDDR333&#13;<br> 顯示屏：15”TFT&#13;<br> 顯示卡：RADEON9200（128MB）&#13;<br> 硬碟：60GB&#13;<br> 光碟機：DVD+/-RW&#13;<br> 體積：330×272×31mm&#13;<br> 重量：2.93kg</p><p><spanclass><fontstyle>802.11g無線網絡  &#13;<br> 無線網絡愈來愈流行，WLAN已經成為筆記簿電腦必備功能之一，不過多數係支援802.11b，而Ferrari3000就更進一步，內置接收更強、速度可達54Mbps嘅802.11g，Centrino同佢相比，都只能跟尾食塵！作近距離接駁手機、PDA等裝置，就可選擇用藍芽介面，比用USB還要方便。擴充性更值得一讚，內置嘅4合1讀卡器，可直接讀取SD、SM、MS同MMC記憶卡，若要接駁DV等外置裝置，就有齊IEEE1394同USB2.0兩種高速介面可以揀，可惜用紅色嘅電腦產品唔多，若襯番一套全紅系列都幾過癮。</fontstyle></spanclass></p></body></html>