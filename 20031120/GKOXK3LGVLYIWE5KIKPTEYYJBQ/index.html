<html><header><meta charset="utf-8"><title>新車速報：<br>雷諾MeganeIISportSaloon包裝誘人</title></header><body><h1>新車速報：<br>雷諾MeganeIISportSaloon包裝誘人</h1><p>法國雷諾新一代MeganeII，繼早前運嚟全新設計概念嘅五門掀背版之後，最近重引入埋以三廂式四門轎車形象示人嘅SportSaloon抵港，不但能迎合亞洲人口味之餘，別具房跑車氣息嘅包裝，響一眾同級車中，都可謂既突出又吸引㗎！&#13;<br>&#13;<br>記者、攝影：陳偉林　&#13;<br>ImageGirl：KendyfromCoolFactory&#13;<br>車輛提供：捷成汽車（29262296）</p><p>上一代雷諾Megane以四門轎車作主打，由於走普及大眾化路線，故此除車價吸引之外，歐洲車高規格嘅安全性更為用家所受落，因而令其響同類型歐、日車款中，成為一款有唔錯銷量嘅法國車。</p><p><spanclass><fontstyle>造型出眾又見動感  &#13;<br> 然而，全新嘅MeganeIISportSaloon車身尺碼適中之餘，線條勾劃既突出又富活力感，當中一對多幅面高聚焦大燈，匹配原廠霧燈組合，望落頗有神氣之餘，高置立體尾燈設計，重予人易於察看嘅安全感㖭！</fontstyle></spanclass></p><p><spanclass><fontstyle>座艙講究設備齊  &#13;<br> 打開車門所見，前後兩排原廠高級皮椅，既軟滑又貼服外，座艙空間亦見闊落，遇有需要時尾排重可以左右收摺放平，令尾廂空間倍增。再者，除電窗、電鏡及電天窗外，又有齊原廠恒溫冷氣連過濾、高級CD音響連遙控組合；難得前排頭枕可調校角度之餘，尾排左右車窗及尾玻璃重設有遮陽簾裝置，另外重有齊前後六個安全氣袋連充氣簾幕組合呢！</fontstyle></spanclass></p><p><spanclass><fontstyle>引擎輸出平均有力  &#13;<br> 新車用上一台2.0公升直4DOHC偈，匹配4前速半自動波，反應順暢利落外，輔有VVT設計嘅引擎，響中、低轉扭力表現平均有勁，令起跑加速倍見勁度㗎！再者，穩紮底盤加上柔韌富支持力嘅懸掛組合，除走彎時對地抓着力高外，而且重有不俗嘅循迹表現。</fontstyle></spanclass></p><p><b> 記者評語：表現出色最啱代步用</b> &#13;<br> 走回四門轎車設計嘅新車，外形別具房跑車氣息之餘，一台2.0公升偈匹配4前速半自動波，反應利落又敏捷，而穩紮底盤及懸掛組合，更帶出高循迹性及操控感，好切合日常代步用。&#13;<br> &#13;<br> <b> Kendy評語：闊落車廂坐得舒適</b> &#13;<br> 部車嘅賣相獨特又富活力感，而車廂前後原廠皮椅，乘坐起來軟滑又貼服，空間既闊落，重有出眾嘅隔音效果。</p><p><spanclass><fontstyle>雷諾MeganeIISportSaloon2.0規格  &#13;<br> 引擎：1998cc直4DOHC&#13;<br> 馬力：136ps/5500rpm&#13;<br> 扭力：19.5kgm/3750rpm&#13;<br> 傳動：4前速Sequential半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/55R16GoodyearEagleNCT5&#13;<br> 尺碼：4498×1777×1460mm&#13;<br> 軸距：2686mm；車重：1290kg&#13;<br> 0-100公里：11.1秒；極速：195km/h&#13;<br> 平均耗油：8.4L/100km</fontstyle></spanclass></p></body></html>