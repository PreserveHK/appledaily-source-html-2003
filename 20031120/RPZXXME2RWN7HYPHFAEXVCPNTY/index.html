<html><header><meta charset="utf-8"><title>Olympus兩色冬季限定版DC</title></header><body><h1>Olympus兩色冬季限定版DC</h1><p>Olympus旗下嘅數碼相機系列CAMEDIA，外形設計頗具時尚氣息，加上採用多種特製物料做外殼，故此幾款新機嘅銷量都頗為不俗。Olympus趕着為聖誕檔期做準備，特意推出X-250嘅冬季限定版，雖然機能跟舊型號一樣，不過就新加入橙、藍兩款新顏色機殼，明顯分頭攻佔男女市場，作為聖誕禮物亦係不錯嘅選擇。機能方面，配備320萬像素CCD同三倍光學變焦鏡，級數屬中規中矩，以外形及賣價計，尚算幾抵玩。&#13;<br> 雖然呢兩款新機殼顏色屬限定產品，不過售價跟普通一樣，賣38,000日圓（約港幣$2,700）。有興趣嘅讀者不妨等特別版到香港先買都未遲。&#13;<br> 記者：徐影龍&#13;<br> &#13;<br> 相關網址：<ahref http:>www.olympus.co.jp/jp/news/2003b/nr031111x250loj.cfm </ahref></p></body></html>