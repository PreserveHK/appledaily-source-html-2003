<html><header><meta charset="utf-8"><title>　　滿漢全席惹來官方調查 - 李八方</title></header><body><h1>　　滿漢全席惹來官方調查 - 李八方</h1><p>北京頤和園聽鸝館西安分店搞嗰餐三十六萬六滿漢全席，愈搞愈大鑊，八方睇內地報紙話，消息見報後引起西安市委同埋市政府關注，西安市委書記栗戰書特別向下級批示，叫「稅務、物價部門了解吓間飯店嘅情況，順便了解用餐者係乜嘢人，有冇我市國家幹部。」當地稅務所所長就拍心口，話會特別留意飯店呢筆營業款項，等飯店申報納稅時嚴格核查喎。&#13;<br> 到底誰是大豪客？飯店董事長吳際早前話係廣東商人宴請香港生意上朋友，但呢位客商始終冇露面，係真係假，就要問吓阿際至知。當地報章提到，飯店一餐飯賣到三十幾萬係咪牟取暴利，就要等物價部門鑑定吓。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>