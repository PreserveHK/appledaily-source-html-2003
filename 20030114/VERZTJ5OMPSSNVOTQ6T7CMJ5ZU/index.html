<html><header><meta charset="utf-8"><title>一味窩輪：匯豐輪9545博賺4成</title></header><body><h1>一味窩輪：匯豐輪9545博賺4成</h1><p>大市唔肯回，升112點，向1萬大關推進，只相差166點恒指報價就係5位數字。&#13;<br> 升得勁嘅Call輪，要有勇氣至捨得高追，都係揀啲升幅唔大嘅埋手，勝算較高。滙豐（005）收89元，有75仙進帳，可以留意上周提及嘅9545，隻輪收50仙，升3仙，今年4月初到期，溢價1.1%，槓桿率17.8倍。滙豐再升3元嘅話，隻輪大概可以升4成，槓桿效應唔差。&#13;<br> 有隻藍籌近排好弱，就係太A（019），平收30.10元，遲早因落後而升番啲。太A唔郁，Call輪自然低沉，值得趁低收集，唔係望即刻見功，而係望藍籌輪流嚟，太A跟番大隊上去，對象係9475，今年5月夠鐘，溢價13.3%，槓桿率24.7倍，揸呢件要有耐性。<br> &#13;<br> <spanclass>9380升3.5倍追唔過 &#13;<br> 威水窩輪榜上，排頭位3件中有2件係公司輪。&#13;<br> 榜首的聯想Call輪9380升350%。下月到期，溢價10.8%，槓桿率66.7倍。成交小，買賣冇意思，博唔過。&#13;<br> 冠軍輪1134升41%，明年1月到期，溢價14.6%，槓桿率7.9倍，候低投機買少少。&#13;<br> 玩具股崇高（209）由54仙升上56仙，隻輪134升34%。06年底到期，壽命長，溢價38.9%，槓桿率7.2倍，唔值得買。&#13;<br> 章盛</spanclass></p></body></html>