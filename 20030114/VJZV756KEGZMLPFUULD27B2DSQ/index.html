<html><header><meta charset="utf-8"><title>莎朗史東四處𢱑撈</title></header><body><h1>莎朗史東四處𢱑撈</h1><p>呢兩年都冇乜點開過工嘅莎朗史東（SharonStone），早兩日去咗意大利出席Versace今年秋冬季男士新裝嘅FashionShow，之後重同總舵主Donatella　Versace密密斟，傾吓嚟緊嘅時裝趨勢。&#13;<br> 查實莎姐上年出席康城影展做評審嗰陣，已經呼籲人畀嘢佢做，不過之後都係冇乜着落，若果莎姐唔去多啲社交場合爭取曝光，睇怕佢叫乜名都冇人記得。</p></body></html>