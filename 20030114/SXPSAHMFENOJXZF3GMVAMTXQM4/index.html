<html><header><meta charset="utf-8"><title>IPAQ系列最強新PocketPC<br>h5450大玩無線網絡</title></header><body><h1>IPAQ系列最強新PocketPC<br>h5450大玩無線網絡</h1><p>自從SONY同Palm推出對應PalmOS5嘅機種後，多媒體及網絡功能大大加強，有直逼一直引以為豪嘅PoketPC之勢。有見及此，HP終於喺2003年出招，大幅加強無線網絡功能，加上首創PPC上用指紋辨識系統及大幅改良機能，以旗下系列最強姿態登場。&#13;<br>&#13;<br>記者：徐影龍　攝影：陳陶鈞</p><p><b> Profile</b> &#13;<br> 處理器：IntelXscale400MHz&#13;<br> 記憶體：64MBRAM＋48MBROM&#13;<br> 顯示屏：320×240（16bitColor）&#13;<br> 網絡：內置Wi-Fi及Bluetooth&#13;<br> 體積：84×16×138mm&#13;<br> 重量：205g&#13;<br> &#13;<br> HP銷售熱線&#13;<br> 查詢電話：800938833</p><p>無線網絡已屬大勢所趨，目前好多手提電腦都已內置標準嘅Wi-Fi（502.11b）制式，iPAQh5450就更進一步，細細部機同時擁有Wi-Fi及Bluetooth兩大無線網絡制式，不但可輕鬆接駁辦公室內聯網，更可隨街接駁互聯網，瀏覽網頁及收發電郵等用途。&#13;<br> &#13;<br> <spanclass><fontstyle>無線上網更快更穩定  &#13;<br> 憑着iPAQh5450高速處理器及對網頁各種制式有更強兼容，包括設有VJM（VirtralJavaMachine），處理網頁速度將有更高及穩定表現，以後毋須攜帶重型Notebook都可隨時隨地跟網絡保持聯繫，靈活及流動性的確大大提高。Bluetooth應用方面，有HP力推嘅流動乾電Printer，連埋部新iPAQ帶出街印相都好方便。</fontstyle></spanclass></p><p><spanclass><fontstyle>全球獨有指紋開機  &#13;<br> 由於iPAQh5450喺網絡功能上大大增強，用家將會有大量上網、電郵等資料記錄，加上涉及本身之個人資料，保安性便成重要考慮項目之一。幸好iPAQh5450內置指紋辨識系統FingerPrintReader，配合保安軟件便能進一步加強辨識率及保安功能，而且辦認指紋速度極快，用家唔怕遺失部機或借畀人會泄漏私隱，尤其係高級行政人員，以後大可放心使用。&#13;<br> 跟機軟件方面，香港用家最關心嘅中文系統，將會以《CEStar》作外掛形式使用，較重要係其Backup應用，除可透過《FileBackup》抄至20MB快閃記憶體外，亦可選擇性地抄至SD卡內。另外較有趣係設有《NEVO》遙控軟件，內置1,500個牌子嘅紅外線訊號，一機在手便可玩盡家中影音器材。</fontstyle></spanclass></p><p><spanclass><fontstyle>基本規格與h3970相若  &#13;<br> HP同Compaq合併後，將會以iPAQ為掌上電腦發展重心，基本藍圖沿用iPAQ設計，不過就加入HP年代嘅Jornada技術，旗下主要分3000系及5000系機種，而今日介紹嘅h5450就主打行政用家，主要規格跟3970差不多，同樣採用Intel最強嘅PPC處理器Xscale400MHz，處理各類文書軟件及多媒體檔案都流暢自如，最厲害係內置記憶體容量，除64MBSDRAM外，快閃記憶體亦達到48MB，加埋超過100MB，不論MP3或電影短片都可儲存其中。&#13;<br> 另外其3.8"屏幕同樣採用TFTLCD（反射型），表示色素可達65,536色（16bitColor），光度亦比舊型號更強。唯一要彈係解像度只有320×240，足足比SONY嘅NX-70V少一半。</fontstyle></spanclass></p></body></html>