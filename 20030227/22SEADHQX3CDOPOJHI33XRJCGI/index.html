<html><header><meta charset="utf-8"><title>赤柱茶點吊起嚟賣</title></header><body><h1>赤柱茶點吊起嚟賣</h1><p>西式點心最吸引之處，就係有華麗得令人目炫的外表。赤柱wildfire近日推出唔少驚喜新菜式，其中hightea天秤形吊盤和掛起串燒的特製叉的線條優美，將食物吊高嚟擺，又靚又盞鬼，掛住欣賞，差啲唔記得咗享受面前的美食。當叉上的燒烤食物全部進入我的肚裏的時候，望住光禿禿的長叉，突然覺得自己好似破壞咗一件藝術品咁，罪過罪過！&#13;<br>記者：邵超&#13;<br>攝影：陳偉強</p><p><spanclass><fontstyle>二人下午茶餐$110  &#13;<br> 呢個茶餐絕對會帶畀人幸福的感覺，天秤上的薄餅和放喺下面的五款鹹甜茶點，有外在又有內在美，望住天秤盪呀盪，好有美感。</fontstyle></spanclass></p><p><spanclass><fontstyle>串燒帶子及意大利青瓜配秘製醃料$135  &#13;<br> 一柱擎天的串燒，帶子和青瓜在鮮甜中透着微微的燒烤味道，吃燒烤還是要在海邊吃才夠情調。</fontstyle></spanclass></p><p><spanclass><fontstyle>健力士巴利湯$39  &#13;<br> 師傅話五罐健力士才煲成四、五十碗湯，並用羊湯做底，材料有「鬼佬意米」巴利、雜菜和香料，飲落唔會燥火。</fontstyle></spanclass></p><p>wildfire&#13;<br> （28136161）&#13;<br> 地點：赤柱美利樓二樓</p></body></html>