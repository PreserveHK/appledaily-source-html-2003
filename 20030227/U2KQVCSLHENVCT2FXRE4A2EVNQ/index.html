<html><header><meta charset="utf-8"><title>二手CD熱辣榜</title></header><body><h1>二手CD熱辣榜</h1><p>二手CD舖出現十多年，早已成為香港商場特色舖之一。其中舖仔細細但經常人頭湧湧，係CD經濟特區的特色。佢哋不時有今日出新碟，翌日即有二手賣紀錄，故行內人早已認定揸Fit人肥仔建為二手CD行內一哥。要講熱辣二手CD排行榜及買賣行情，一於搵佢講講！&#13;<br>記者、攝影：陳嘉文</p><p><spanclass><fontstyle>第1位  &#13;<br> <spanclass><fontstyle>Twins《HappyTogether》第一版  &#13;<br> 肥仔建話Twins隻《HappyTogether》已出咗第二版，但講靚Packing絕不及頭版；第一版有12吋黑膠唱片Packing唔在講，更有Fans睇過都話正嘅10張Twins大相寫真！頭版重有阿Sa首次着低胸裝，市場一斷貨分分鐘有得炒！&#13;<br> &#13;<br> 全新街價：約$120&#13;<br> 回收價：$50&#13;<br> 二手定價：$78-$98（視乎新淨程度）</fontstyle></spanclass></fontstyle></spanclass></p><p><spanclass><fontstyle>第2位  &#13;<br> <spanclass><fontstyle>林狗《我撐你》  &#13;<br> 「潮流Icon出新碟梗有班潮流友捧場！呢期真係好多人搵，不過林狗啲碟屬快熱快冷，潮流一過就冇乜人吼！」&#13;<br> &#13;<br> 全新街價：約$80&#13;<br> 回收價：$45?50&#13;<br> 二手定價：$65</fontstyle></spanclass></fontstyle></spanclass></p><p><spanclass><fontstyle>第3位  &#13;<br> <spanclass><fontstyle>t.A.T.u.《200KM/HINTHEWRONGLANE》  &#13;<br> 「呢輪呢隊俄羅斯雙妹嘜t.A.T.u.真出位！言論到玩Live都好激！又話自己係Lesbian（女同志！）；上電視節目《TopofthePop》更大玩濕吻，真係出晒風頭！傳媒話佢哋係Pop版的Prodigy，我就唔覺得似，不過啲歌幾醒神！」&#13;<br> &#13;<br> 全新街價：約$90&#13;<br> 回收價：$50&#13;<br> 二手定價：$68</fontstyle></spanclass></fontstyle></spanclass></p><p><spanclass><fontstyle>第4位  &#13;<br> <spanclass><fontstyle>MassiveAttack《100THWINDOW》  &#13;<br> 「等到頸都長的MassiveAttack終於出新碟！孤身作戰的3D重請嚟愛爾蘭天后SineadO'Conner客席高歌一曲《SpecialCases》，好鬼正斗！呢隻正碟二手價企硬$70以上！」&#13;<br> &#13;<br> 全新街價：約$90&#13;<br> 回收價：$50&#13;<br> 二手定價：$73</fontstyle></spanclass></fontstyle></spanclass></p><p><spanclass><fontstyle>第5位  &#13;<br> <spanclass><fontstyle>PetShopBoys&#13;<br> 《DISCO3》  &#13;<br> 「眾80's電子組合中，PetShopBoys可謂最賣得兼多Fans！老實講，今日我聽《DISCO3》已覺佢哋乏善可陳，可能我有啲偏激，二手價只值$55！」&#13;<br> &#13;<br> 全新街價：約$85&#13;<br> 回收價：$40&#13;<br> 二手定價：$55</fontstyle></spanclass></fontstyle></spanclass></p><p>資料提供：&#13;<br> CD「經濟」特區（27707262）&#13;<br> 旺角信和中心地庫B36、37、39舖</p></body></html>