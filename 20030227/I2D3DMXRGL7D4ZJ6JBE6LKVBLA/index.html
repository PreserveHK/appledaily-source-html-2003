<html><header><meta charset="utf-8"><title>　　小妹妹保護李局長 - 李八方</title></header><body><h1>　　小妹妹保護李局長 - 李八方</h1><p>李國章做中大校長時，成日俾學生批評獨裁，外號「KingArthur（亞瑟王）」，但做咗教統局局長，就學識冧小朋友，噚日佢探訪將軍澳東華三院王余家潔紀念小學，就俾過百小學生圍住。&#13;<br> 只見兩位小朋友做導遊，拖實局長雙手，行吓圖書館同禮堂，去到菜田，局長親手種咗棵大樹菠蘿，經過操場，又即興表演射籃。李局長最煞食嘅一句說話，就係對其中一位做導遊嘅三年班小女生林海彤講：「你哋要保護我，做我保鑣啊！」林小妹妹於是由頭到尾都唔肯放手，老師想換第二位小朋友落場，都冇晒佢辦法。&#13;<br> 馬泉崇攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>