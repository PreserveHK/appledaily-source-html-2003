<html><header><meta charset="utf-8"><title>股海實戰錄：整體形勢仍利淡</title></header><body><h1>股海實戰錄：整體形勢仍利淡</h1><p>二十多年曾睇過一套西片，片名已忘記，但戲中一些情節記憶仍深，故事好像是講美蘇冷戰期間，一架美軍U2偵察機在蘇聯上空被擊落，機師被虜。&#13;<br> 蘇方無論如何威迫利誘，美國機師也不肯作出辱沒國家的認錯聲明，因此受到酷刑及被困在極度污穢、環境惡劣的囚室。有一日蘇方突然表示美機師可獲無條件釋放，機師沐浴更衣後乾乾淨淨，興高采烈準備回國，但蘇聯官員突然又話取消釋放，要佢重回可怖的囚室，機師無法忍受得而復失的壓力，終於崩潰向蘇方屈服，作出辱國的公開道歉廣播。&#13;<br> 在股市中，投資者亦經常面對這種得而復失的煎熬，有時令人大失方寸，作出錯誤的決定。好似周二晚美股杜指在先跌139點的情況下，倒升51點收市，就令趙飛雲十分激氣，成晚眼光光，噚日幾乎想將手上恒指Put輪沽出，離場唔想再玩。<br> &#13;<br> <spanclass>恒指一浪低於一浪 &#13;<br> 其實港股近日弱勢已成，美股反彈亦冇反應，最後都要下跌32點收市，收9116。盤中低位9097距近期低位9072只有25點，一旦跌穿將引發技術性沽盤，跌勢會加劇，再度尋底機會大，延續去年5月17日恒指在12021見頂，一浪低於一浪嘅走勢。&#13;<br> 前日大行老友推介高寶綠色（274），但睇勢在整固中，降軌在1.40元，現價值博率唔大，升穿則可留意。&#13;<br> 趙飛雲</spanclass></p></body></html>