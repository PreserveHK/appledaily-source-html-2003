<html><header><meta charset="utf-8"><title>　　永隆70年董事長感慨 - 李八方</title></header><body><h1>　　永隆70年董事長感慨 - 李八方</h1><p>今年係永隆銀行成立七十周年，董事長伍步高噚日出席業績會時講咗幾句感想。佢話「一間機構能經營七十年係好難得嘅，尤其係永隆一九三三年創立，正值經濟不景時候」。佢又話對永隆管理層嚟講，可謂「前人種樹後人收，必須要飲水思源」。&#13;<br> 呢個時候，八方只見一直唔講嘢嘅副董事長伍步剛突然話「我一定要補充一吓」，搞到大家都好緊張，原來佢話「若果冇同事支持，永隆亦唔會有今日嘅成果」，因此佢要多謝辛勞工作嘅員工。八方問永隆會否加薪嚟獎勵員工，喺永隆做咗三十幾年嘅常務董事兼總經理鍾子森補充一句，永隆四月時至決定薪酬水平，但股東有兩毫子特別股息，到場嘅記者，就一人送一張餅卡。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>