<html><header><meta charset="utf-8"><title>新GameBOY一出舊機回收價更低</title></header><body><h1>新GameBOY一出舊機回收價更低</h1><p>據市場反應，情人節剛出街的任天堂新手提遊戲機GBASP，銷售情況相當不俗，甚至出現斷市情況，可見半年內都唔慌多有二手貨。不過新機一出，就自然多人放舊機，放咗手上嘅GBA，然後買有埋背光燈嘅GBASP，所以現時放貨就唔多值錢，買二手GBA就係時候。年代久遠嘅第一代灰色GameBoy就好少少，有點收藏價值，有人甚至連新推的拍攝鏡頭連Printer一齊放，都係為嗰幾百蚊。&#13;<br>記者：梁佩芬&#13;<br>攝影：陳盛臣</p><p><spanclass><fontstyle>GameBoyAdvance齋機$600  &#13;<br> 行貨重四圍見，齋機賣約$600，有些則套裝出售，包配件及Game，約$800，回收價奇低，重要睇齊唔齊火牛、Menu，當然有埋遊戲帶就最好。&#13;<br> &#13;<br> 二手機：$400（淨機）（a）&#13;<br> 回收價：$150-$300（b）</fontstyle></spanclass></p><p><spanclass><fontstyle>第一代GameBoy連鏡頭  &#13;<br> 只要加個鏡頭喺插卡槽，第一代GameBoy就搖身變成攝影機，不過Printer得黑白，美感欠奉，解像度之低都僅僅認得吓自己嗰樣，新出時鏡頭連Printer售$800。還記得十多年前，這部古老GameBoy都令我瘋狂過好一陣子，但現在拎上手就嫌佢樣子太笨。&#13;<br> 二手機：$150（GameBoy）&#13;<br> $1,000（GameBoy連Cam及Printer）（a）&#13;<br> 回收價：$100（GameBoy）&#13;<br> $500（GameBoy連Cam及Printer）（b）</fontstyle></spanclass></p><p><b> 售賣點</b> &#13;<br> （a）時代影音店（27839312）&#13;<br> 灣仔東方188商場Shop101&#13;<br> &#13;<br> （b）高達公司（23861986）&#13;<br> 深水埗黃金商場地下13B-17A舖</p></body></html>