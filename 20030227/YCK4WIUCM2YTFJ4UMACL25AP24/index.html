<html><header><meta charset="utf-8"><title>Clie會長激試SONYNZ90<br>「NZ同NX一樣厚！」</title></header><body><h1>Clie會長激試SONYNZ90<br>「NZ同NX一樣厚！」</h1><p>SONY的Clie機王NZ90由曝光到出貨都引來不少Palm迷談論，二百萬像素相機、藍芽、拍Movie，功能開創Palm先河，直情就係樣樣皆能，不過強唔代表人人受，雖然有人認為功能NZ90至強，不過有人就認為大部似磚頭，功能點強都係假，今次搵嚟香港Clie用家協會會長Elvis試機，佢愈玩愈開心，重話：「其實NZ同NX一樣厚！」&#13;<br>&#13;<br>記者、攝影：劉耀祥</p><p><spanclass><fontstyle>香港Clie用家協會會長Elvis  &#13;<br> 2000年11月購買第一部機SONYS300，一用入迷，買機15日後立即成立香港Clie用家協會，其後先後擁有N710、N760、NX70V。</fontstyle></spanclass></p><p><spanclass><fontstyle>NZ90Profile  &#13;<br> 作業系統：PalmOS5.0&#13;<br> 處理器：IntelRPXA250200MHz&#13;<br> 記憶體：16MBRAM/16MBROM&#13;<br> 顯示器：320×480/65,536色&#13;<br> 體積：75×141×22.2mm&#13;<br> 重量：293g&#13;<br> 電池：可換式鋰電&#13;<br> 擴充槽：MemoryStick/CompactFlash（只可使用SONYWiFiLanCard）&#13;<br> 功能：MP3/藍芽/錄音/拍攝相片/拍攝短片&#13;<br> 售賣點：Profield（日本水貨）&#13;<br> 電話：21210362&#13;<br> 地址：深水埗高登電腦商場96號舖&#13;<br> SONYHK（行貨）&#13;<br> 電話：23452966</fontstyle></spanclass></p><p><spanclass><fontstyle>Check1影相	&#13;<br> 開關影相程式要等10秒  &#13;<br> Elvis：「第一下拎上手都真係覺得幾大部，不過玩玩吓都唔覺好厚，反而重幾好揸手㖭，同NX都係差唔多厚，只係前端相機較厚，不過影相嘅時候就真係好慢，每次開關影相程式都要等成10秒，唔係咁方便，想即時玩SnapShot都唔得，而拍Movie就要有500KCacheMemory，同埋取樣PreviewNX就反而比NZ快。Keyboard同JogDial都有改善，手感好咗，若果想搵部有數碼相機又有PDA功能，重有藍芽可以即時Send相，NZ都係個好選擇。」&#13;<br> 要注意拍攝的影片都會儲存於MemoryStick中，測試時使用非SONY原廠MS就不能拍片，當啟動拍片就出現Hang機情況，所以建議拍片就最好用番原廠MS。</fontstyle></spanclass></p><p><spanclass><fontstyle>Check2電量&#13;<br> 30%冇得影相  &#13;<br> SONY的Clie於相機功能上不斷升級，由NR的10萬像素、NX的30萬像素，到NZ直逼入門數碼相機的200萬像素，多次成為機迷們的焦點，不過針無兩頭利，高像素相機亦令到機身體積不斷「發福」。NZ的二百萬像素相機於電量低至約35%便會停止閃燈運作，低至30%更會停止操作，所以想影相就記得叉足電。其實NZ90所新增的電池資料，能夠顯示電池剩下使用時間之外，更列明各種功能所需最低電量，如藍芽則必須要20%或以上，讀取MemoryStick就要10%或以上，就連充電次數亦都有顯示。</fontstyle></spanclass></p><p><spanclass><fontstyle>Check3無線通訊	&#13;<br> 藍芽Hotsync更方便  &#13;<br> NZ90另一個強項就係主打無線通訊功能──內置藍芽，可以用作無線Hotsync或者連線電話上網收Email等，連接電腦設定簡單，Hotsync整個掌龍約3.5MB所需約4分幾鐘，比用Cradle時間只是稍長，但比紅外線就快得多，不過小記都建議多用藍芽Hotsync，因為NZ90的Hotsync位有膠蓋掩，每次放上Cradle都要拉開，稍為不便，所以買得NZ90就真係唔好慳個藍芽Adapter。&#13;<br> CompactFlash插槽現時只係獨沽一味：用SONY原廠的WirelessLan卡，今次測試的NZ90雖是日文版本，安裝Lan卡的英文版Driver亦冇問題，連線速度與寬頻不遑多樣，使用跟機之「NetFront」瀏覽器亦可以顯示整個網頁，沒有空白或斬頭斬尾。</fontstyle></spanclass></p><p><spanclass><fontstyle>Check4中文系統	&#13;<br> CHOS有供NZ90使用版本  &#13;<br> 中文系統乃香港用家必備之軟件，不論日文機定英文機，都總有個中文系統，而三個中文系統中，現時只有CHOS正式推出了供NZ90使用之版本，另外掌龍及CJKOS則安裝供NX70V所使用之版本，睇睇效果如何？</fontstyle></spanclass></p><p><b> CHOS</b> &#13;<br> 唯一講明支援NZ90之中文系統，可將95%介面中文化，但仍有部份未能中文化之日文字會顯示亂碼，而且是三個中文系統中佔最少記憶體，約2.5MB。&#13;<br> 售價：$150&#13;<br> 網址：<ahref http:> http://www.waterworld.com.hk/ww/c_download.htm#chos_hires  </ahref></p><p><b> CJKOS</b> &#13;<br> 並未正式推出的CJKOS4.5，於官方網頁並未開始提供下載，但CJKOS4.5已經支援NX等機種，不過在NZ上就有頗多亂碼出現，同樣需要約2.5MB記憶體。&#13;<br> 參考網址：<ahref http:> http://www.dyts.com/b5/index.html  </ahref></p><p><b> 掌龍</b> &#13;<br> 雖然沒有說明支援NZ90，不過中文化程度為三個中文系統之冠，而且未中文化之日文字亦會以日文顯示，不會顯示亂碼，不過有好亦有唔好處，掌龍乃最大食之中文系統，連內置手寫系統約3.5MB。&#13;<br> 售價：$230&#13;<br> 網址：<ahref http:>http:// http://www.pd.com.tw/index.jsp  </ahref></p></body></html>