<html><header><meta charset="utf-8"><title>二手情報（二手車零件篇）：<br>二手Cut頭引擎零件豐田最搶手</title></header><body><h1>二手情報（二手車零件篇）：<br>二手Cut頭引擎零件豐田最搶手</h1><p>響二手汽車零件中，最搶手當然係車身或引擎等部件（尤以豐田為甚）；今日我哋特別為大家帶來一啲精選汽車Cut頭及引擎，好讓大家可為座駕揀番件超筍二手零件，以便日後方便替換嘛！&#13;<br>記者、攝影：黃凱穎&#13;<br>產品提供：裕華汽車零件行（24767299）</p><p><spanclass><fontstyle>熱門Cut頭精選  &#13;<br> <b> 豐田Windom3.0</b> &#13;<br> 顏色：白&#13;<br> 折舊程度：車身及機件9成新&#13;<br> 備註：適合1997年款嘅豐田Windom3.0（即凌志ES300）車種。&#13;<br> 簡評：呢份豐田WindomCut頭屬日本版型號，頭燈及泵把均與港版凌志ES300略有不同外，另外重包括有頭擔、3.0公升引擎、自動波箱及中控台，可稱得上係應有盡有。</fontstyle></spanclass></p><p><b> 豐田Townace</b> &#13;<br> 顏色：白&#13;<br> 折舊程度：車身及機件9成新&#13;<br> 備註：適合2000至2001款嘅豐田Townace2.0車種。</p><p><b> 豐田Camry2.2</b> &#13;<br> 顏色：白&#13;<br> 折舊程度：車身及機件9成新&#13;<br> 備註：適合1997年款嘅豐田Camry2.2車種。</p><p><b> 大發GranMove</b> &#13;<br> 顏色：白&#13;<br> 折舊程度：車身及機件8成新&#13;<br> 備註：適合1998年款嘅大發GranMove1.5車種。</p><p><b> 三菱RVR</b> &#13;<br> 顏色：白&#13;<br> 折舊程度：車身及機件9成新&#13;<br> 備註：適合1997至1998年款及用1.8公升GDI偈嘅三菱RVR車種。</p><p><b> 富士Forester</b> &#13;<br> 顏色：白&#13;<br> 折舊程度：車身及機件9成新&#13;<br> 備註：適合1999至2001款嘅富士Forester2.0Turbo版車種。</p><p><spanclass><fontstyle>其他精選汽車零件  &#13;<br> <b> 熱門搶手：豐田Aristo引擎</b> &#13;<br> 折舊程度：9成新&#13;<br> 備註：適合新款豐田Aristo3.0TwinTurbo車種（圓燈版）。</fontstyle></spanclass></p><p><b> 豐田Chaser引擎</b> &#13;<br> 折舊程度：9成新&#13;<br> 備註：適合1998年款豐田Chaser2.5Turbo車種。</p><p><b> 日產SkylineGT-R引擎</b> &#13;<br> 折舊程度：8成新&#13;<br> 備註：適合日產SkylineGT-R（R33系列及選用RB26系列引擎）車種。</p><p><b> 三菱LancerEvo.ⅡRecaro桶椅</b> &#13;<br> 折舊程度：9成新&#13;<br> 備註：適合各三菱車種。</p><p><spanclass><fontstyle>買Cut頭要自行議價  &#13;<br> 據裕華汽車零件行負責人表示，現時響二手汽車零件店常見嘅汽車Cut頭，都包括有車身外殼、引擎、頭擔、波箱及中控台等部份；而買家除可選購整份Cut頭外，亦可選擇拆件購買，例如有啲買家只需要引擎零件的話，可選擇只買引擎。一般嚟講，如果要由Cut頭拆出零件的話，只需於選購時即時付款，翌日便可取走貨物；同時，佢哋為方便顧客，更特別設有電話專門送貨熱線㖭！&#13;<br> 但大家要注意嘅係，由於汽車Cut頭並無固定價錢，一般都係由顧客親自與二手零件店議價，並視乎顧客需要及車種，計出最後實價，而價錢則會由萬多元至數萬元不等。&#13;<br> &#13;<br> 註：由於Cut頭部份及引擎，用家可自由選購任何部件，並要自行議價，故未能列出約價或確實價錢。</fontstyle></spanclass></p></body></html>