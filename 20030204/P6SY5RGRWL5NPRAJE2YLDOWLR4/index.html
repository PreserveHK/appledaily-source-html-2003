<html><header><meta charset="utf-8"><title>SmartRoadster四月隆重登場</title></header><body><h1>SmartRoadster四月隆重登場</h1><p>備受全球車迷注目嘅SmartRoadster及RoadsterCoupe，快將於今年四月正式登場；新車不但造型富有濃烈跑車氣息外，就連性能表現亦能教人留有深刻印象呢！&#13;<br> 全新SmartRoadster及RoadsterCoupe，造型設計可謂甚具跑車氣息，不單止線條極為流線型外，低矮車身配搭同埋15吋跑車合金胎軨組合，全都將呢個特性展露出來。至於車廂方面，由於軸距長達2360mm，故此能營造出一個寬敞闊落嘅乘坐空間，而且設備又見齊全，另外重有多項安全設備及其他Option套裝供用家選擇，以求滿足不同用家嘅需要；然而，頂級版將會用上一台698ccSUPREXTurbo引擎，作動力核心，馬力輸出為84ps/5250rpm，扭力輸出則為11.2kgm/2250-4500rpm，附以一套6前速Sequential波箱，難怪新車0至100公里加速度僅為10.9秒（RoadsterCoupe），極速更可高達180km/h（RoadsterCoupe）咁快啦！有興趣嘅車迷，不妨拭目以待喇！</p></body></html>