<html><header><meta charset="utf-8"><title>混血女模齊齊寫福字<br>Rosemary最醒目大叫：利是走來</title></header><body><h1>混血女模齊齊寫福字<br>Rosemary最醒目大叫：利是走來</h1><p>混血名模Rosemary、LisaS.及JessicaSpain日前穿上中國服寫揮春應節。Rosemary請纓教兩人講祝福語，但卻說成「利是走來」。</p><p>中國人過農曆新年，以熱鬧見稱，日前三位本地混血名模Rosemary、LisaS.及JessicaSpain穿上「上海灘」的特色新年服，大寫揮春表達自己的新年願望。&#13;<br> LisaS.及JessicaSpain知道要接受寫揮春的挑戰後，即時向Rosemary偷師。Rosemary以英文寫了她的新年願望「AlltheBestforthe新年」，她寫「新年」兩個中文字令Lisa及Jessica十分驚訝。而不懂中文的Lisa與Jessica只有以英文寫新年願望，希望開開心心和成功。<br> &#13;<br> <spanclass>畫生肖圖畫 &#13;<br> Rosemary更請纓教Lisa及Jessica說「恭喜發財」和「利是𢭃來」等新春祝福語，但兩人卻搞笑地說了「利是久來」，結果Rosemary糾正二人時卻錯說成「利是走來」。其後三人繪畫具意頭的「福」字畫，並畫上自己所屬的生肖圖畫，肖蛇的Lisa即笑說：「好彩我屬蛇，畫條蛇仔好易啫。」而肖雞的Rosemary則很有心思，她細心地畫了一隻可愛的卡通雞肖像。&#13;<br> 問三人對農曆新年有何認識，有中國血統的Rosemary即交出一個錯誤的答案，她說：「十二生肖我知道點解老鼠排第一，因為傳說十二隻動物競賽時，最後老鼠企喺排第一嘅喺老虎頭上，所以老鼠第一，老虎第二。」<br> &#13;<br> <spanclass>睇相問運程 &#13;<br> 此外，Rosemary表示新年亦會睇相問運程，她說：「媽咪識得一個台灣相士，媽咪爹哋當年結婚都有搵佢夾八字，佢測準咗爹哋媽咪會有一仔一女，重批我會好早離開屋企，我都覺得好準。」&#13;<br> 而來港工作了四年的LisaS.覺得農曆新年十分神秘，她說：「好多中國習俗好amazing，好似啲人入廟燒香，同人講句恭喜發財，就有利是收，好多禮節我都唔明。」&#13;<br> 採訪：RitaLeung、DebbieLum&#13;<br> 攝影：ChanChiLam&#13;<br> 髮型：GarySun&amp;RoyPangofTripleEdge&#13;<br> 化妝：NaviLamofOrientColorStudio&#13;<br> 服裝：上海灘&#13;<br> 場地：中環上海灘&#13;<br> 運程參考：《蘇民峰2003年羊年運程》</spanclass></spanclass></p></body></html>