<html><header><meta charset="utf-8"><title>單親病婦獲贈洗衣機</title></header><body><h1>單親病婦獲贈洗衣機</h1><p>「我真係冇諗過會有人咁好，送部新嘅洗衣機畀我，𠵱家洗衫唔再辛苦，最好就係可以畀我有時間睇住個女，佢好百厭，成日爬高爬低，都唔知跌過幾多次，睇少陣都唔得。」四十八歲的阿金說。&#13;<br> 阿金年前與患精神病的丈夫離婚，現與就讀幼稚園高班的五歲女兒晴晴相依為命。由於阿金患有貧血，健康欠佳，加上女兒年紀尚幼，故她未能外出工作，母女遂靠微薄綜援金維生，只能應付最基本的生活，如需額外支出便會令她大失預算，就以女兒年內兩度入院做疝氣手術為例，雖有醫療保障，然而單是每天往返醫院的車費，已教她頭痛不已。&#13;<br> 「𠵱家個女嘅書簿費、生日會費又嚟，夾埋要千幾蚊，好似咩都迫埋一齊嚟咁，社署又要到月中先發綜援金畀我，𠵱家惟有捱住先啦。」阿金懊惱地說。<br> &#13;<br> <spanclass>基金撥款交欠租 &#13;<br> 蘋果日報慈善基金早前撥款四千餘元予阿金繳交欠租及煤氣費等雜費，並報道她盼望獲贈洗衣機的願望，瞬獲一名善長慷慨捐出一部全新的洗衣機給她，減輕她的負擔。&#13;<br> 捐款編號：C0782&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>