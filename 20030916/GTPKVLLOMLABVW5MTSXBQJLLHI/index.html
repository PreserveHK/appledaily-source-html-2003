<html><header><meta charset="utf-8"><title>新車速報：<br>萬事得Premacy加包圍型得多！</title></header><body><h1>新車速報：<br>萬事得Premacy加包圍型得多！</h1><p>萬事得Premacy推出至今仍不乏用家追捧，除尺碼適中設備齊外，與時並進嘅包裝重予人歷久常新嘅觀感；而新版Premacy重加入跑味十足嘅套件，令一向斯文嘅家庭MPV，倍添一份號召力呢！&#13;<br>記者、攝影：陳偉林&#13;<br>ImageGirl：Becky（CoolFactory）</p><p><spanclass><fontstyle>包圍倍見吸引又出眾  &#13;<br> 萬事得Premacy流暢嘅外形，一直予人時尚吸引力，而新加入嘅一套全車包圍套件（需另加$22,251，連人工但未連稅），重給人有突破傳統嘅新觀感；當中一對三盞式頭燈設計，加上Racing鬼面罩連大型氣霸，重有兩邊裙腳及尾泵把擾流器，可謂跑格鮮明突出呢！</fontstyle></spanclass></p><p><spanclass><fontstyle>2.0公升偈反應強勁  &#13;<br> 新車沿用一台2.0公升偈匹配4前速自動波，勝在起跑加速有力，而每段輸出亦見平均；再者，穩妥嘅底盤結構，行車既平穩之餘，走彎時亦見對地抓着力強及循迹性高，予人駕駛安全又妥當之感。</fontstyle></spanclass></p><p><spanclass><fontstyle>皮椅講究又富變化  &#13;<br> 車廂三排七座位設計，套用上軟滑嘅高級皮椅（須另加$4,445，但未連稅），空間闊落舒適之餘，三排座椅既可組合成卧鋪，而中排及前排乘客椅背，重附設桌几配搭，遇有需要的話，中、尾排重可以收摺起，令容量倍增㗎！</fontstyle></spanclass></p><p><spanclass><fontstyle>記者評語：跑味十足價錢平  &#13;<br> 呢部家庭式7人MPV，引擎表現出眾之餘，今回重加入全套時款包圍，既突出又見辛辣感，加上極之吸引嘅賣價，真係魅力沒法擋㗎！&#13;<br> &#13;<br> <spanclass><fontstyle>Becky評語：型仔又舒適！  &#13;<br> 三盞頭燈組合精靈又別致，賣相討好之餘，全車高級皮椅組合，既軟滑又舒適，用作日常代步重好切合需要㖭！&#13;<br> &#13;<br> <spanclass><fontstyle>萬事得Premacy2.0小檔案  &#13;<br> 引擎：1991cc直4DOHC&#13;<br> 馬力：135ps/6000rpm&#13;<br> 扭力：17.4kgm/4500rpm&#13;<br> 尺碼：4315×1705×1600mm&#13;<br> 軸距：2670mm；車重：1380kg&#13;<br> 新車售價：$133,900（標準版）&#13;<br> 車輛提供：萬事得汽車（28931112）</fontstyle></spanclass></fontstyle></spanclass></fontstyle></spanclass></p></body></html>