<html><header><meta charset="utf-8"><title>華碩A620加碼送實用軟件</title></header><body><h1>華碩A620加碼送實用軟件</h1><p>華碩A620屬於首批使用WindowsMobile2003嘅PPC，之後更出埋中文版，若要有雙插卡，又要機身輕巧，A620都係個唔錯選擇，不過代理可能覺得未夠吸引，打算賣大包，只要喺9月30日前購買，就加送大量實用軟件。&#13;<br>記者：許福合</p><p><spanclass><fontstyle>地圖之王唔怕迷路  &#13;<br> 地圖係PDA必裝軟件之一，而PPC可用嘅地圖都唔少，內容亦差無幾，不過速度就只有《地圖之王》最令人滿意，尤其A620使用嘅Xscale400MHz，搜尋地址、拖拉地圖都暢順得多，有咗佢以後就唔怕迷路喇。</fontstyle></spanclass></p><p><spanclass><fontstyle>影像繪圖  &#13;<br> A620設有CF及SD插槽，可直接欣賞數碼相，當配合《PocketPainter》，更可替相片修改、加上特別效果，操作方式有啲似簡化版嘅《PhotoShop》，基本剪裁、加字及編輯都可得。</fontstyle></spanclass></p><p><spanclass><fontstyle>非一般萬用字典  &#13;<br> 字典同樣唔可以缺少，呢套《PocketGenius2.6》就唔止字典咁簡單，用家可選擇輸入具發聲功能的漢英字典字庫，亦可以喺網上免費下載中日、同義詞、法律常識、甚至交通路線等生活資訊，可謂萬事通。</fontstyle></spanclass></p><p><spanclass><fontstyle>其他軟件：  &#13;<br> 1.《MonsterSIP怪獸輸入法》&#13;<br> 2.《MonsterKB怪獸鍵盤》&#13;<br> 3.《MoneyTracer口袋帳本》&#13;<br> 4.《PocketBook電子書》&#13;<br> &#13;<br> ▲漢科電腦&#13;<br> ▲查詢電話：27930368</fontstyle></spanclass></p></body></html>