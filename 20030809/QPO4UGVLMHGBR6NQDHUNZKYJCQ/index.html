<html><header><meta charset="utf-8"><title>深夜使錢食</title></header><body><h1>深夜使錢食</h1><p><spanclass><fontstyle>上環歎松板醬燒牛柳粒  &#13;<br> 中上環一到深夜想搵嘢食都頗困難，唯獨開業有2年嘅港式餐廳做到凌晨2點。佢哋最出名係咖喱食物及魚蛋河。不過，小記提議整番客松板醬燒牛柳粒餐就更正。每件牛柳大大嚿，醬燒汁又惹味，每客$60有湯又有飲品夠晒抵食。歎埋一杯可以消脂止痰嘅山渣冰鎮紫背天葵，咁就唔怕食滯喇！&#13;<br> &#13;<br> 港式餐廳&#13;<br> 電話：25422288&#13;<br> 地址：上環德輔道中84-86號地下（近上環街市）&#13;<br> 營業時間：7:00am-2:00am</fontstyle></spanclass></p><p><spanclass><fontstyle>旺角至正肥牛米線  &#13;<br> 喺旺角想食消夜絕無問題，茶餐廳間間都開到夜一夜。旺角有兩間分店嘅明苑，除咗著名牛腩河外，小記每次去飲下午茶或消夜，就必歎其肥牛米線餐，$22加多$2就有凍飲，重係全日供應。唔夠飽？整多碗魚蛋河或沙嗲牛麫，都係$10一碗。&#13;<br> &#13;<br> 明苑粉麫茶餐廳&#13;<br> 電話：27717191&#13;<br> 地址：旺角豉油街36號地下&#13;<br> 營業時間：7:00am-2:00am</fontstyle></spanclass></p><p><spanclass><fontstyle>$25自助乳果雪糕  &#13;<br> 夏日炎炎，食完消夜就最好食雪糕，家陣TCBY推出自助式乳果雪糕，有30種不同口味畀你選擇，每款只售$25。瞓覺前冇嘢做，不妨落街歎杯乳果雪糕喇！&#13;<br> &#13;<br> TCBY&#13;<br> 電話：27542905&#13;<br> 地址：旺角豉油街50號富達大廈6號舖&#13;<br> 營業時間：&#13;<br> （星期五、六）11:30am-12:00am&#13;<br> （星期日至四）11:30am-11:30pm</fontstyle></spanclass></p><p><spanclass><fontstyle>元朗必食$18楊枝甘露  &#13;<br> 入到元朗，必定要食最出名嘅甜品，老字號「泛后甜品」憑住招牌榴槤布甸及楊枝甘露享譽全港。其楊枝甘露選用最清甜嘅泰國甘柚肉、芒果肉粒，再加上甜奶開汁，味道不甜不淡，每碗$18。&#13;<br> &#13;<br> 泛后甜品&#13;<br> 電話：24702376&#13;<br> 地址：元朗又新街59C、61D號舖&#13;<br> 營業時間：12:30pm-2:00am（周六延遲至3:00am）</fontstyle></spanclass></p><p><spanclass><fontstyle>正宗潮州牛鞭河  &#13;<br> 去到元朗，想食正宗潮州墨魚丸就要到康景街嘅嘉麗園，佢哋除咗著名潮州六寶外，就連坊間少有嘅牛隻性器官都有得做配菜，相信只有喜歡進「寶」嘅食家先夠膽品嘗。呢類補品認真罕有，例如牛鞭、牛睪丸、牛子、牛開心（母牛性器官）等，單拼每份$40，唔少夜遊人如的士司機都喜歡食。&#13;<br> &#13;<br> 嘉麗園&#13;<br> 電話：24766882&#13;<br> 地址：元朗康景街5號地下&#13;<br> 營業時間：4:00am-9:00pm</fontstyle></spanclass></p></body></html>