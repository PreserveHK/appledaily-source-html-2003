<html><header><meta charset="utf-8"><title>市川由衣俾鬼搞狂嗌</title></header><body><h1>市川由衣俾鬼搞狂嗌</h1><p>新人市川由衣有份拍電影《呪怨》，做俾鬼同學嚇死嘅上原美佐嘅老友，戲份真係唔多，但就因為佢係死剩嘅角色之一，加上佢知名度愈嚟愈高，所以喺酒井法子主演嘅《呪怨2》入面，就預埋由衣嗰份，可惜佢喺片場要俾怨靈包圍。由衣日前就話犧牲真係好大，佢話：「戲入面我淨係一味嗌，真係聲都沙埋！」</p></body></html>