<html><header><meta charset="utf-8"><title>　　皇馬唔吼中國菜 - 李八方</title></header><body><h1>　　皇馬唔吼中國菜 - 李八方</h1><p>皇馬贏港隊，雖然係意料中事，但港隊入番兩粒，可算係意外收穫；上次英超聯勁旅利物浦已經吸引唔少高官名人入場，今次皇馬嘅號召力更大，富豪盡出，包括劉鑾雄兩兄弟、鄭裕彤、郭炳江郭炳聯兄弟、李國寶、田北辰，加埋身家可以話係天文數字；高官代表有政務司司長曾蔭權，而上次親自排隊撲飛嘅張文光亦有幸入場捧碧咸。<br> &#13;<br> <spanclass>公益金宴甚西化 &#13;<br> 前一晚皇馬球員喺香港四圍蒲，見識過香港夜生活同風情，但就似乎冇乜機會品嘗香江美食，珍寶海鮮舫曾邀請皇馬球員去海鮮舫食海鮮，重特別設計咗張精選菜單，不過珍寶董事局顧問柯威全話由於皇馬嚴格控制隊員飲食，所以最終都無緣去香港仔食海鮮。&#13;<br> 八方睇過張菜單，包括帶子、鮑翅、龍蝦同鮑魚，屬於中西合璧嘅Fusion菜，不過柯威全話張菜單專為皇馬而設，即係一般球迷冇機會品嘗到呢餐「皇馬宴」，佢亦唔肯透露食一餐要幾多錢，八方攞住呢張海鮮餐菜單同公益金前晚慈善夜菜單比較，覺得都唔係幾啱香港人口味，相信都係為鬼佬而設多啲。</spanclass></p><p><spanclass>公益金皇馬慈善夜菜單 &#13;<br> <b> 頭盤</b> &#13;<br> 越式芒果蝦卷&#13;<br> 煙素鵝&#13;<br> 炭燒豬頸肉&#13;<br> <b> 湯</b> &#13;<br> 酸辣湯伴魚翅&#13;<br> <b> 主菜</b> &#13;<br> 銀雪魚配紅花汁或燒釀雞胸配四川汁&#13;<br> 伴東方時蔬及炒飯&#13;<br> <b> 甜品</b> &#13;<br> 蛋白脆汁紅莓汁&#13;<br> 中式美點&#13;<br> 咖啡或茶<br> &#13;<br> <spanclass>珍寶海鮮舫為皇馬特別設計的八大菜 &#13;<br> 暖帶子黑松菌沙律&#13;<br> 南瓜茸蚧肉大鮑翅&#13;<br> 露香瓜蒸銀雪魚&#13;<br> 青檸雪芭&#13;<br> 蠔皇鮑魚&#13;<br> 龍蝦蛤蜊汁伴焗薯&#13;<br> 牛柳京蒜遼參伴希臘式焗薯&#13;<br> 法式橙酒薄餅或蓮蓉梳乎厘&#13;<br> 各類甜酒，各類特色咖啡或茶&#13;<br> 精美甜品四款&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></spanclass></p></body></html>