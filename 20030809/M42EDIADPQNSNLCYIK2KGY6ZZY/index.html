<html><header><meta charset="utf-8"><title>費高一見功夫衫郁手郁腳<br>碧咸為愛兒攞成龍簽名</title></header><body><h1>費高一見功夫衫郁手郁腳<br>碧咸為愛兒攞成龍簽名</h1><p>成龍昨日和一眾皇家馬德里球員見面，更送上印有龍字的T恤，而碧咸還趁機為兩名兒子布魯克林和羅密歐向成龍索取簽名。</p><p>成龍昨日在沙田為一間壽司店擔任剪綵嘉賓，他透露昨日早上在灣仔君悅酒店與皇家馬德里球員見面，「萬人迷」碧咸更邀請他為兩名兒子簽名，而他亦收到一件由眾球星，包括碧咸、朗拿度、施丹及魯爾等簽名的七號球衣作紀念，不過成龍打算將球衣拍賣，所得款項將用作善慈用途，拍賣底價為三十萬。而成龍亦將印有龍字和「香港歡迎你」的T恤送給皇馬球員，並逐一和他們握手。<br> &#13;<br> <spanclass>西班牙語溝通 &#13;<br> 成龍說：「同皇馬班球星見面，覺得佢哋好友善，碧咸重問我攞簽名畀佢兩個仔，光仔（盧惠光）好想搵碧咸影相，但係我唔畀，唔想騷擾人，不過碧咸就好友善，主動同光仔合照。佢哋（指一眾球星）一見我重扮晒打功夫嘅樣，尤其係費高重郁手郁腳做埋動作。我同朗拿度就用西班牙話打招呼，我以前曾經去過西班牙拍戲，所以都識幾句。」<br> &#13;<br> <spanclass>向朗拿度獻花 &#13;<br> 此外，關心妍昨日獲恒豐金業科技集團邀請，以歌手身份在紅磡的金至尊旅遊展覽廳獻花給皇馬球星朗拿度，而朗拿度除接受獻花外，還參觀了全球最豪華的洗手間、及總值超過五千五百萬港元的「世界最昂貴坐廁」，而關心妍亦獲大會贈送價值五萬元的手表。關心妍除獻花外，還送了一張親筆簽名的唱片給朗拿度留念。&#13;<br> 關心妍說：「我唔係好熱衷足球運動，但都感受到朗拿度嘅巨星風範，同香港市民對足球嘅熱愛。」&#13;<br> 採訪：魯萍</spanclass></spanclass></p></body></html>