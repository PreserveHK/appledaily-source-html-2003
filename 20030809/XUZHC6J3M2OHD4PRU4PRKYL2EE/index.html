<html><header><meta charset="utf-8"><title>皇馬晚宴明文唔准埋身<br>霍震霆、方逸華同碧咸合照　有特權？</title></header><body><h1>皇馬晚宴明文唔准埋身<br>霍震霆、方逸華同碧咸合照　有特權？</h1><p>皇家馬德里球員前晚出席公益金慈善晚宴時，大會雖事先聲明球員不接受簽名或攝影要求，但不少賓客前晚甫見碧咸及朗拿度等人即歡喜若狂，紛紛上前拍照。其中率先違規且未遭保安阻攔的包括無綫副行政主席方逸華、足總會長霍震霆與兩名兒子及公益金董事余錦基。</p><p><spanclass>《皇馬Show之以權謀私》 &#13;<br> 公益金前晚在灣仔會展舉行慈善晚宴，並透過足總邀得西班牙勁旅皇家馬德里足球隊到場，為免在場的球迷及碧咸迷太瘋狂令場面失控，公益金特意在發給賓客的邀請卡上，註明皇馬方面的兩點要求，分別是「所有球員於宴會中將不能接受簽名或攝影的要求」及「於宴會場內，謝絕任何傳媒採訪及私人攝錄」。<br> &#13;<br> <spanclass>朱玲玲興奮： &#13;<br> <spanclass>好開心呀，可惜細仔冇嚟！ &#13;<br> 但前晚皇馬球星進場後，場內不少賓客紛紛上前合照，首先犯規的更包括足總會長霍震霆、公益金董事余錦基及無綫副行政主席方逸華等人。身為碧咸fans的梅艷芳前晚稱病臨時缺席晚宴，但卻有人目睹她與徐濠縈及契妹Marianne等人現身尖沙嘴一時裝店開幕派對，不知阿梅得悉眾賓客犯規與碧咸合照後，會否為錯失機會感到不值？&#13;<br> 其實前晚皇馬球員甫入席，會場氣氛即變得十分熱烈，方逸華更一馬當先走到碧咸及朗拿度身旁打招呼及合照，而足總主席霍震霆也與兩位兒子霍啟剛及霍啟山走到球星席合照，然後余錦基亦上前合照。碧咸及麥馬拿文等人初見霍家兩位公子靠近時，都表現得十分愕然，但見保安未有制止，亦露出笑容與他們合照。&#13;<br> 霍震霆一家四口離場時，都表示能與碧咸合照十分開心。霍朱玲玲說：「好開心呀，可惜細仔冇嚟。」而霍震霆則說：「幾好呀，可以同偶像一齊食飯，可惜佢哋咁早走。」問他有否與碧咸合照時，霍震霆不避嫌地說：「有，影咗一張。」&#13;<br> 對於前晚足總會長及公益金董事等人率先犯規一事，余錦基昨日在電話中說：「我唔係同佢哋合照，我係去請碧咸頒獎，因為拍賣第一個波由葉蒨文頒，淨係籌得十萬太少，我就同阿Tim（霍震霆）商量，行去叫碧咸上台頒獎，可能有人影相，不過即刻成功籌到六十萬。」</spanclass></spanclass></spanclass></p><p><spanclass>余錦基呻慘： &#13;<br> <spanclass>噚晚已經俾人鬧足一晚！ &#13;<br> 而公益金官方網站昨刊登了霍震霆和兒子與碧咸合照一事，余錦基說：「我知道就係皇馬經理親自帶碧咸過去，介紹阿Tim同屋企人畀佢識，阿Tim有冇要求就唔知。不過呢啲冇得講，佢係足總會長，全世界識咁多人，邊有話真係人人一樣。」如此說來，霍震霆豈不享有特權？余錦基說：「真係要講清楚，唔好以為係公益金唔准影相，係皇馬嘅agent講明唔准。」&#13;<br> 但問到為何有嘉賓上前合照被拒，但方逸華卻通行無阻時，余錦基說：「我噚晚已經俾人鬧足一晚，有人投訴話曾志偉又影得，方逸華又影得。唉，真係皇馬要求，個權唔喺我哋度，護衞都係agent請。」&#13;<br> 雖然余錦基堅稱沒要求與球星合照，但前晚林建明離場時說：「方小姐梗係影到，重有霍震霆同余錦基都影到呀，我自己就冇。」<br> &#13;<br> <spanclass>嘟嘟攝靚位： &#13;<br> <spanclass>影咗兩張相同大合照囉！ &#13;<br> 此外，擔任司儀的鄭裕玲（嘟嘟）大合照時站在碧咸前面，她把握機會與碧咸握手，又問他是否很累。嘟嘟前晚說：「我都唔知會影到，大合照時余錦基突然叫我話有靚位，咁我即時攝入去囉！皇馬成隊人都好nice，但好攰呀！我第一次做司儀係頭段完全冇人聽我講嘢，冇人理㗎。我冇攞到簽名呀，係影咗兩張相同大合照囉。」&#13;<br> 採訪：麥妮、林妙萍、楊潔雯、顏英儀、王連連&#13;<br> 攝影：麥妮、陳偉權、林德雄、甄朝健、何國豪</spanclass></spanclass></spanclass></spanclass></p></body></html>