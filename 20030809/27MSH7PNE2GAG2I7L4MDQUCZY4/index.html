<html><header><meta charset="utf-8"><title>今晚見之驅鬼大法：<br>中西星相家教你避凶鬼都怕咗你</title></header><body><h1>今晚見之驅鬼大法：<br>中西星相家教你避凶鬼都怕咗你</h1><p>農曆七月十四，在古時社會你當然可以閉關不出門戶，擋一擋煞便可了事！但家吓嘅香港人，又點可以隨便放棄一晚去「蒲」嘅機會呢？驚撞鬼但又心郁郁想出街，好易啫，占卜問卦咪得囉！睇吓以下嘅答案幫你指點迷津。</p><p>正所謂「集思廣益」，小記特別邀請了幾位model與不同的占卜大師見見面，夾夾佢哋嘅「時辰八字」，實行嚟個「中西命理大鬥法」，且看鹿死誰手！&#13;<br> &#13;<br> <b> Case1</b> &#13;<br> Emily&#13;<br> 出生日期198X年11月19日&#13;<br> 星座：天蠍座&#13;<br> &#13;<br> &#13;<br> </p><p><spanclass><fontstyle>塔羅  <spanclass><fontstyle>塔羅占卜代表Iris  &#13;<br> <spanclass><fontstyle>Emily9月始轉運  &#13;<br> Emily的祖父是英國人，所以有四分之一的混血兒血統。至於身為香港第二代塔羅牌占卜師的Iris，透過塔羅牌推算Emily有讀書天份，但近幾個月的運勢欠佳，要待9月開始才會轉運，可試戴不同水晶石改變個人運勢磁場，有利招財招運，而生活的態度應該要首先保護自己，有時自私一點才是對自己好。&#13;<br> &#13;<br> 714忌去地方：短期內盡量少去新界的北面。&#13;<br> 714必去地方：港島西地區最利Emily。&#13;<br> 714擋煞工具：要多戴水晶，因為水晶有磁場作用，可以利用水晶去擋開不祥東西，貼身穿戴當然最好。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>紫微斗數  <spanclass><fontstyle>紫微斗數代表天翼大師  &#13;<br> <spanclass><fontstyle>入冬出世當日宜戴金銀器  &#13;<br> 大師提醒Emily，入冬出世的女士好大機會有腰痠背痛同婦科病，尤其是腸胃及筋骨問題，至於學業或工作上亦與同儕的關係欠溝通。在姻緣方面，與「2」字尾出世的男士不合襯，相反「4、8、9」會更好。風水住宅方面，可選「5、0」的層數。&#13;<br> &#13;<br> 714忌去地方：切忌向南行。&#13;<br> 714必去地方：向西方即元朗、屯門等有利Emily。&#13;<br> 714擋煞工具：一定要戴多些金、銀器，不可戴玉石或動物形狀的東西。&#13;<br> </fontstyle></spanclass></fontstyle></spanclass></fontstyle></spanclass></p><p><spanclass><fontstyle>自己評一評  &#13;<br> Emily：我覺得兩位師傅推算我嘅運勢都幾準，尤其係天翼大師，紫微斗數果然厲害！</fontstyle></spanclass></p><p><b> Case2</b> &#13;<br> Cody&#13;<br> 出生日期198X年6月17日&#13;<br> 星座：雙子座</p><p><spanclass><fontstyle>星座占卜  <spanclass><fontstyle>星座占卜代表星座小王子  &#13;<br> <spanclass><fontstyle>雙子座性格外向但顧家  &#13;<br> 星座小王子取得Cody的出生日期後，用電腦計算出「星盤」，推測Cody的性格和運勢。星座小王子話Cody個樣雖然好wet妹feel，但其實卻十分顧家，同埋家庭觀念好重。但個性就比較外向，喜歡尋求刺激玩意，性格較固執，所以工作或感情上都有機會經常轉工或拍拖，但自身經常感到有重大壓力，可嘗試擺放有泥土的盆栽增加命勢。&#13;<br> &#13;<br> 714忌去地方：年底前都不宜去日本、中東等地。&#13;<br> 714必去地方：最好留番喺香港！&#13;<br> 714擋煞工具：嘗試在家中栽種植物，不要擺放假花盆栽。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>面相  <spanclass><fontstyle>面相代表賴師傅  &#13;<br> <spanclass><fontstyle>鼻尖尖做事大膽不計後果  &#13;<br> 賴師傳話Cody鼻尖，代表做事大膽不計後果，嘴頭呈三角形表示口齒伶俐，適合做與人多溝通的工作，將來搵工作可以揀公關或主持人等職業，同埋見到Cody印堂（額頭）見黑，近來的運勢欠佳。可嘗試佩戴玉器招運，更話如發現玉器變色即代表已經擋了煞。健康方面，師傅話Cody的腸胃有問題，多少與家蔭的祖墓擺位有關，導致Cody的運勢有少許阻滯。&#13;<br> &#13;<br> 714忌去地方：當然係燒衣嘅地方啦！多數係公共屋邨，切記切「忌」。&#13;<br> 714必去地方：大嶼山方向，好似馬灣、赤鱲角。&#13;<br> 714擋煞工具：無乜所謂，但最好不要戴水晶飾物，始終係西方玩意，同中國文化唔一定夾。&#13;<br> &#13;<br> 面相特徵解說&#13;<br> 眉毛分叉：與兄弟姊妹關係不和睦&#13;<br> 雙眼皮人士：性格熱情如火&#13;<br> 人中（鼻孔以下）歪斜：代表性器官有毛病</fontstyle></spanclass></fontstyle></spanclass></fontstyle></spanclass></p><p><spanclass><fontstyle>自己評一評  &#13;<br> Cody：我覺得星座小王子睇得準我嘅性格，可能係講近況嘅關係；而賴師傅所講嘅都是未來經歷，因為重未遇到，唔可以話佢唔準，惟有先記住佢講嘅嘢先啦！</fontstyle></spanclass></p><p><b> Case3</b> &#13;<br> Milk&#13;<br> 出生日期198X年10月17日晚上11時&#13;<br> 星座：天秤座</p><p><spanclass><fontstyle>生命密碼  <spanclass><fontstyle>生命密碼代表Joyce  &#13;<br> <spanclass><fontstyle>天秤座着黃色衫擋煞  &#13;<br> 巫妹Joyce要求Milk心中想着要問問題，再用骰子「搖」三次，分別是「過去」、「現在」和「將來」，則共要計算9次骰子點數，以數學運算推測及解答占卜者的問題。Joyce話天秤座的女性比較優柔寡斷，處事衝動且欠積極，但多着黃色的衣物可有利Milk擋煞，切忌家居面向有水源的方位，Joyce認為Milk將來亦有機會到東南亞地方定居。&#13;<br> &#13;<br> 714忌去地方：北面方向的地方。&#13;<br> 714必去地方：東南方向會比較適合，家中向海的地方亦有利Milk在工作上的發展。&#13;<br> 714擋煞工具：黃色衣着有利Milk，亦可佩戴黃晶石，反而太刺眼的綠色物件則要避之則吉。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>占卦  <spanclass><fontstyle>占卦代表天翼大師  &#13;<br> <spanclass><fontstyle>銅錢卦象注意肝臟問題  &#13;<br> 透過銅錢象徵的「卦象」，解問Milk比較近距離發生的問題，天翼師傅認為Milk的健康大致沒有毛病，但提醒Milk要注意肝臟問題，切忌時常穿黑色或白色衣物。感情方面，天翼師傅批Milk將來的配偶會好痛惜她，但他認為屬「牛、蛇、豬」生肖的男士不適合Milk，今年亦不宜結婚或同居，待兩年後才可考慮。此外，師傅更推算到Milk家中雙親的現況，向Milk詢問其父親是否健在，果然準確。&#13;<br> &#13;<br> 714忌去地方：忌見到海景、花園、山景方向及向北的樓宇。&#13;<br> 714必去地方：可嘗試北上。&#13;<br> 714擋煞工具：栽種一些有泥土及綠葉的盆栽，切忌養金魚及小動物，或可戴偏紅色的飾物。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>自己評一評  &#13;<br> Milk：都係占卦比較準啲，至少可以測到家父去世嘅事實，認真犀利。</fontstyle></spanclass></p></body></html>