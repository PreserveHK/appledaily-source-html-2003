<html><header><meta charset="utf-8"><title>至Hit真人騷　爆粗講手乜都有<br>《魔戒》哈比仔變TheOsbournes阿四</title></header><body><h1>至Hit真人騷　爆粗講手乜都有<br>《魔戒》哈比仔變TheOsbournes阿四</h1><p>上年美國至hit嘅電視節目，當然係英國殿堂搖滾歌手OzzyOsbourne同佢老婆仔女做嘅真人騷《TheOsbournes》啦，呢個騷巴閉到創下MTV電視台二十一年來最高收視紀錄！《TheOsbournes》第一輯啱啱出咗DVDboxset，真係睇到我羅拉笑到碌地！<br> &#13;<br> <spanclass>私底下十分老友 &#13;<br> 《TheOsbournes》吸引人嘅地方，係畀大家睇到呢個騎呢名人家庭嘅真實生活，佢哋一家人周不時會互相爆粗增進感情，所以DVD亦特別推出電視出得街嘅「咇咇」潔淨版，同埋原汁原味嘅粗口版供fans選擇。&#13;<br> 原來喺電影《魔戒》系列飾演哈比族人嘅男主角伊利亞活（ElijahWood），私底下係Ozzy兩個仔女阿Jack同Kelly嘅老友，有晚活仔相約Jack同Kelly去睇前SmashingPumpkins主音BillyCorgan隊新bandZwan嘅演唱會，重順道拜訪Osbourne屋企，活仔同世伯Ozzy見面嗰陣，十足小fans見偶像咁，相反Ozzy竟然唔知活仔係乜水，握完手即刻調頭走！最搞笑係碰啱Osbourne屋企啲貓狗四圍去廁所，活仔重要幫手清理㖭！</spanclass></p></body></html>