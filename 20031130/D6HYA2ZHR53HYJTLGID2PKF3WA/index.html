<html><header><meta charset="utf-8"><title>曹婉兒成青年工業家全靠個「勇」字</title></header><body><h1>曹婉兒成青年工業家全靠個「勇」字</h1><p>年僅35歲的曹婉兒及其創辦的歐美集團，對讀者而言雖然比較陌生，但本月卻多次見報。月初她一口氣奪得工業總會的「青年工業家獎」及美國商會的「年度傑出女青」獎項。曹婉兒的創業故事可說是反傳統智慧，她自己亦直言是一個很差的例子。</p><p>剛出校門便走去創業，創業時又全無計劃，做了數年又將公司轉營，轉營又無深入了解新市場，弄致投資愈來愈多，但偏偏愈碰釘愈成功，經過十年耕耘，兩度轉舵，公司由兄妹二人變成六百人，營業額由數十萬增至現時年年過億，歐美更成為亞洲最大的辦公室家具供應商之一。&#13;<br> <br> <spanclass>剛畢業兄妹檔齊創業 &#13;<br> 23歲踏出校園的她，根本無想過創業，當時只得個「勇」字。「有一日爸爸同我講，你阿哥想做生意噃，你同唔同佢夾吓。」她走去問哥哥，是否想做生意？哥哥說：「係呀，你做唔做呀！」她不假思索答道：「好呀。」兩兄妹便組成創業拍檔。&#13;<br> 初期他們是經營音響架業務。「我同哥哥都好鍾意Hi-Fi，佢成日都話買唔到嗰啲架，所以有個衝動去做，後來做埋電視轉盤及喇叭座。」90年卡拉OK興起，不少家庭均添置音響設備，故「以為有得做」，但不足兩年已發覺市場其實很小，因為這類家具「好多人抄，抄得好快」。&#13;<br> 兩兄妹於是計劃轉營。「覺得住宅傢俬好易俾人抄，寫字樓傢俬好啲，唔使成日轉新款，市場大，有潛力，因為好多人會買，唔會好似卡拉OK有熱潮。」曹婉兒說，用了兩至三個月時間，到別的辦公室家具店「偷師」，之後便將兩年多在音響架生意賺來的逾300萬元，押在新事業上。</spanclass></p><p>「諗住好簡單，點知原來唔係，結果踩下又深啲，踩下又深啲，又再放多啲錢落去。」曹婉兒最初只是想做文員枱，屏風則外判給他人。「做咗半年後，發覺原來咁大競爭。」她憶述當時有一次，客人已裝修好，翌日開張，只等台灣將屏風運來，豈料「原來重喺隻船度」，結果被罵得體無完膚。&#13;<br> 之後，她便開始擴大投資。「自己造屏風要起模，起模講緊要幾十萬，跟住要諗買甚麼款嘅機器？」結果投資愈來愈多，但偏偏投資愈大，同級對手愈少。而當時的曹婉兒只想：「賣到最好，咪不斷扯住啲客囉，做好佢囉！」&#13;<br> <br> <spanclass>專攻跨國企業成績佳 &#13;<br> 經過數年奮鬥，歐美的業務開始上軌道，建立了一批客戶，但她發覺一個客只會2至3年才搬一次。「兩年先至有生意，但你每日都要食飯嘛！」於是她在偶然機會下，接了一些跨國企業的單，之後她專攻這類大企業，因為長做長有。「今年香港分公司搬，數個月後可能輪到另一區分公司，做完亞洲其他分公司，又輪到香港。」&#13;<br> 歐美現時60多名客戶，超過40間是跨國企業，包括滙豐、美國銀行、微軟，連機管局及金管局都是她的客人。現時，曹婉兒不再是勇字當頭，反而不斷為公司制訂目標，及小心翼翼地經營着這家年收逾億的企業。</spanclass></p></body></html>