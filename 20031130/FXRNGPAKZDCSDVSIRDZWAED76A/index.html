<html><header><meta charset="utf-8"><title>成龍與三菱Pajero變成好拍檔</title></header><body><h1>成龍與三菱Pajero變成好拍檔</h1><p>如果大家有留意本地製作嘅電影的話，相信都有睇過多年前由成龍主演嘅《霹靂火》，當時佢揸住一部三菱FTO及LancerEvolution，與敵人響街道及賽道上拼過你死我活，場面既驚險又刺激；而響萬眾期待嘅最新電影《新警察故事》中，成龍又會與三菱汽車合作，並會同佢變成好拍檔㖭！&#13;<br>仍在拍攝中嘅《新警察故事》，成龍將會飾演一名英勇幹探，以儆惡懲奸為己任，誓要鏟除惡勢力，相信勢必好戲連場之餘，當中重不乏一啲驚險嘅爆炸鏡頭㗎！然而，今次響戲中出現嘅三菱Pajero，就憑着剛強嘅外形、一台3.0V6偈嘅強勁輸出，同埋不俗嘅全天候表現，因而令其可與成龍喺戲中成為好拍檔。&#13;<br>另外，若大家早前以一萬元定金參與競投Colt的話，家陣就可以喺選購其他三菱車系（只限新車及現貨，特價品除外）時，該一萬元定金可當兩萬元使，真係好吸引㗎！而且呢項優惠嘅截止日期係今日（11月30日），想買車嘅你記住唔好錯過呢個最後機會喇！</p></body></html>