<html><header><meta charset="utf-8"><title>精明消費：<br>2折任掃出口歐洲內衣</title></header><body><h1>精明消費：<br>2折任掃出口歐洲內衣</h1><p>今日介紹呢個內衣開倉，內衣褲、睡衣全部係出口歐洲貨，品牌包括CK、HKM、Canelle、Palmers，好多款𠵱家重熱賣緊，雖然係Cut牌貨，但2折有售，同Item買幾套重可以再平，破天荒設有試身室，試啱先買，Size又齊……有N咁多個理由，點忍到手唔買呀？&#13;<br>&#13;<br>記者：黃婉冰　攝影：林栢鈞　模特兒：YoYo</p><p><b> 套裝內衣褲性感保守兼備</b> &#13;<br> <spanclass><fontstyle>美少女玩幼間  &#13;<br> 開倉價每套$80&#13;<br> 原價$580&#13;<br> 後生女最怕着到花喱花碌，紅色幼間搶得嚟未至於好誇，由顏色配搭到款式設計都好有Bikini味道，質料用Lycra加Cotton，摸上手勁似泳衣料，又薄又軟，感覺舒服。</fontstyle></spanclass></p><p><spanclass><fontstyle>透視冶豔性感  &#13;<br> 開倉價每套$80&#13;<br> 原價$840&#13;<br> 揀胸圍，款式固然重要，但顏色配搭一樣要兼顧，紫色喱士托桃紅色花，Seethrough效果更顯誘惑，幼身肩帶調番轉，紫色搭桃紅色喱士、蝴蝶花，冶豔性感不在話下。</fontstyle></spanclass></p><p><spanclass><fontstyle>碎花青春無敵  &#13;<br> 開倉價每套$80&#13;<br> 原價$560&#13;<br> 一望就知係少女款，粉紅底色配碎花圖案，波浪形花邊代替喱士，活潑可愛，自問係十八廿二青春無敵美少女，揀呢款無衰。</fontstyle></spanclass></p><p><spanclass><fontstyle>絲絨神秘高貴  &#13;<br> 開倉價每套$80&#13;<br> 原價$620&#13;<br> 絲絨一向畀人高貴感覺，絲絨內衣褲亦唔例外，望落已覺暖笠笠，啱晒呢個冬天，玫瑰紅添神秘感，令人想入非非。</fontstyle></spanclass></p><p><spanclass><fontstyle>紅白純潔簡約  &#13;<br> 開倉價每套$80&#13;<br> 原價$720&#13;<br> 「花」多眼亂，太多「花花」Pattern反而唔知揀邊款好，咁不如反璞歸真，揀番啲清清哋款式，好似呢套白底襯紅花，顏色配搭簡單唔俗氣，着上身，感覺好純潔。</fontstyle></spanclass></p><p><b> 舒服睡衣當Fashion</b> &#13;<br> <spanclass><fontstyle>睡衣着出街  &#13;<br> 開倉價$80&#13;<br> 原價$190&#13;<br> 近年興起睡衣外着，睡衣款式已經唔再似睡衣，好似呢件水手裝吊帶睡衣，就咁着住瞓覺夠晒舒服，外披一件牛仔褸或者外套又可以當打底Tee，趕時間真係可以就咁加件面衫就行得。&#13;<br> </fontstyle></spanclass></p><p><spanclass><fontstyle>雪紡料娃娃裝  &#13;<br> 開倉價$80&#13;<br> 原價$340&#13;<br> 瞓覺最緊要舒服，雪紡質料睡衣或睡裙係最佳選擇，淺藍透視有限度性感，幼身吊帶加上娃娃裝剪裁，毫無束縛感。</fontstyle></spanclass></p><p><b> 抵買胸圍T-Back</b> &#13;<br> <spanclass><fontstyle>淺色Bra易襯衫  &#13;<br> 開倉價$70&#13;<br> 原價$520&#13;<br> 用軟滑雪紡做罩杯，上綴以Cotton花花圖案，2種質料同樣軟滑，貼身舒適，淺藍色襯冬日深色衫絕無問題，鋼絲杯罩可承托出更豐滿效果，性感尺度絕對可以接受。</fontstyle></spanclass></p><p><spanclass><fontstyle>輕身AirBra  &#13;<br> 開倉價$100&#13;<br> 原價$450&#13;<br> Waterbra比較重，戴上身好累贅，而Airbra就輕得多，無繡花、喱士，淨色兼款式平實，最啱保守一族。</fontstyle></spanclass></p><p><spanclass><fontstyle>各款內褲、T-Back  &#13;<br> 掃完胸圍記得掃埋內褲，全部款式一律$50有4條，內褲、T-Back、Sexy、密實、少女，各種款式任揀。&#13;<br> 開倉價4件$50&#13;<br> 原價每件$30至$180</fontstyle></spanclass></p><p>歐洲名牌內衣開倉&#13;<br> 地址：荔枝角青山道489至491香港工業中心C座12樓12室（近荔枝角地鐵站C出口）日期：明日至12月6日&#13;<br> 時間：10:30am至7:30pm&#13;<br> 電話：27303270&#13;<br> 付款方法：只收現金</p></body></html>