<html><header><meta charset="utf-8"><title>齊料WeWa!!MP3開價$1,280</title></header><body><h1>齊料WeWa!!MP3開價$1,280</h1><p>MP3愈嚟愈多，唔單止價錢要夠平，功能重要夠齊夠多先可以吸引到買家注意。就好似WeWa!!最新推出嘅WMP-202+MP3機，開價只係$1,280，已經內置256MB記憶體，足夠你擺幾十首歌，搭地鐵由荃灣到柴灣都未必聽得晒。近期MP3必備嘅七色背光閃燈，WMP-202+都一樣有得閃，而且加埋收音機同錄音機，外形又細細部CuteCute哋，買嚟送畀女朋友都唔會好肉痛，係時候入定貨做聖誕節禮物。&#13;<br>&#13;<br>記者：劉耀祥</p><p>查詢：27088822（秋之源）</p></body></html>