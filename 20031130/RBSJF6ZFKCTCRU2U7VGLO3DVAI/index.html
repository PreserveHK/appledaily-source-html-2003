<html><header><meta charset="utf-8"><title>曼谷醫肚泰人必到河畔餐廳</title></header><body><h1>曼谷醫肚泰人必到河畔餐廳</h1><p>對於一般香港遊客嚟講，短短幾日去曼谷，不外乎做Spa、Shopping同食嘢，而市面上普遍的旅遊書只會介紹啲大路食肆，但呢啲地方太一般，入到餐廳撞口撞面都係香港人。想唔普通，今勻就等我帶你去以下6間景靚水準高嘅地道餐廳試吓菜喇。&#13;<br>&#13;<br>文、攝：胡慧沖</p><p><spanclass><fontstyle>河畔食海鮮  &#13;<br> 曼谷無海，但有河，呢間海鮮餐廳BaanKlangNam就同樣開喺昭柏耶河畔。呢度最出名係食蟹，尤其一道咖喱炒蟹，個汁味道十分之濃，口感非常香辣，坐在河邊歎海鮮勁有Feel，是當地泰人食海鮮必到之選，價錢亦算合理。</fontstyle></spanclass></p><p><b> BaanKlangNam</b> &#13;<br> 地址：Rama3Rd.,Soi14,Bangklor,Bangkorlaem,Bangkok&#13;<br> 電話：（662）2922037&#13;<br> 交通：在BTS站CongNorsi搭的士去約十分鐘。&#13;<br> &#13;<br> <spanclass><fontstyle>暢飲浪漫鐵橋下  &#13;<br> 昭柏耶河上有多道鐵橋，而每道橋橋底都總會有幾間餐廳。當中的KrungThon大橋，橋底就有間WaterFront餐廳，係咁多間之中最正的。價錢正、環境正，傍晚時分，睇住條橋，睇住當地人搭船返屋企，好有趣。&#13;<br> 以自己所見，呢度啲人客九成係泰國人，食物係泰國菜，價錢屬中下價，食完飯重可以聽歌仔，有Liveband演奏，環境氣氛唔錯。</fontstyle></spanclass></p><p><b> TheWaterFront</b> &#13;<br> 地址：470NearSa-pankrongthon,BangpludBangkok,10700&#13;<br> 電話：（662）8831802&#13;<br> 交通：只可搭的士。&#13;<br> &#13;<br> <spanclass><fontstyle>潮爆餐廳目不暇給  &#13;<br> 涉足曼谷多次，從未遇過這樣的一間店：全間餐廳每一部份都係「賣點」，店內所有桌椅、精品、燈、燭台都可以俾你買回家。全店裝修常玩嘢，無論身處花園、地下或樓上，總令人目不暇給，看其布置和格局幾乎以為自己在日本，原來一眾店主是Designer，心中大計多多。而食物方面，泰菜和中菜價錢屬中下價。這間在10月中才開業的餐廳只是小試牛刀，店主說遲少少更有其他大作會推出。</fontstyle></spanclass></p><p><b> Reflections</b> &#13;<br> 地址：81SoiAri,Phaholyotin7,Samsennai,Bangkok&#13;<br> 電話：（662）2703340&#13;<br> 交通：搭BTS在Ari路落車，從SoiAri行入去約十分鐘。&#13;<br> &#13;<br> <spanclass><fontstyle>嘉玲至愛法國菜  &#13;<br> 唔係吹水，係真事！粵語片紅星嘉玲喺曼谷至愛嘅法國餐廳就係呢間Lyon！點解？因為係佢個仔開嘅。通常一般旅遊書介紹嘅法國菜餐廳都係為遊客而設，但呢間純為當地人而開，而且嘉玲姐兩夫妻間唔中都會去捧場。呢度的價錢只係一般，但食物就好有水準，據講就連皇室成員都請過呢間餐廳的廚師入宮煮番三兩味，認真威猛！除咗一般菜式外重有豬腦、牛肝、兔肉，真係非一般法國菜。</fontstyle></spanclass></p><p><b> Lyon</b> &#13;<br> 地址：33/2CornerofSoiRuamRudee2,PloenchitRd.,Bangkok&#13;<br> 電話：（662）2538141&#13;<br> 交通：搭BTS駕空鐵路在Phloenchit站4號出口出，在House旁的小巷直入行約十分鐘。</p><p><spanclass><fontstyle>路邊海鮮大王  &#13;<br> 呢間開咗唔夠一個月嘅海鮮專門店，老闆原來係擁有4間海鮮店的海鮮大王，最出名的係大蝦，椒鹽瀨尿蝦更係一絕。&#13;<br> &#13;<br> <b> RuanNam</b> &#13;<br> 地址：469/1Rama3Rd.,Bangklor,Bangkorleam,Bangkok&#13;<br> 電話：（662）2919450&#13;<br> 交通：搭BTS在ChongNorsi站搭的士去約10分鐘。</fontstyle></spanclass></p><p><spanclass><fontstyle>傳統泰式街邊餐  &#13;<br> YenTaFu其實即係釀豆腐，係當地華人早年的街邊美食。呢間泰國有名嘅懷舊餐廳，除了釀豆腐湯河之外更有地道泰國菜如炸糯米雞飯、豬骨飯等，每道都只係幾十銖。&#13;<br> &#13;<br> <b> YenTaFu</b> &#13;<br> 地址：7/F.,MBKCenter,PhayathaiRd.,Wangmai,Pathumwan,Bangkok&#13;<br> 電話：（662）2163509&#13;<br> 交通：搭BTS往NationalStadium站往MBK中心樓上7樓。</fontstyle></spanclass></p><p><b> 出門提一提</b> &#13;<br> 簽證：持BNO或特區護照不用簽證可留1個月。查詢：25216481（泰國領事館）&#13;<br> 套餐：乘搭泰國東方航空來回曼谷，機票$1,150，有效期21日。&#13;<br> 查詢：23900421（學聯旅遊）&#13;<br> 貨幣：1港元約兌5泰銖&#13;<br> 網頁：泰友營&#13;<br> <ahref http:> http://www.thailandfans.com  </ahref></p></body></html>