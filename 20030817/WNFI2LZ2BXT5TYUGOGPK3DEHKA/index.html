<html><header><meta charset="utf-8"><title>準港姐溫泉嬉水同胞揀心水<br>7號王從希內地先過冠軍癮</title></header><body><h1>準港姐溫泉嬉水同胞揀心水<br>7號王從希內地先過冠軍癮</h1><p>十二位準港姐昨日到新會古兜溫泉谷進行親善訪問，更即席為「港姐泉」揭幕。眾佳麗在溫泉邊踢水，吸引不少人士圍觀。而現場舉行了一個誰是港姐競猜活動，7號王從希最受內地人士歡迎，票數暫時領先。　記者卓寶花、何國豪新會直擊</p><p>無綫昨日安排十二位港姐決賽佳麗到新會古兜溫泉谷進行親善訪問，佳麗們為一個名為「港姐泉」的溫泉揭幕，穿上短裙的佳麗雖沒機會浸溫泉，但一雙玉腿則在溫泉邊踢水，吸引了不少當地遊客圍觀，更有人以望遠鏡觀看。<br> &#13;<br> <spanclass>唔介意打扮密實 &#13;<br> 大會昨日臨時加插「誰是港姐競猜活動」，讓當地市民投票，暫時以7號王從希的票數領先，而11號楊洛婷的投票箱卻空空如也。來自加拿大溫哥華的楊洛婷說：「冇人投我票，唔失望，有你哋（指記者）支持我咪得囉！」&#13;<br> 王從希則表示多謝大家支持，她說：「我好開心，好意外咁受大家歡迎，我一向女fans多啲。」王從希連日來以密實打扮出席公開活動，她表示並不介意，她說：「我反而要多謝大會，我唔想焦點注視喺我身材上，密實啲好過。」<br> &#13;<br> <spanclass>王偉俾停電嚇親 &#13;<br> 對於美國和加拿大日前爆發世紀大停電，五千萬人受到影響，王從希的爸爸王偉住在多倫多，她很關心父親，並即時致電問候。王從希說：「阿媽呢排返咗嚟香港，而阿爸對呢次停電都嚇咗一跳，不過都冇事。」&#13;<br> 來自多倫多的18號李詩韻獲悉美加停電事件亦有致電家人，她說：「媽咪話事發時佢瞓緊覺，影響唔大，佢禮拜二會返嚟香港支持我。」李詩韻有「最上鏡小姐」和「才藝小姐」兩獎在手，知名度大增，她昨日亦大受現場觀眾歡迎，問到可擔心人太多會被人博懵，她說：「大會有咁多保安，我唔擔心，都冇俾人掂到。」</spanclass></spanclass></p></body></html>