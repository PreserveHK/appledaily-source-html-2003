<html><header><meta charset="utf-8"><title>　　港人可望「直搗黃龍」 - 李八方</title></header><body><h1>　　港人可望「直搗黃龍」 - 李八方</h1><p>九寨溝黃龍係四川嘅著名旅遊景區，但係要一睹色彩斑斕嘅湖泊風光，不得不付上沉重代價。&#13;<br> 八方當年去嘅時候，要先從香港飛到成都，再坐十幾個小時嘅旅遊巴士，先到達九寨溝，非常辛苦。不過，八方聽聞，九寨溝黃龍機場將會喺九月二十八日通航，下次去九寨溝，可以喺成都轉機，機程只係三十五分鐘。&#13;<br> 有份飛這條航線嘅中國國際航空西南公司銷售業務管理室主任張雪松，同八方講，九寨溝方面已經向中央申請，開辦香港飛九寨溝的直航航線。如果成事，到時香港人就可以「直搗黃龍」啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>