<html><header><meta charset="utf-8"><title>煲碟王：<br>《六樓后座》一事無成賴政府</title></header><body><h1>煲碟王：<br>《六樓后座》一事無成賴政府</h1><p>《六樓后座》標榜為一套賣青春的電影，即係後生有青春，就乜都夠膽做，我看自己與六位主角的年齡也差不多吧，但我真如他們般有膽食屎嗎？是不是青春就係乜都做得？結局前，他們也自省，人人都一事無成。其實他們不顧後果，完全放縱，開頭重話係社會造成（請看刪剪片段），真的嗎？不過，他們的言行舉止，卻活脫脫表現了我們這一代既要懶惰又想有目標的特性吧！&#13;<br>&#13;<br>記者：梁佩芬　攝影：陳偉強　鳴謝：樂悠網</p><p>電影上畫，要顧及的事情太多了，戲的長短、節奏、老闆意願……問題一籮籮，所以六月上映時，影評人都說故事「唔湯唔水」、「有尾無頭」、「支離破碎」。其實導演黃真真一直想公映另一個完整版，不過最終商業決定重於一切！為顧及所有觀眾，首批VCD及DVD附有六段刪剪鏡頭，加上未公開的劇照，只售59蚊，抵！</p><p><b> 戲院冇得睇</b> &#13;<br> <spanclass><fontstyle>自瀆被細妹撞破　瘀爆！  &#13;<br> 鄧健泓飾演的Sean，一晚在房中自瀆，被妹妹撞破後，還被鄙視，又被父母大罵，覺得咁大個人鍾意做乜都冇自由，經此一役，便與朋友Karena、Candy、梁Wing、美顏寶及Leo起私竇，實行喺裏面做乜都得！</fontstyle></spanclass></p><p><spanclass><fontstyle>Cookies重見天日  &#13;<br> 原來Cookies成員Angela、Helena和Gloria都有份拍這齣戲，做一群F.4女生，全部都有玩「TruthorDare」，當中有人要被Juno熊抱，又被鄧健泓問性生活問題，又是連場尖叫大笑，好嘈！</fontstyle></spanclass></p><p><spanclass><fontstyle>六樓后座真實街招  &#13;<br> 故事由真事改編，屋主之一，即這戲編劇張帆真是在三年前聖誕夜於街頭看到一張租屋街招，三千蚊四百呎，三日後正式成立六樓后座！戲本來也有拍下這幕，但變成六人一起看到筍盤！</fontstyle></spanclass></p><p><spanclass><fontstyle>粗口加手勢  &#13;<br> 盧巧音在戲中講過不少粗口鞋音字，原來重有幕講私竇裝修時，盧巧音在洗廁所，突然被偷襲，她豎起中指抗議！如果上映時加埋這些鏡頭，可能更有戲味！不過，這個中指鏡頭，一早在林嘉欣的《六樓后座》卡拉OK中出過！</fontstyle></spanclass></p><p><spanclass><fontstyle>《特務戇J》不戇居  &#13;<br> 皇室名貴珠寶被竊，情報局派頂級特務追查，可惜案件未破已殉職。情報局只好派智勇俱無的初級情報員「戇J」負責案件。最後，「戇J」又是以模仿「007」的搞笑版方法完成任務。</fontstyle></spanclass></p><p><spanclass><fontstyle>《咒怨》嚇完＝唔驚？  &#13;<br> 看完DVD，朋友A問：「點解每次嚇我之前，我都知佢嚇我嘅！」B朋友答：「我第一次睇鬼片無大叫！」跟着是C女：「張海報重恐怖過齣戲？」D仔：「睇Trailer都知晒有幾驚！」看完後唔會驚的鬼片，編導演的手法真是太高明啦！</fontstyle></spanclass></p><p><spanclass><fontstyle>《偶斷絲連》北野武彩色之旅  &#13;<br> 吸引我看《偶斷絲連》，一是男主角西島秀俊曾在張國榮《夢到內河》MV中出現過，是日本數一數二的芭蕾舞蹈家；二是想看看北野武＋山本耀司一起創作的戲服是怎麼樣的。看罷獲得另外兩個訊息，一是《偶斷絲連》原來指西島為怕與患有精神病的女主角菅野美穗走失，於是用繩綁實兩人的腰部，繼而漫無目的地見路就走！二是首次知道北野武不是色盲的，原來他也懂得用色彩繪畫電影！</fontstyle></spanclass></p><p><spanclass><fontstyle>《Allthebest》不低B  &#13;<br> <b> 音樂集</b> &#13;<br> 減人後的Cookies全新新歌加雜錦碟，也有MiniCookies成員Stephy、Kary、Miki及Theresa各自獨唱一曲。無謂期待有何好唱功，但輕鬆音韻確又聽得幾舒服，況且歌曲不白癡不低B，只是純情可愛加天真，想後生幾年，一定要聽Cookies。</fontstyle></spanclass></p><p><spanclass><fontstyle>《情感萬花筒》兩首張國榮  &#13;<br> 又是一張國語雜錦碟，特別是包括張國榮兩首歌《阿飛正傳之何去何從》及《被愛》，之後還有林憶蓮、伍佰、張震嶽等共三十二首歌。全是情歌，比較喜歡只是陳綺貞的《還是會寂寞》！</fontstyle></spanclass></p></body></html>