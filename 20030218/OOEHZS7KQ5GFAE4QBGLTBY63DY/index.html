<html><header><meta charset="utf-8"><title>　　立會被「共產」 - 李八方</title></header><body><h1>　　立會被「共產」 - 李八方</h1><p>新年流流，立法會班議員被審計署「辣㷫」，話立法會九年來攞多咗政府五千萬，應向政府「退款」。家陣財赤嚴重，財爺正周圍搵目標「共佢產」，立法會筆錢睇怕都好難保得住。&#13;<br> 班議員梗係㷫啦，慳家竟然俾人話係「攞多咗」，因為佢哋認為，政府一向以一筆過撥款原則畀錢立法會，全靠立法會咁多年慳慳埋埋先有呢筆儲備。有人更發晦氣，問政府係咪要迫人每年使清使淨啲錢先至安樂？&#13;<br> 八方又聽到立法會秘書處決定，同傳媒喺鏞記食埋二月二十七日餐開年飯，以後再冇呢支歌仔唱；每年立法年度，逐間報館食餐medialunch亦都cut埋；連印刷精美嘅立法會年報都會成為絕響，以後只會出光碟版及網上版，總之就要勒緊褲頭啦！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>