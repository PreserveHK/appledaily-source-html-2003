<html><header><meta charset="utf-8"><title>新車速報：<br>歐寶CorsaSport化身小跑車</title></header><body><h1>新車速報：<br>歐寶CorsaSport化身小跑車</h1><p>歐寶Corsa重新打入香港市場後，逐漸被車迷接受及追捧，而當中三門版更見多一份小跑車個性；今番除得代理嘅全面DressUp外，且有全車包圍、裙腳、尾定翼，重有一身賽車花同跑車胎軨組合，又真係幾醒目有型噃！&#13;<br>&#13;<br>記者、攝影：陳偉林</p><p><spanclass><fontstyle>跑格鮮明設備足  &#13;<br> 講到車廂，前後兩排奪目吸引嘅鮮藍色座椅配搭，重有兩邊門壁嘅相同配襯，烘托出沉黑嘅儀表組合，早已滲透出一份跑格，乘坐亦見闊落舒適；設備方面，除有白底圓表配搭外，重有電窗、電鏡同電天窗，以及一體式高級CD音響同冷氣裝置，加上雙安全氣袋配搭，可謂一應俱全。</fontstyle></spanclass></p><p><spanclass><fontstyle>一身DressUp跑意盎然  &#13;<br> 擁有一身圓渾流暢車體嘅歐寶Corsa，難掩自家一份活潑好動嘅個性，而呢部新版CorsaSport，重有齊全車包圍、裙腳、尾定翼，還有四輪合金胎軨同全身車花，令人看來活像一部落場嘅小跑車㗎！</fontstyle></spanclass></p><p><spanclass><fontstyle>1.4Ecotec偈演繹出眾  &#13;<br> 新車仍以一台1.4公升Ecotec偈為主打，並輔以4前速自動波，加有Sport模式選擇，令起跑加速演繹強悍有勁。而歐式小車嘅前輪柱式獨立、後輪扭力連桿配搭，匹配加大碼嘅15吋合金胎軨組合，還帶出不俗嘅對地抓着力同循迹性㖭！</fontstyle></spanclass></p><p><spanclass><fontstyle>記者點睇部車  &#13;<br> 響芸芸車款當中，Corsa表現平均踏實，而重新DressUp嘅CorsaSport，一身賽車圖案，匹配包圍、尾翼，重有四輪15吋跑車合金胎軨，跑意盎然又見剛勁一面。</fontstyle></spanclass></p><p><spanclass><fontstyle>歐寶Corsa1.4Sport小檔案  &#13;<br> 引擎：1389cc直4DOHC&#13;<br> 馬力：90ps/6000rpm&#13;<br> 扭力：12.7kgm/4000rpm&#13;<br> 尺碼：3815×1645×1440mm&#13;<br> 軸距：2490mm；車重：1020kg&#13;<br> 新車售價：$129,000&#13;<br> 車輛提供：福方汽車（29888080）</fontstyle></spanclass></p></body></html>