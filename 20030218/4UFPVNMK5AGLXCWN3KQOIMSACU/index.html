<html><header><meta charset="utf-8"><title>豐田istSport加包圍更有型</title></header><body><h1>豐田istSport加包圍更有型</h1><p>豐田ist雖然並非主流車款，惟本身酷似MiniCooper嘅外形，加上個性獨特嘅車廂鋪排，仍不乏車迷捧場，而新加入嘅全車包圍，更令呢部istSport倍見動感有魅力呢！&#13;<br>&#13;<br>特約記者、攝影：李勤</p><p><spanclass><fontstyle>車廂闊落設備齊  &#13;<br> 呢部車另一個突出嘅地方，會係佢較偏高嘅車體，令車廂空間變得闊大舒適之餘，兩排雙色絲絨座椅配搭，重有柔軟貼服感㖭！再者，佢有齊電窗、電鏡之餘，重有高級音響同冷氣裝備，唔少得當然係雙安全氣袋配搭啦！</fontstyle></spanclass></p><p><spanclass><fontstyle>1.3公升VVT-i偈輸出平均  &#13;<br> 呢部istSport以一台1.3公升直4VVT-i偈作主打，每段段速輸出平均有力，而低重心車體匹配歐式懸掛組合，重帶出令人驚訝嘅高循迹性同對地抓着力，日常代步慳油又有小跑車嘅活力個性，自然更見吸引啦！</fontstyle></spanclass></p><p><spanclass><fontstyle>包裝活現小跑車風采  &#13;<br> 呢部豐田ist有一個好搶眼嘅賣相，皆因佢四輪拋沙板設計，跟一般城市小車嘅斯文造型，可謂截然兩樣，今回佢重加有全車包圍、兩邊裙腳、尾定翼同四輪15吋跑車合金胎軨組合，看來說是一部小跑車會更像樣㗎！</fontstyle></spanclass></p><p><spanclass><fontstyle>豐田istSport小檔案  &#13;<br> 引擎：1298cc直4DOHC&#13;<br> 馬力：87ps/6000rpm&#13;<br> 扭力：12.3kgm/4400rpm&#13;<br> 尺碼：3855×1695×1530mm&#13;<br> 軸距：2370mm；車重：1015kg&#13;<br> 新車售價：$119,900（上會價）&#13;<br> 車輛提供：富利堡汽車（23330747）</fontstyle></spanclass></p></body></html>