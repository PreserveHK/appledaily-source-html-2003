<html><header><meta charset="utf-8"><title>　　《南早》舊將回朝做老總 - 李八方</title></header><body><h1>　　《南早》舊將回朝做老總 - 李八方</h1><p>《南華早報》噚日宣布，從澳洲嘅TheAustralian挖番位舊將DavidArmstrong回朝做集團總編輯，聽聞佢老哥雖然四月一日愚人節先至到位，但係上星期已經同一班現任高層食過飯，交交心。&#13;<br> 呢位Armstrong先生舊時好似有個中文名叫做顏仕強，佢算得上係兩朝元老，九三年加入《南早》之後，曾服侍過梅鐸同郭孔演，九六年因私人理由返回悉尼，今次佢肯重返香港，相信都想有啲作為，聽講《南早》嘅同行都期望佢會帶來新局面。&#13;<br> 《南早》自從回歸以來，出現嚴重定位問題，舊年更有大地震，高低層都受影響，其後又成立咗個四人高級編輯管理會，老總卻懸空，真係𢱑晒頭。<br> &#13;<br> <spanclass>許仕仁七一唔撈 &#13;<br> 另外，積金局董事局噚日終於宣布，七月一日由營運總監陳唐芷青頂住個行政總監位一年，等許仕仁老爺可以功成身退，呢個消息其實八方都寫過吓，今次再恭喜老許羊年得償所願囉。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>