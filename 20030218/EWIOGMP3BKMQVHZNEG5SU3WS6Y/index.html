<html><header><meta charset="utf-8"><title>郭炳聯：「唔啱公司文化我哋放生佢」<br>新地請員工須考語文試</title></header><body><h1>郭炳聯：「唔啱公司文化我哋放生佢」<br>新地請員工須考語文試</h1><p>【本報訊】為響應語文教育及研究常務委員會建議，新鴻基地產發展最近要求集團轄下各部門招聘及擢升員工時，均必須通過「國際英語水平測試制度」（IELTS）及普通話兩項測試，新鴻基副主席兼董事總經理郭炳聯坦言：「如果唔得，即係佢唔啱公司文化，咁我哋不如放生佢啦！」但有立法會議員則擔心，僱主趁機以語文測試去裁員。&#13;<br> 郭炳聯昨向傳媒透露，該集團將配合語常會建議，要求新入職員工及現有員工擢升前，須通過語文能力測試，他說：「考試好重要㗎，香港人唔考試都唔讀書！」至於長遠是否所有現有員工每年考勤時，都須通過語文測試，他表示會進一步研究。<br> &#13;<br> <spanclass>李卓人：放生即係放死 &#13;<br> 他強調：「Lifetimelearning（終身學習）係我哋公司嘅文化，所有員工都會不斷進修自己。」若員工未能通過測試，他說：「我哋會畀機會佢上堂，如果幾年都唔得，佢會唔會唔啱公司文化呢？如果唔啱嘅，我哋會放生佢！」&#13;<br> 他透露，該集團初步會以「國際英語水平測試制度」釐定員工英語水平，不同職位英語水平要求不一，細節尚待研究；普通話水平標準則有待當局制訂。該集團會資助及培訓員工提升語文水平，過去兩年六百名員工已參與語文進修課程，部份經理級員工更獲保送外地學習。&#13;<br> 不過，立法會議員李卓人批評要求未能通過語文測試員工離職並不公平：「咁一個員工唔係淨係要英文好㗎，你話放生佢，即係放死佢！」他說硬性規定員工限時達致指定水平有違「終身學習」原則。&#13;<br> 「國際英語水平測試制度」共分九級，評估考生是否適合使用英語作為學習或培訓，目前英國、新西蘭、加拿大及美國等地的專上學院，均承認該試為入學英語水平資格證明。</spanclass></p></body></html>