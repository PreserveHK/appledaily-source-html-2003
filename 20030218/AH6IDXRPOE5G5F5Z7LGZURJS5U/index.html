<html><header><meta charset="utf-8"><title>消費BestBuy：<br>25,000平方呎家居電器倉3類旺貨必買</title></header><body><h1>消費BestBuy：<br>25,000平方呎家居電器倉3類旺貨必買</h1><p>影音、家具、電器開倉都見得多，但一般都係個別廠房，就未見過有今次位於觀塘區嘅「直銷中心」，以一站式服務提供各類家居產品咁齊全；整間倉共有25,000平方呎作陳列室，另外亦有25,000平方呎作貨倉，陣容真係龐大！雖然地方夠大，究竟貨品掂唔掂？售價係咪咁抵？咁就要我出馬去索一索料！&#13;<br>記者：梁煒健&#13;<br>攝影：周旭文&#13;<br>Imagegirl：Cody</p><p><spanclass><fontstyle>家電部  &#13;<br> <spanclass><fontstyle>時令抽濕機  &#13;<br> 潮濕嘅春天已經到喇！一部勁「抽」嘅抽濕機就家家戶戶都需要。呢部日本製造嘅樂聲牌抽濕機，可以防霉之餘又有特別乾衫噴口，的確夠方便。此機每次可抽到16公升水，高21吋，闊13.5吋，深8吋，體積中等，唔算阻碇。&#13;<br> 型號：「National」CD-B1600A&#13;<br> 原價：$2,280&#13;<br> 開倉價：$1,880（限售30部）</fontstyle></spanclass></fontstyle></spanclass></p><p><spanclass><fontstyle>全城至平抽氣扇  &#13;<br> 姑勿論呢把6吋直徑嘅圓形抽氣扇係內地牌子P&amp;Q，但由$88勁減至$39，真係平過食餐飯！&#13;<br> 原價：$88&#13;<br> 開倉價：$39（限售200部）</fontstyle></spanclass></p><p><spanclass><fontstyle>環保型吸塵機  &#13;<br> 雖然只得藍色及體積細小，但呢部SAMSUNG吸塵機吸力唔錯，有1300W嘅輸出功率。呢部吸塵機採用環保型布袋，唔再需要搵紙袋入塵，夠晒環保。&#13;<br> 型號：「SAMSUNG」VC-5813&#13;<br> 原價：$458&#13;<br> 開倉價：$298（限售20部）</fontstyle></spanclass></p><p><spanclass><fontstyle>大容量雙門環保雪櫃  &#13;<br> 雪櫃3年才換款一次，所以只推出1年嘅樂聲牌NR-B17D1仍十分搶手。此雙門環保雪櫃有52吋高、21吋闊、25吋深，且有170公升大容量，想換雪櫃嘅朋友不妨考慮。&#13;<br> 型號：「National」NR-B17D1&#13;<br> 原價：$2,180&#13;<br> 開倉價：$1,780（限售50部）</fontstyle></spanclass></p><p><spanclass><fontstyle>視聽部  &#13;<br> <spanclass><fontstyle>$3,000以下29吋超平面電視機  &#13;<br> 呢部聲寶牌29吋超平面電視機，其背後設有色差輸入端子，接駁DVD信號或其他媒體，一樣會有高畫質。另外，TV嘅中下位置，設有5.1嘅中置喇叭，所以淨係聽人聲，一樣夠自然及清晰。呢部電視平到唔使$3,000，的確好賤價。&#13;<br> 型號：「SHARP」29CSX8&#13;<br> 原價：$3,380&#13;<br> 開倉價：$2,680（限售30部）</fontstyle></spanclass></fontstyle></spanclass></p><p><spanclass><fontstyle>記者推介：意大利DVD機平過深圳  &#13;<br> 縱橫AV界多年，從未見過一部DVD機會平過一部VCD機，但家陣呢部意大利「PHOS」就做得到。意大利牌子但喺國內裝嵌，可讀到CD-R、MP3、SVCD及最重要嘅KODAKpictureCD，咁就證實佢係「萬讀神機」，睇乜碟都冇有怕。由於係獨家貨，數量不限，如果在場內買滿$1,000家具，更享有$399換購價㖭。&#13;<br> 型號：「PHOS」DVD-N9663H&#13;<br> 開倉價：$499（不限數量）</fontstyle></spanclass></p><p><spanclass><fontstyle>內地5.1影音後起之秀  &#13;<br> 內地牌子除咗有SHINCO、步步高之外，ATECS就係內地較掂嘅影音牌子。今次開倉ATECS亦有一套HT-827嘅5.1影音組合有特價，就係靚仔DVD機DVD965P連5.1喇叭組合，輸出功率達100w，夠晒Power，未玩DVD嘅朋友係時候入貨喇！&#13;<br> 型號：「ATECS」HT-8275.1DVD影音組合&#13;<br> 原價：$1,780&#13;<br> 開倉價：$1,380（限售30套）</fontstyle></spanclass></p><p><spanclass><fontstyle>家具部  &#13;<br> <spanclass><fontstyle>正貨推介：超筍電腦枱  &#13;<br> 呢張人體工學電腦枱，Size為39.5吋×31吋×53吋，設計都幾特別，但最吸引當然係價錢，售價咁平真係嚇人，不過數量少兼要自取自裝。&#13;<br> 原價：$399&#13;<br> 開倉價：199（只限20枱）</fontstyle></spanclass></fontstyle></spanclass></p><p><spanclass><fontstyle>油壓大床架  &#13;<br> 曾幾何時，呢類油壓式床架都幾矜貴，如今轉喺內地製造，水準不俗，花款又多。&#13;<br> 4×6呎床$1,680&#13;<br> 4.5×6呎床$1,980&#13;<br> 5×6呎床$2,180</fontstyle></spanclass></p><p><spanclass><fontstyle>電器部主管解畫  &#13;<br> 「其實我哋嘅總店係喺旺角彌敦道，而呢間第二分店則喺去年7月啟業。由於我哋直接同代理商攞貨，重係一次過掃晒全批貨㖭，所以就做到好平價，一般貨品都可以平到7折至半價，但有啲型號電視機則平過電器連鎖店50％以上。我哋開業雖然只有好短時間，但每星期均有雜誌報紙廣告，亦有海報單張，即使宣傳費高達80萬都要做，希望人人都識嚟買到平貨。而每3個月我哋會開倉一次，售價係來貨價加$20，應該會好吸引。」&#13;<br> &#13;<br> &#13;<br> &#13;<br> &#13;<br> <center> <spanclass><fontstyle>影音器材最抵買！  </fontstyle></spanclass></center> </fontstyle></spanclass></p><p>&#13;<br> &#13;<br> &#13;<br> &#13;<br> 直銷中心&#13;<br> 地址：觀塘觀塘道414號王氏港建大廈3字樓全層（觀塘站B3出口）&#13;<br> 電話：27096328/21916218&#13;<br> 營業時間：早上10:00至晚上9:00</p></body></html>