<html><header><meta charset="utf-8"><title>暑假埋身肉搏PS2、XBOX減價鬥搶地盤</title></header><body><h1>暑假埋身肉搏PS2、XBOX減價鬥搶地盤</h1><p>626唔止有大堆勁Game出籠，連行版PS2都有搞作。SCEH為慶祝香港疫區除名，PS2減價優惠，由舊價$1,580減到$1,480，雖然未算割價大傾銷，不過一部名牌DVD機都賣過千蚊，重未計PS2所用嘅高科技晶片，睇碟重可以打埋機，未入貨值得考慮。&#13;<br>XBOX行貨亦有減價優惠，幅度較PS2大，由舊價$1,599減到$1,450，擺到明睇住PS2嚟做，極似當年AMD對付Intel嘅策略，加上多款暑假大作及2003年內推出本地XBOXLive，減價優惠肯定令唔少人扑鎚買機。行版手掣亦減到$199，早排幾款力谷嘅大作都大平賣，如《Blinx》及《MechAssault》最新價$199，而《NBAInsideDrive2003》、《QuantumRedshift》及《RallisportChallenge》等更減到$159，差唔多等於半價。&#13;<br>&#13;<br>記者：徐影龍</p></body></html>