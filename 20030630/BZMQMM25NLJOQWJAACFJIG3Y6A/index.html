<html><header><meta charset="utf-8"><title>一味窩輪：恆指輪9711啱即買即賣</title></header><body><h1>一味窩輪：恆指輪9711啱即買即賣</h1><p>上周五尾市，恒指升幅收窄，收市後7月期指跌多一跌，低水41點，有唔好嘅啟示，加上上周五美股下跌，今日港股半年結，估計跌多過升。&#13;<br> 明日7.1大遊行，秩序點樣，亦對後市有左右作用，暫時最好觀望住，若然遊行秩序良好，恒指重上一萬點可能性存在。&#13;<br> 恒指現時9657，若然回落，先諗定啲恒指Call輪作為買入對象，一旦啱價則上車。3隻對象係9711、9781及9785。9711下月底到期，現價13.8仙，溢價1.3%，槓桿率24.9倍；9781於9月到期，現價21.9仙，溢價3.7%，槓桿率23.2倍；9785亦係9月到期，現價20.3仙，溢價3.6%，槓桿率23.8倍。3隻恒指Call輪中，最快到期嘅9711，溢價最低，對恒指嘅變化最敏感，比較適合即買即賣。<br> &#13;<br> <spanclass>滙豐Call輪波幅勁 &#13;<br> 滙豐（005）前周最高見97.50元，上周五跌返落93.25元，大市若然唔好，滙豐有機會再回到90元邊邊，到時，執啲Call輪博反彈，對象有9632、9845同9631。9632喺9月夠鐘，現價58仙，溢價0.69%，槓桿率16.1倍；9845喺12月初夠鐘，現價36仙，溢價5.7%，槓桿率25.9倍；9631喺8月到期，現價25仙，溢價2.3%，槓桿率37.3倍。大部份滙豐Call輪，溢價唔高，槓桿率大，輪價波幅好勁。&#13;<br> 章盛</spanclass></p></body></html>