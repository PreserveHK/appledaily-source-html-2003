<html><header><meta charset="utf-8"><title>又唱K又聽歌音樂手機Nokia3300行貨登場</title></header><body><h1>又唱K又聽歌音樂手機Nokia3300行貨登場</h1><p><b>Nokia3300Profile</b>&#13;<br>制式：GSM900/1800雙頻&#13;<br>顯示屏：4,096色彩芒&#13;<br>功能：24和弦、MP3播放、MMS、收音機、錄音、Java&#13;<br>通話時間：220分鐘&#13;<br>備用時間：230小時&#13;<br>體積：114×63×20mm&#13;<br>重量：125g&#13;<br>查詢：21366338</p><p>打着「音樂手機」稱號的Nokia3300，終於正式有行貨推出，日前Nokia更於會展大搞記者會。主打年輕人市場的3300，特別請來Boy'z等多位明星推介其音樂功能，更安排數十位Boy'zFans到場支持。3300功能亦絕對為年輕人度身而設，細小機身放落褸袋或褲袋都冇問題。4,096色彩芒及MP3播放已經唔少得，再特別推介「TrueTones」功能，可以隨時接駁CD或MD機錄製鈴聲，亦可以下載短片卡拉OK，聲音質素亦都清晰夠大聲，再加上收音機及錄音功能，「音樂手機」之名絕對名副其實，配合MMS及換殼功能，相信唔止年輕人會心動。3300開賣價預計為$2,698，價錢絕對係後生仔都負擔得起。&#13;<br> &#13;<br> 記者、攝影：劉耀祥</p></body></html>