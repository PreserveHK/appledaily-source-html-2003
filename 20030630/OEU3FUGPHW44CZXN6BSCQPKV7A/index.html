<html><header><meta charset="utf-8"><title>消費Bestbuy：女裝鞋開倉size夠齊<br>半價買仿水晶高踭鞋</title></header><body><h1>消費Bestbuy：女裝鞋開倉size夠齊<br>半價買仿水晶高踭鞋</h1><p>PedderGroup嘅減價已經出晒名受OL歡迎，無法啦，幾千蚊對歐洲名牌女裝鞋減到半價喎，梗係吸引。而聽日舉行嘅PedderGroup減價就更係史無前例咁大型，貨品陣容超級強大，除咗強項名牌女裝鞋外，重有手袋、腰帶、絲巾等配飾，一定可以滿足到女士們嘅購物慾。&#13;<br>&#13;<br>記者：馬慶武　攝影：陳陶鈞&#13;<br>Model：Cathy(Sunspot)</p><p><spanclass><fontstyle>大熱鞋款  &#13;<br> 今次減價除咗移師到海港城展銷集搞，減價場地更大之外，減價鞋款重唔係一對起兩對止嘅鞋辦，唔再只係得熱門size，貨量同尺碼都好充足，唔使同人爭可以慢慢揀。</fontstyle></spanclass></p><p><spanclass><fontstyle>GiuseppeZanotti&#13;<br> 晶瑩高踭鞋  &#13;<br> 原價$3,900　特價$1,950&#13;<br> 意大利名牌GiuseppeZanotti出品已經足以成為追捧對象，再加埋對鞋上面吊住多粒晶瑩剔透嘅仿水晶，更加貴氣十足。</fontstyle></spanclass></p><p><spanclass><fontstyle>MarcJacobs人字拖  &#13;<br> 原價$1,600&#13;<br> 特價$800&#13;<br> 不論荷李活或者本地明星都勁撐嘅MarcJacobs，就有呢對啱晒夏天着嘅人字拖，款式雖然唔突出，但就有紅白兩款顏色選擇。</fontstyle></spanclass></p><p><spanclass><fontstyle>PedderRed閃身婆仔鞋  &#13;<br> 原價$750　特價$375&#13;<br> 婆仔鞋永遠都咁受歡迎，因為勝在易襯衫。呢對有少少踭嘅婆仔鞋重有金、銀及粉紅三隻色揀，全部都咁閃，而且半價後價錢絕對吸引。</fontstyle></spanclass></p><p><spanclass><fontstyle>Fleur花花高踭鞋  &#13;<br> 原價$1,300　特價$650&#13;<br> 唔使返工唔使去Ball，有時都想着得Casual啲，呢對花花高踭鞋斯文得嚟又有青春活力，着住心情都輕鬆啲。</fontstyle></spanclass></p><p><spanclass><fontstyle>EmmaHope's&#13;<br> 麖皮花花高踭鞋  &#13;<br> 原價$3,300&#13;<br> 特價$1,650&#13;<br> 鞋上嘅花花每塊花瓣都係用麖皮製造，手工極細緻，充滿優雅嘅感覺。</fontstyle></spanclass></p><p><spanclass><fontstyle>EmmaHope's繡花高踭鞋  &#13;<br> 原價$,3000　特價$1,500&#13;<br> 鞋頭花紋用刺繡方式繡上，極具傳統中國風味。</fontstyle></spanclass></p><p><spanclass><fontstyle>潮氣配件  &#13;<br> <b> 1.Berge貝殼腰帶</b> &#13;<br> 原價$650　特價$325&#13;<br> 貝殼飾物係今年大熱打扮元素之一，大大個貝殼裝飾當腰帶扣，加埋一大束皮繩做腰帶，夠晒前衞。&#13;<br> <b> 2.D&amp;G動物紋絲巾</b> &#13;<br> 原價$550　特價$275&#13;<br> 今次減價重會有大量歐洲名牌嘅絲巾減至半價，包括呢條由豹紋、斑馬紋等動物紋為圖案的D&amp;G絲巾，充滿野性味道。&#13;<br> <b> 3.Dupe珠片絲巾</b> &#13;<br> 原價$1,100　特價$550&#13;<br> 原價要過千蚊，全因為絲巾上布滿細緻珠片組成嘅圖案，減價後抵買好多。</fontstyle></spanclass></p><p><b> 出位手袋</b> &#13;<br> <spanclass><fontstyle>SerpuiMarie鑲石手挽袋  &#13;<br> 原價$1,200　特價$600&#13;<br> 竹手柄手挽袋用上搶眼嘅顏色圖案，睇真啲原來袋上重鑲有一粒粒閃石，款式設計有個性，不過外形都幾誇張。</fontstyle></spanclass></p><p><spanclass><fontstyle>Solima迷彩斜孭袋  &#13;<br> 原價$1,200&#13;<br> 特價$600&#13;<br> 呢個袋背面係迷彩花，而正面就混合咗馬毛、珠片等物料組成，一個袋包含咁多花樣，夠晒抵買。</fontstyle></spanclass></p><p>減價日期及時間：7月1日-7月6日（上午11時至下午8時）&#13;<br> 地址：尖沙嘴廣東道11號世界商業中心3字樓海港城展銷集&#13;<br> 查詢電話：21186050</p></body></html>