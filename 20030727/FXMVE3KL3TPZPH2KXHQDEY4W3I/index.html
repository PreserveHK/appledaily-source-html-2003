<html><header><meta charset="utf-8"><title>當年為五千元離無綫風風雨<br>陶大宇失業九個月降價回巢</title></header><body><h1>當年為五千元離無綫風風雨<br>陶大宇失業九個月降價回巢</h1><p>陶大宇六年前憑電視劇《刑事偵緝檔案》成為無綫一哥，但當時無綫拒加他五千元人工，故大宇沒有續約，無綫從此便將他封殺。離巢後，大宇試過九個月沒工開。下月他將重投娘家，就算薪金少了幾千元，也肯為機會低頭，「師奶殺手」決收復失地。</p><p><spanclass>事業篇心中冇「一哥」 &#13;<br> 陶大宇當年拍無綫電視劇《刑事偵緝檔案》，飾演幹探張大勇，至今令人難忘，那時他在無綫紅得發紫，被封為「師奶殺手」。可是，六年前他在事業高峯期與無綫傾續約，因未能爭取每集加薪五千元而拒絕續約，之後在一些訪問中，他又抨擊無綫，有傳因此而觸怒無綫高層曾勵珍，無綫對他下了封殺令，不再邀他拍劇。<br> &#13;<br> <spanclass>同珍姐關係好 &#13;<br> 大宇離巢後拍了幾套內地劇，但未見佳績，直至年前他拍亞視劇集《縱橫天下》，飾演狂人利兆天，人氣又告反彈。當時無綫曾向他招手，惜雙方同樣因條件問題談不攏。結果頭尾輾轉六年，下月「師奶殺手」終於歸位，重返無綫與《刑偵》老拍檔郭可盈再續未了緣，拍攝港版《GTO》、暫名《青出於藍》之三十集新劇，他在劇中與可盈飾演教師，而其老友歐陽震華則扮校長。&#13;<br> 六年起跌浮沉，不無辛酸，日前他在銅鑼灣接受訪問時說：「今次我返去，靠隻耳聽番嚟，知道有好多人都好開心，對我嚟講返去亦係好事嚟嘅，可以解開一個情意結。我並唔係好似之前報道所講，同珍姐水火不容。坦白講，我今次返無綫人工重少過走嘅時候，肯簽除咗係機會之外，亦都希望話畀人聽我同珍姐冇嘢。」<br> &#13;<br> <spanclass>懷疑自己唔得 &#13;<br> 大宇當初為幾千元離無綫，但現在薪酬比之前少了幾千元也肯回巢，他說：「係咁㗎啦，每年發生嘅事都唔同，做人有好多嘢要講timing，以前為啖氣，𠵱家為機會，大家要就嘅。」</spanclass></spanclass></spanclass></p><p>大宇曾批評無綫而遭封殺，對於當年的火爆言行，他說：「好似董生（董建華）咁講，我唔會講對唔住，當年我係冇消化就將啲嘢講出嚟，年少氣盛，原來我嘅青春期都好長，𠵱家先成熟。嗰時自己好細路仔，而我早排見珍姐時，佢都有話以前嘅嘢唔好提，我都多謝佢，呢句說話令大家感覺舒服。」&#13;<br> 在過去的日子中，大宇覺得去年是他人生中的低潮，因他竟然白坐九個月，他說：「之前喺內地拍劇，錢賺多咗，亦打開咗內地市場，離鄉別井有時係會寂寞啲，但都會有另一啲滿足感。我舊年拍成龍間公司開嘅電視劇《大班密令》，拍得好辛苦，但唔明係因乜關係，令套劇胎死腹中，都唔知有冇賣過埠。舊年農曆年拍完呢套劇之後，我本來接咗兩部內地劇，人哋畀咗定啦，但最後話唔開，將我所有計劃打亂晒。跟住啲嘢無啦啦全部停晒，我坐咗九個月冇工開，覺得好唔如意，我重懷疑自己係咪開始唔得，係咪啲人唔鍾意我。」<br> &#13;<br> <spanclass>睇好陳豪林峯 &#13;<br> 大宇選擇在這個時間回巢，外界總覺得他有意收復失地，要坐上羅嘉良一哥之位，他即笑說：「一乜哥呀，喺我心目中，呢個世界冇阿哥、阿姐，大家喺唔同嘅崗位做唔同嘅事，唔通阿哥同阿姐唔使做呀？」&#13;<br> 現時無綫鬧小生荒，大宇卻看好陳豪及林峯能上位，他說：「林峯幾好，幾勤力，陳豪個型幾煞食，個人都幾健康。」而這次他回巢亦信心十足，大宇笑說：「我對監製、歐陽震華同埋郭可盈有信心，佢哋都係殺手派嚟。」</spanclass></p></body></html>