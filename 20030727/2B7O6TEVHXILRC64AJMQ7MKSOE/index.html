<html><header><meta charset="utf-8"><title>人氣吧：<br>吧壇人氣Band友個個都超齡</title></header><body><h1>人氣吧：<br>吧壇人氣Band友個個都超齡</h1><p><spanclass><fontstyle>band友的理想&#13;<br>　講靚，佢哋唔夠陳冠希靚仔，講後生又唔夠Boy'z咁young，但駐場樂隊4Ever卻係「吧壇」人氣樂隊。4Ever四個成員雖然個個三十出頭，但晚晚都有唔少熟客嚟呢度捧佢哋場。點解咁紅？原因好簡單，有實力、玩音樂夠多元化，不但識玩Rock、中、西懷舊、時代曲等，更創作屬於佢哋嘅歌曲。四個人一條心，他們都有一個理想，就是希望得到賞識，出一張屬於佢哋嘅唱片。</fontstyle></spanclass></p><p><center> <spanclass><fontstyle>4Ever成員  </fontstyle></spanclass></center> </p><p><br> &#13;<br> <b> 1　首領Stephen</b> &#13;<br> （主音、結他）&#13;<br> 「我𠵱家最大目標就係可以出番一張屬於自己嘅唱片。」&#13;<br> <b> 2　前藝員區耀國</b> &#13;<br> （主音、鼓手）&#13;<br> 「重出江湖玩番音樂，全為可以重拾以前嘅快樂。」&#13;<br> <b> 3　亞偉</b> &#13;<br> （主音、琴手）&#13;<br> 「𠵱家玩得太過地下會好難令人接受，所以我哋會走多元化路線。」&#13;<br> <b> 4　Raymond</b> &#13;<br> （主音、結他）&#13;<br> 「我一向都有同Stephen夾開band，呢度音響好好，而且好多人，好好玩！」</p><p><spanclass><fontstyle>1　功能酒吧  &#13;<br> 有人落吧鍾意清靜，亦有人落吧要聽到骰盅聲、睇波嘅噓聲先覺得係置身pub中，如果你係後者，咁以下呢幾間超具人氣，以強勁livemusic為主嘅上樓pub就至啱你。</fontstyle></spanclass></p><p><spanclass><fontstyle>I.T.Mondena$48  &#13;<br> 以杏仁味同咖啡酒味為主嘅招牌特飲，口感偏向creamy，用上四種酒調製，酒精成份當然有番咁上下，唔識飲最好另作他選。</fontstyle></spanclass></p><p><spanclass><fontstyle>泰式炸蛋$38  &#13;<br> 用蝦膠將皮蛋大包圍，然後再炸到外層金黃香脆，食時再蘸上泰式酸甜醬，即炸即食。</fontstyle></spanclass></p><p><spanclass><fontstyle>店名：I.T.MONDENA  &#13;<br> 電話：23830088&#13;<br> 地址：旺角太平道3號地下及1樓&#13;<br> 營業時間：下午5時至凌晨5時&#13;<br> HappyHour：下午5時至晚上9時，特飲買一送一，啤酒$90半打</fontstyle></spanclass></p><p><spanclass><fontstyle>2　人客老細「飲」成一片  &#13;<br> 入到紅鶴，起初感覺同赫德道一帶嘅地面吧無分別，但坐落發覺人客無咁雜之外，客人之間同埋酒吧老細玩得非常熟絡，飲到興起重可以隨時過枱同另一圍再飲過，完全沒有隔膜，大家都「飲」成一片！</fontstyle></spanclass></p><p><spanclass><fontstyle>紅鶴美人$68  &#13;<br> 火紅色外表畀人火辣辣感覺，用七種酒溝成，雖然細細杯，但一樣有「殺傷力」，飲唔慣酒好易high！</fontstyle></spanclass></p><p><spanclass><fontstyle>泰式生蝦$78  &#13;<br> 用泰式生蝦佐酒夠晒新鮮，蝦身用嚟做刺身，蝦頭炸到卜卜脆又香口。</fontstyle></spanclass></p><p><spanclass><fontstyle>店名：紅鶴  &#13;<br> 電話：31706688&#13;<br> 地址：尖沙嘴漆咸道南11-15號余仁生中心2字樓&#13;<br> 營業時間：下午5時至凌晨4時&#13;<br> HappyHour：下午5時至晚上9時</fontstyle></spanclass></p><p><spanclass><fontstyle>3　尖沙嘴區罕有斯文吧  &#13;<br> 酒吧設計以簡約為主，單邊大玻璃窗重可以望到廣東道街景，人客可以他他條條坐在梳化上聽歌、飲酒、閒談，重有privateroom比你有點私人空間。這種走中高檔上清吧，在尖沙嘴區來說實屬少有！</fontstyle></spanclass></p><p><spanclass><fontstyle>FogBank$55&#13;<br> $30（HappyHour）  &#13;<br> 鍾意慢慢傾慢慢飲可以叫呢款，上層用橙汁加碎冰打成，下層係椰子酒同藍橋橙酒，味道充滿橙香，口味清新。</fontstyle></spanclass></p><p><spanclass><fontstyle>CocoMango$48&#13;<br> $30（HappyHour）  &#13;<br> 完全零酒精成份，以芒果汁及椰奶調配，特色係入口creamy近似奶昔。</fontstyle></spanclass></p><p><spanclass><fontstyle>店名：StopPub  &#13;<br> 電話：23174400&#13;<br> 地址：尖沙嘴廣東道82-84號流尚店3樓&#13;<br> 營業時間：下午5時至凌晨4時（星期一至六），下午6時至4時（星期日）&#13;<br> HappyHour：開業時間至晚上9時</fontstyle></spanclass></p><p><spanclass><fontstyle>4　包房唱K飲個夠  &#13;<br> 位於尖沙嘴嘅第六街，一邊係有新上場嘅liveband，另一邊就係卡拉OK房，只要五個人或以上，就可以包房唱K之外，每人畀$198就可以任飲各款飲品（含酒精或不含酒精飲品均可），畀你飲個夠本。</fontstyle></spanclass></p><p><spanclass><fontstyle>SummerDream$56  &#13;<br> Bartender自創款式，每啖都散發着多種生果香，加上冰涼香甜口感，一滴酒都無，一口氣飲晒都唔怕。</fontstyle></spanclass></p><p><spanclass><fontstyle>Sangria$66  &#13;<br> 呢款Sangria以紅酒做底酒，加入其他果汁調配，入口甜中帶苦澀，比一般紅酒易入口。</fontstyle></spanclass></p><p><spanclass><fontstyle>店名：第六街酒廊  &#13;<br> 電話：23771194&#13;<br> 地址：尖沙嘴松山道7號一樓（山林道側）&#13;<br> 營業時間：星期一至六下午7時至凌晨5時，星期日休息</fontstyle></spanclass></p></body></html>