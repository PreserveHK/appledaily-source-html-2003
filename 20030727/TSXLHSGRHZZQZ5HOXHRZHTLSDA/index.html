<html><header><meta charset="utf-8"><title>擁五部法拉利　擬出產玩具版<br>蔡志明撫平喪女痛論車經</title></header><body><h1>擁五部法拉利　擬出產玩具版<br>蔡志明撫平喪女痛論車經</h1><p>早前經歷喪女之痛的「玩具大王」蔡志明，前晚收拾心情往尖沙嘴半島酒店出席法拉利新車發布酒會，並表示會生產玩具版本的法拉利跑車。談到早前燒炭自殺的女兒加穎，其病情已困擾她十多年，可惜經中外名醫診治，亦束手無策。</p><p>名車法拉利為慶祝全球限量生產三百九十九部的全新系列「Enzo」，前晚於尖沙嘴半島酒店舉行發布酒會，出席嘉賓均是城中愛車之人，包括賽車手關兆昌、李英傑、名人馬清揚、林建名及「玩具大王」蔡志明等。&#13;<br> 三百九十九部EnzoFerrari中，香港將獲售賣九部，其中一名買家是法拉利發燒友馬清偉。&#13;<br> 「玩具大王」蔡志明的次女蔡加穎早前燒炭自殺，上星期出殯時蔡家上下一片愁雲慘霧。前晚蔡志明回復心情，出席新車酒會。<br> &#13;<br> <spanclass>病情與張國榮類同 &#13;<br> 問蔡志明現在心情是否好轉？他說：「我同太太都逐漸回復心情，其實個女有咗呢個病十幾年，我哋一向有同佢傾偈，開解佢，一有喜慶事，就鼓勵佢去參加、輕鬆吓。」&#13;<br> 蔡志明續說：「佢（加穎）呢個病醫生話同張國榮一樣，係抑鬱症，一時開心，一時唔開心，好難控制嘅。我哋都請過中外醫生去睇佢，個女自己亦知個病難搞，買好多書返嚟睇。我哋一家人本來就好親密，經過呢件事後，感情就更加close。」&#13;<br> 談到車經，蔡志明表示其公司將會生產玩具版本的法拉利跑車，所以特別前來看新車。他又表示自己擁有五部法拉利，他說：「不過，我其實係sundaydriver嚟，揸車最講求安全。」<br> &#13;<br> <spanclass>林建名靠戰車媾女 &#13;<br> 此外，林建名笑言車與女人一樣，都要外表靚和實用，他說：「以前我成日開快車媾女㗎，但係部戰車（法拉利）之前燒咗，𠵱家冇女伴啦。」&#13;<br> 採訪：DebbieLum&#13;<br> 攝影：EdwardChou</spanclass></spanclass></p></body></html>