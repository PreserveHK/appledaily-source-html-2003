<html><header><meta charset="utf-8"><title>海外試車：本報記者澳門實地測試<br>無B柱+雙趟門豐田Raum上落夠方便&#13;<br></title></header><body><h1>海外試車：本報記者澳門實地測試<br>無B柱+雙趟門豐田Raum上落夠方便&#13;<br></h1><p>日本豐田旗下車款無數，每有替用家度身訂做嘅款式，而呢部走家庭RV路線嘅Raum，方匣子外形的骰有趣，今番首度踏足濠江，穿梭大街小巷都不知幾靈巧敏捷，這全賴頭腦精明嘅平衡車行造福車迷呢！&#13;<br>記者、攝影：李勤&#13;<br>協力：Maggie</p><p><spanclass><fontstyle>方匣子造型獨特有雙趟門  &#13;<br> 查實，Faum響豐田旗下早已坐穩一席位，而剛啱響東瀛新推出嘅Raum，卻有別Corolla車系，改以方匣子造型示人，惟別致有趣嘅輪廓，卻予人討好又獨特，加上車身左右雙趟門設計，而左邊更獨無B柱式兼備有全自動開關，相信響同級車中可謂無出其右。</fontstyle></spanclass></p><p><spanclass><fontstyle>設備齊全同級見突出  &#13;<br> 由於骨架以方匣子包裝，車廂顯得格外闊落好用，而兩排五座位布局，用料經過防菌處理，予人坐得舒適又安心㗎！再者，兩排之間重有Walk-through嘅好處，較一般同級家庭車自然個性更覺突出；設備方面，除電掌、電鏡及電索門外，重有齊原廠CD音響同冷氣。</fontstyle></spanclass></p><p><spanclass><fontstyle>1.5公升VVT-i偈好力慳油  &#13;<br> 新車同樣以一台1.5公升偈作骨桿，惟型號改用跟Corolla同出一轍嘅VVT-i設計，加上4前速自動波，起跑加速有力又慳油；其次，底盤屬歐式流行嘅前輪柱式獨立及後輪扭力連桿組合，轉彎柔靭富支持力，好切合日常代步用嘅家庭RV身份呢！</fontstyle></spanclass></p><p><b> 記者試後簡評</b> &#13;<br> 一款家庭式RV，有齊現今流行嘅雙趟門及電動配搭，加上左邊車身無B柱結構，上落既方便外，兩排之間重有Walk-through好處。&#13;<br> &#13;<br> <b> 豐田Raum1.5規格</b> &#13;<br> 引擎：	1496cc直4DOHC&#13;<br> 馬力：	109ps/6000rpm&#13;<br> 扭力：	14.4kgm/4200rpm&#13;<br> 傳動：	4前速自動波，前輪驅動&#13;<br> 懸掛：	（前）柱式獨立（後）扭力連桿&#13;<br> 制動：	（前）透氣碟（後）鼓式（ABS）&#13;<br> 輪胎：	175/65R14BridgetsoneB391&#13;<br> 尺碼：	4045×1690×1535mm&#13;<br> 軸距：	2500mm；車重：1140kg&#13;<br> 平均耗油：	16.2km/L&#13;<br> 新車售價：	$163,000&#13;<br> 車輛提供：	富利堡汽車（28776700）&#13;<br> </p></body></html>