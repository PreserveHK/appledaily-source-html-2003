<html><header><meta charset="utf-8"><title>搜集王：Barbie迷專儲限量版<br>改裝貨櫃變展覽室</title></header><body><h1>搜集王：Barbie迷專儲限量版<br>改裝貨櫃變展覽室</h1><p>嬌俏面孔、魔鬼身材、百變造型……&#13;<br>打從娘親送她第一個Barbie開始，羅俐雅便深深愛上這個換衫公仔。今早穿運動服，中午變身比堅尼女郎，夜晚來套晚禮服，要甚麼造型就做甚麼造型，自得其樂。&#13;<br>人大了，不替Barbie換衫了，改儲限量版，花了近50萬，一儲差不多500個，還改裝貨櫃成私人展覽室：「比起呢500個心肝寶貝，我對自己都未有咁好……」&#13;<br>記者：陳漢榮&#13;<br>攝影：陳智良</p><p>年齡是女人的秘密，羅俐雅只肯說：「唔使寫得咁詳細，總之喺『十X』年前嘅生日，阿媽送咗隻Barbie畀我，第一個感覺係好靚。Barbie樣靚、身材正、衫又靚，乜都靚。」那份生日禮物雖是平價貨，但她還是愛不釋手，零用多了，就給Barbie添新衣；沒餘錢，就替Barbie弄個新髮型，總之一天不見Barbie，準睡不了：「重記得第一隻Barbie嘅造型，粉紅色晚禮服，好高貴、大方，顏色襯到絕，我都係因為呢隻Barbie而鍾意粉紅色。」</p><p><spanclass><fontstyle>六大經典收藏  &#13;<br> <spanclass><fontstyle>1.SarlettO'Hara　$1,200  &#13;<br> 「抄《亂世佳人》戲服，《GoneWithTheWind》女主角慧雲李嗰套經典綠色晚禮服，Barbie着上身，即刻變身成窈窕淑女。」</fontstyle></spanclass></fontstyle></spanclass></p><p><spanclass><fontstyle>2.FantasyGoddessoftheAmerican　$1,500  &#13;<br> 「好少Barbie紮孖辮，髮型已經夠突出，一身印第安民族服，好Sharp，同樣玩釘珠，Detail位做得細緻，呢隻Barbie又係唔儲唔得。」</fontstyle></spanclass></p><p><spanclass><fontstyle>3.夠矜貴PrincessofChina　$700  &#13;<br> 「印象中Barbie好少中國造型，呢個清朝公主Look好珍貴，尤其頂帽，抄到十足十，留意埋面相，絕對係清秀嘅中國美少女。」</fontstyle></spanclass></p><p><spanclass><fontstyle>4.激似MarilynMonroe  &#13;<br> 「朋友去日本出Trip，買返嚟畀我做手信。夢露經典春光乍洩Look，條裙飛起好誘惑，同樣要留意面相，一頭金髮激似，左面粒銷魂癦，更加形神俱似。」</fontstyle></spanclass></p><p><spanclass><fontstyle>5.ThePeacockBarbie　$1,500  &#13;<br> 「一句講晒得個靚字，孔雀開屏，綠得夠耀眼。Barbie造型一向誇張，呢隻Barbie勝在誇張得嚟順眼，有華麗嘅感覺。」</fontstyle></spanclass></p><p><spanclass><fontstyle>6.最貴PinkSplendor　$6,000  &#13;<br> 「全球限量5,000隻，件禮服釘滿珠片，閃亮耀眼，高貴大方，重要係我最鍾意嘅粉紅色，貴一貴都要買。」</fontstyle></spanclass></p><p><spanclass><fontstyle>最想似Barbie美好身段  &#13;<br> 很多人說她似Barbie，羅俐雅不以為然：「Barbie係索，但似佢就死喇，太索嘅女仔無人追，反而似佢身材就好，條腰幾幼呀，每個女仔都夢寐以求嘅纖腰，我都想有呀！」</fontstyle></spanclass></p></body></html>