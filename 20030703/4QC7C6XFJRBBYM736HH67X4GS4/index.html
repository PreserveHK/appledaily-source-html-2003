<html><header><meta charset="utf-8"><title>自煮篇：<br>大紅大綠涼拌都係4蚊咋！</title></header><body><h1>自煮篇：<br>大紅大綠涼拌都係4蚊咋！</h1><p>Brian媽媽說：「佢由小學開始就好嘴尖，隔夜餸一定唔掂，我唔講佢都食得出邊條係游水魚，新鮮就食好多，食食吓又會畀煮食提議。食嘢重視味道唔係睇價錢，佢細個已經好鍾意睇婆婆煮餸，成日都問－－咩材料？點樣煮？」Brian自小由廚藝了得的婆婆湊大，他說：「婆婆好神奇，無論炒餸、煲湯、煮糖水，全部都好味，細個成日好期待返屋企食飯，又好想學識晒婆婆煮嘅餸菜。」</p><p><spanclass><fontstyle>睇雜誌攞靈感  &#13;<br> 太愛廚房的Brian升中時選修廚藝飲食，這時期父母正忙於工作，每天Brian都要自煮兩餐，他利用這機會把課堂學到的理論，放在兩餐中實踐，像自製醬油炒烏冬和番茄醬蒜茸炒飯，統統都是在傳統中注入新意思，加上經常參考日本雜誌，他在腦子總反覆問：「點煮先可以靚？咩配搭會好味呢？」天天以實際行動求答案。很羨慕Brian的積極上進嗎？嘗試從四方八面發掘自己的潛質吧！</fontstyle></spanclass></p><p><spanclass><fontstyle>涼拌青瓜船  &#13;<br> 喜歡煮的Brian也很識食，有見坊間的涼拌青瓜，只伴粉皮與花生醬，不然就是拍碎拌蒜茸。花生醬較油膩，生蒜茸又不是人人受得，咁就不如給青瓜配個新拍檔－－拌雞絲和粟米。涼拌醬是加料的泰式酸辣醬，一碟紅紅綠綠刺激食慾的新口味正式出場。</fontstyle></spanclass></p><p><b> 用咩料：</b> &#13;<br> 溫室青瓜　2條&#13;<br> 甜粟米　1條&#13;<br> 雞胸肉　1/4磅&#13;<br> 指天椒　少許&#13;<br> &#13;<br> <b> 醬汁：</b> &#13;<br> 番茄醬　2湯匙&#13;<br> 酸甜醬　2湯匙&#13;<br> 砂糖　2茶匙&#13;<br> 水　1湯匙</p><p><spanclass><fontstyle>消暑漢堡茄  &#13;<br> 夏天看見「漢堡」二字，腦海裏即時浮現肉餅和芝士，哇，漏到呢……諗起就無胃口，但Brian卻有本事將「漢堡」變成悶氣全消，清涼爽快的涼拌，Brian參考雜誌的菜式造型，保留漢堡的形狀，只換餡料，以番茄當麵包，攤凍的炒蛋取代芝士，加埋生菜、鮮洋葱及自製沙律汁，巧妙的心思給漢堡來個美味大平反。</fontstyle></spanclass></p><p><b> 用咩料：</b> &#13;<br> 番茄　2個&#13;<br> 雞蛋　2隻&#13;<br> 洋葱　1個&#13;<br> 生菜葉　數片&#13;<br> &#13;<br> <b> 醬汁：</b> &#13;<br> 麻油　2湯匙&#13;<br> 白醋　11/2湯匙&#13;<br> 豉油　2湯匙&#13;<br> 砂糖　1湯匙</p><p><b> 好易煮</b> &#13;<br> 1.炒蛋較烚蛋易消化，而炒嫩滑鬆軟的靚蛋秘訣在於「兜得快」。雞蛋加半茶匙鹽和雞粉，拂勻；以兩湯匙油起鑊，倒入蛋漿後，不斷快炒，約20秒便可盛起，待涼。&#13;<br> 2.洗淨蔬菜，生菜撕成細塊、番茄切片和洋葱切丁。&#13;<br> 3.先落豉油，然後是白醋及麻油，最後加砂糖。把洋葱粒、生菜葉和炒蛋放在番茄片上，逐層填滿。最後淋醬汁，咁就食得嘞。</p><p><b> 煮食小貼士</b> &#13;<br> ‧洋葱切頭切尾後去掉外皮，用清水浸片刻，到落刀時，就不會令你流淚。&#13;<br> ‧想青瓜船的弧位夠彎，可用小茶匙刮瓤。&#13;<br> ‧利用切掉的青瓜頭和尾，磨瓜肉，片刻會出現一層白色泡沫，用水沖洗，就可去掉苦澀。</p></body></html>