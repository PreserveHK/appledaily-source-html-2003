<html><header><meta charset="utf-8"><title>富士第四代SuperCCD機種宣布延期</title></header><body><h1>富士第四代SuperCCD機種宣布延期</h1><p>早排富士宣布推出首部配備第四代SuperCCD嘅FinePixF700，原本預定五月見街，不過因為零件運送問題宣布延期，今次再度延至十月先推出，官方亦冇講原因，相信係新SuperCCD製造技術問題。由於第四代SuperCCD提倡同一位置放入兩顆CCD，分別擷取光、暗兩種影像訊號，令到大背光情況底下，都能做到光暗均勻嘅拍攝，對用家嚟講實屬好事，不過技術上當然提高唔少難度，加上SuperCCD獨特八角形排列，製作上難上加難，期望FinePixF700到十月正式推出後，唔會太過雷聲大雨點小。&#13;<br>相關網址：<ahref>www.fujifilm.co.jp/news_r/nrj1039.html&#13;<br>&#13;<br>記者：徐影龍</ahref></p></body></html>