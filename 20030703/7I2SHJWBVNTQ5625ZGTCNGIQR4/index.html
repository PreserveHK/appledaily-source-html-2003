<html><header><meta charset="utf-8"><title>為反23保私隱首次遊行<br>Rosemary聞董突搜色變</title></header><body><h1>為反23保私隱首次遊行<br>Rosemary聞董突搜色變</h1><p>名模陳嘉容及Rosemary昨日到陽明山莊出席活動，纖瘦不少的Rosemary透露前日亦有參加7.1大遊行，她表示很怕23條立法後會失私隱，亦很擔心突然有人破門入屋，故作出生平第一次上街遊行。</p><p>法國美容品牌雅力信昨日在陽明山莊舉行「炎夏瘦身美白」記者會，大會事先張揚名模陳嘉容穿上比堅尼接受減肥機纖體，而Rosemary則會不施脂粉到場，接受魚子精華療程，但二人出現時，陳嘉容穿運動型bratop配熱褲，Rosemary更化上全妝，令在場記者大失所望。<br> &#13;<br> <spanclass>有社會責任 &#13;<br> 減磅成功的Rosemary，透露將達目標的一百二十磅，她說：「我奉行三天流質飲食減肥法，每日六餐只係飲果汁、雞湯、菜湯之類，本來應該連續一星期，不過我忍唔到口，只可以食三天。」&#13;<br> Rosemary還表示前日亦有參與7.1大遊行，並由銅鑼灣出發行到中環，她說：「我第一次參加遊行，感受好深，覺得呢個係好好嘅經驗，我哋有社會責任，唔應該坐喺屋企。」&#13;<br> Rosemary續說：「我絕對反對23條，如果立咗法咪冇晒私隱，我唔想突然有人踢門入屋，好恐怖！香港有自己特色，唔同新加坡咁專制。」<br> &#13;<br> <spanclass>切記戒蹺腳 &#13;<br> 陳嘉容則即場接受美容師用儀器纖大腿，她表示最不滿意雙腿天生較粗，並因跑跑步機令小腿肌肉太多，她又指模特兒界的美腿要訣是不蹺腳，她說：「蹺腳會壓住淋巴，令血液循環得唔好出現水腫，重有企時千祈唔好側埋一邊單腳企。」&#13;<br> 採訪：JessicaNgan&#13;<br> 攝影：HoKwokHo</spanclass></spanclass></p></body></html>