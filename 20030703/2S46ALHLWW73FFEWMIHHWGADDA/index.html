<html><header><meta charset="utf-8"><title>遊行市民心聲</title></header><body><h1>遊行市民心聲</h1><p>「我覺得佢（特首）好可憐，佢唔諗吓我哋去到烈日當空，佢重喺度祝酒慶祝，其實佢內心羞唔羞愧呀？」&#13;<br> ———譚小姐&#13;<br> &#13;<br> 「我嘅遊行口號係『咪當我老襯』，一句已經講晒；政府當個個都係儍嘅，有時最儍嘅係佢自己。」&#13;<br> ———張先生&#13;<br> &#13;<br> 「我七十幾歲，一點鐘去到，夜晚九點半行足全程，實在好辛苦！希望董建華聽吓民意，佢樣樣都一意孤行。」&#13;<br> ———鄭婆婆&#13;<br> &#13;<br> 「已經對政府好失望，冇乜嘢我哋可以做到；佢哋唔會聽民意，我哋做啲乜嘢佢都會話我哋俾人煽動、唆擺。」&#13;<br> ———陳太&#13;<br> &#13;<br> 「我哋係要話畀佢(葉劉淑儀)聽，我哋唔係去行街。我哋冇機會用隻手投票，只可以用隻腳行出嚟。」&#13;<br> ———陳小姐&#13;<br> 資料來源：商業電台《風波裡的茶杯》</p><p>「我哋支持23條，但係唔支持咁樣嘅23條，咁草率、犯眾怒咁立法。」&#13;<br> ———醫生蔡先生&#13;<br> &#13;<br> 「會計界議員李家祥最近才用電郵諮詢業界對23條意見，以往從無問過，希望他會憑良心投票。」&#13;<br> ———會計師盧先生&#13;<br> &#13;<br> 「政府的所作所為，不單普羅市民反感，我哋作為統治工具都反感……」&#13;<br> ———消防員李先生&#13;<br> &#13;<br> 「一方面聲稱創造職位，一面刪合約人手，左手打右手。」	&#13;<br> ———公務員陳先生&#13;<br> &#13;<br> 「今日要考試，噚日都要去遊行，因為董建華幾年就落台，惡法係一生一世。」&#13;<br> ———中三學生鄭同學</p><p>「擔心23條係由法治到人治嘅第一步……點解一定要七月九號通過，希望某啲議員唔好再侮辱市民嘅智慧。」&#13;<br> ———黎先生&#13;<br> &#13;<br> 「（社會氣氛）好悲哀，人心無奈，唔知點算……董建華話自己同市民一致，真係好笑，佢講嘢不嬲都好好笑！」&#13;<br> ———杜太&#13;<br> &#13;<br> 「遊行完成晚瞓唔着，口尋日應該超過五十萬人……點解咁多人被誤導，政府應該徹底諗吓。」&#13;<br> ———黃先生&#13;<br> &#13;<br> 「因為要返工冇去遊行，但係我好想多謝遊行人士代我說出心聲。」&#13;<br> ———張女士&#13;<br> &#13;<br> 「點解政府會令市民咁樣，我好慶幸自己移民得早，但好多親友仍留在港，好心痛！」&#13;<br> ———石小姐&#13;<br> 資料來源：香港電台《千禧年代》</p></body></html>