<html><header><meta charset="utf-8"><title>一錯即鬧再𠱁番<br>黃卓玲、杜琪峰愛恨交纏</title></header><body><h1>一錯即鬧再𠱁番<br>黃卓玲、杜琪峰愛恨交纏</h1><p>黃卓玲和恩師杜琪峯在新片《PTU》中再度合作，她對杜琪峯的感覺是又愛又恨，因為阿杜十分惡死，一做錯就鬧，所以一見他就會很緊張。但另一方面，杜琪峯對黃卓玲「愛之深，鬧之切」，又令到她演技大有進步。</p><p>由杜琪峯執導的警匪片《PTU》將於下月十日上映，黃卓玲在片中飾演一名女幫辦。而當年帶黃卓玲入行的正是杜琪峯，她亦簽了對方做經理人，轉眼間五年合約時間已經過，黃卓玲現時自己接工作，提起杜琪峯這位恩師，她的感覺是又愛又恨。<br> &#13;<br> <spanclass>見面仍緊張 &#13;<br> 黃卓玲說：「我同阿杜嘅關係幾得意，初時佢係我師傅，後來變為朋友。但到𠵱家為止，只要一開工，我見到佢都會好緊張，有時會憎佢，因為佢做起嘢嚟好鬼惡死，做得唔好就鬧。有時我會諗，我都做咗咁多年咯，你重鬧？但係諗番轉頭，佢鬧我，都係為我好，鬧人都要用力㗎。的而且確，佢呢個方法對我有用，令我快啲進步，所以我對佢又愛又恨。」&#13;<br> 黃卓玲續說：「記得有一場戲我哋一齊喺茶餐廳拍攝，因為我見到佢好嚴肅嘅樣，所以我一直都唔夠膽同佢講嘢。直到夜晚十一點食消夜時間，佢居然叫人落嚟叫我一齊食消夜，嗰陣時都好開心！」<br> &#13;<br> <spanclass>拍劇靠自己 &#13;<br> 在電視劇《撲水冤家》中，黃卓玲飾演一名火爆兼失魂的女警尹小玲，令人印象深刻，她說：「其實拍電影同電視劇好唔同，拍電影控制喺導演手，而電視劇就靠自己。初時會有擔心，但係做落都好好，有好大嘅發揮。」&#13;<br> 採訪：張止寒、羅慧敏&#13;<br> 攝影：陳志嵐&#13;<br> 髮型：HermanLai（O4Osmosis）&#13;<br> 服裝：BCBGMAXAZRIA、Morgan、Guess&#13;<br> 場地提供：L16摩登泰國餐廳（香港公園）</spanclass></spanclass></p></body></html>