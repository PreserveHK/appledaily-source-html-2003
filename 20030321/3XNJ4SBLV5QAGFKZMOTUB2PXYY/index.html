<html><header><meta charset="utf-8"><title>股海實戰錄：長和績優恆指試9300</title></header><body><h1>股海實戰錄：長和績優恆指試9300</h1><p>美股周三晚第6日上升，杜指升71點，收8265。港股昨日高開85點，初段高見9281，升近9300阻力出現回吐，但美國正式攻擊伊拉克消息傳出，刺激恒指再升，但升至9253又見獲利盤湧現，急速回落至9127，倒跌31點，但低位再有買盤承接，抽回9200樓上，其後好淡在9200至9240窄幅爭持至收市，恒指收9194，升35點。即月期指收9210，高水16點。&#13;<br> 昨日係舊曆二月十八日，唔知係乜嘢好日子，唔單止美國正式向伊拉克開戰，港股1日之內有長實（001）、和黃（013）、中銀（2388）、恒地（012）、新世界發展（017）及電盈（008）6間大藍籌公布業績，真係令人眼花撩亂。收市後，長和公布業績，慣例優於市場預期，長實02年盈利升近22%至88.8億元，和黃升19%，達142.88億元。業績公布後不久，馬上有證券行建議吸納長和，效率都算驚人。<br> &#13;<br> <spanclass>伺機買恒指Put輪9619 &#13;<br> 如果唔係好消息出貨，恒指今日可能由長和帶動，再上試9300阻力。趙飛雲仍按前日部署，在9300附近買入第1注Put輪，而且預咗可能要被挾兩百點。今日續談其他走勢假設的部署。&#13;<br> 杜指在8300附近估計會有回吐，恒指短期可能亦受制於9300長期降軌。可在9300附近買入第1注恒指Put輪9619，買入後若恒指跌至20日線（現處9049）附近獲支持，宜先沽出計數；若恒指進一步填補3月18日上升裂口8976至8901，可加1注。&#13;<br> 趙飛雲</spanclass></p></body></html>