<html><header><meta charset="utf-8"><title>新車速報：<br>開篷遊郊外奧迪A4Cabriolet</title></header><body><h1>新車速報：<br>開篷遊郊外奧迪A4Cabriolet</h1><p>面世至今經已有近一年時間嘅全新奧迪A4開篷房跑車，輸港數量一直有供不應求嘅情況，可想而知呢部時尚有型嘅新車款，倒真不乏捧場客支持；除本身軟篷頂，帶來有開關車頂雙面睇及個性之餘，有別同系A4轎車嘅造型同車廂鋪排，亦帶給車迷有不少新鮮感㗎！&#13;<br>&#13;<br>記者、攝影：陳偉林　&#13;<br>ImageGirl：Vicky&#13;<br>逢星期一至日刊出</p><p><center> ■一按式電動軟篷頂，開關需時不過25秒左右，就連嬌柔嘅女士們亦能操作自如。</center> &#13;<br> &#13;<br> <spanclass><fontstyle>外形線條簡約有個性  &#13;<br> 舊有A4開篷車，跟硬頂版可謂如出一轍，惟新車設計卻截然兩樣，除車身線條看來更見流暢自然外，重有新設鑲有銀白框邊嘅倒立梯型鬼面罩連氣霸，以及同級鮮有以電鍍鑲嵌嘅車頭擋風玻璃窗框，看來倍見High-tech感；而全新結構幾近平面直立式車尾，兩旁重有立體弧型尾燈同中置High-mount煞車燈外，重有雙出式尾喉組合，加埋四輪17吋合金胎軨配搭，簡約而剛勁嘅美態，完全徹底地展示出來。</fontstyle></spanclass></p><p><br> &#13;<br> <spanclass><fontstyle>車廂設備講究傳新意  &#13;<br> 除賣相有新鮮感外，座艙設計亦滲有不少新構思；多個冷氣送風口改為圓形組合外，重有電鍍邊裝飾，車廂四周重有瑰麗嘅桃木配襯，令人看來高雅有品味。設備除電窗、門邊電鏡、一按式電動軟篷開關，以及6+1CD高級音響同左右獨立恒溫冷氣外，想唔到表板左旁嘅首飾箱內，重內置有冷暖櫃，以便存放飲品用㖭！當然少不了還有四個安全氣袋，以及直通尾廂嘅活門啦！</fontstyle></spanclass></p><p><br> &#13;<br> <spanclass><fontstyle>機械3.0V6偈輸出平均  &#13;<br> 推出至今，輸港嘅A4開篷房跑車，僅有一台3.0公升V6偈型號，輸出有不錯演繹外，還匹配有一套6前速Multitronic半自動波箱，轉檔既暢順重有手波車嘅好玩一面㗎！最難得係關上軟篷頂嘅A4，隔音效果可媲美硬頂轎車，相信新加入嘅隔音同防水物料，可謂功不可沒。再者，呢部車重有主動式ESP系統，配合上穩紮嘅底盤結構，重有四輪碟煞、ABS連EBD裝置，高速馳騁下嘅操控性同循迹力，亦教人信心十足呢！</fontstyle></spanclass></p><p><spanclass><fontstyle>奧迪A4Cabriolet3.0Multitronic規格  &#13;<br> 引擎：2976ccV6DOHC&#13;<br> 馬力：220ps/6300rpm&#13;<br> 扭力：30.6kgm/3200rpm&#13;<br> 傳動：6前速Multitronic半自動波，前輪驅動&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：235/45R17ContinentalSportContact2&#13;<br> 尺碼：4580×1780×1380mm&#13;<br> 軸距：2645mm；車重：1620kg&#13;<br> 0-100公里：7.8秒；極速：234km/h&#13;<br> 平均耗油：9.8L/100km&#13;<br> 新車售價：$580,000&#13;<br> 車輛提供：合迪汽車（25281862）</fontstyle></spanclass></p><p><spanclass><fontstyle>記者試後簡評  &#13;<br> 呢款簇新嘅開篷房跑車，造型跟其他A4轎車可謂截然兩樣，予人有時尚獨特個性外，車廂鋪排同樣有新意，響炎夏迎風而行，嗰份悠然自得嘅享受，實難以用筆墨去形容。&#13;<br> &#13;<br> <spanclass><fontstyle>同級對手比較  </fontstyle></spanclass></fontstyle></spanclass></p><p><spanclass><fontstyle>寶馬330CiConvertible  &#13;<br> 引擎：2979cc直6DOHC&#13;<br> 馬力：231ps/5900rpm；扭力：30.6kgm/3500rpm&#13;<br> 尺碼：4488×1757×1372mm&#13;<br> 軸距：2725mm；車重：1705kg&#13;<br> 0-100公里：7.5秒；極速：230km/h&#13;<br> 新車售價：$523,000（寶馬香港：27145271）&#13;<br> 簡評：此車為一款不乏捧場客支持嘅開篷房跑車，外形透現有濃厚跑車風格之餘，操控性亦有上佳演繹，大可予人動靜皆宜嘅觀感。</fontstyle></spanclass></p><p><spanclass><fontstyle>平治CLK320Cabriolet  &#13;<br> 引擎：3199ccV6DOHC&#13;<br> 馬力：218ps/5700rpm；扭力：31.6kgm/3000rpm&#13;<br> 尺碼：4638×1740×1413mm&#13;<br> 軸距：2715mm；車重：1730kg&#13;<br> 0-100公里：8.2秒；極速：241km/h&#13;<br> 新車售價：約港幣73萬（仁孚行：28957288）&#13;<br> 簡評：今年才正式登場嘅新款開篷房跑車型號，除保持有一貫平治車系嘅優雅高貴氣派、賣相出眾外，而且重有唔錯嘅循迹操控表現。</fontstyle></spanclass></p></body></html>