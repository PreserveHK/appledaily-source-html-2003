<html><header><meta charset="utf-8"><title>睇林檎展覽要自備神沙</title></header><body><h1>睇林檎展覽要自備神沙</h1><p>最鍾意搞新意思嘅椎名林檎，前日開始喺原宿攞晒佢啲私人珍藏出嚟，搞咗個「椎名林檎展覽會~由芽到果實~」展覽，會場設計到好似地下密室，有林檎嘅親筆畫、用過嘅樂器同着過嘅衫，fans見到實物在前，大叫過癮。不過計我羅拉話，今次真喺辛苦晒現場收錢嘅員工，因為要七百七十七日圓（約五十蚊港紙）入場費，找錢都找餐死。</p></body></html>