<html><header><meta charset="utf-8"><title>澳娛籌備上市<br>股路縱橫：信德隨時再開車</title></header><body><h1>澳娛籌備上市<br>股路縱橫：信德隨時再開車</h1><p>大市升後調整，恒指跌71點，期指跌68點，仍高水45點。大市連升4日後，出現技術性調整，估計會整固多一日，明日期指結算，以大戶的部署來推算，相信會造高收，至於6月份，大市仍會向好。&#13;<br> 市況雖然回軟，但上升股（不計認股證）仍有220隻，成交87億元，繼續有新資金入市。噚日同芬佬傾開，佢話呢輪有好多「水」到，入市對象以藍籌、國企、工業同重生股為主，呢個升浪，佢好有信心恒指會衝破一萬點。&#13;<br> 新世界系立心重振雄風，最標青係新創建（659），高收3.4元，大升11%，新中（917）同新基（301）承接力好強，定一定又會再上過。新世界發展（017）亦開車，收2.775元，升0.1元，成交大增到1838萬股，動力開始轉強。新世界系大發圍，幾隻二線股都起到「砰砰」聲，新世界係最遲發力一隻，噚日先突破頭肩底頸線阻力，呢個浪最少可見3.3元。<br> &#13;<br> <spanclass>資產可望暴漲 &#13;<br> 噚日強勢嘅股票中，信德集團（242）要特別留意，有機會食到大茶飯。信德上禮拜由1.8元急升上2.025元後，在2.0元水平消化，已進入第3日，隨時會再開車。今個升浪，只要升番前一個浪嘅幅度，信德股價已可見2.7元至2.8元。&#13;<br> 自從港交所修改內部指引，容許香港境外賭業上市後，唔單止信德內部同幕後人士滿肚密圈，市場亦對信德增添好大憧憬，因為澳門娛樂同澳門博彩若來港上市，信德持有賭場權益嘅價值就可充份反映，對信德股價有利。噚日有料到，話澳娛籌備上市的計劃已進入直路，好快會有消息。&#13;<br> 信德重組後實益佔澳娛權益11.48%，雖則現時以股息入帳，集團資產不會因重組而改變，但日後若再增持股權，或澳娛上市後改變入帳方式，資產即會暴漲。02年度（12月年結）信德每股資產淨值3.23元，以澳娛資產淨值235億元計，信德應佔資產已達27億元，每股資產再增加1.4元。&#13;<br> 信德轉型後，已成為澳門概念股，除澳娛外，並會加強船務及酒店業的發展，日後澳門成為東方的拉斯維加斯，信德股價亦會隨着澳門的興旺而水漲船高。&#13;<br> 郭兆誠</spanclass></p></body></html>