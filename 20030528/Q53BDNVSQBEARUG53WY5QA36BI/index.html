<html><header><meta charset="utf-8"><title>男友煲魚翅醫產前抑鬱<br>陳芷菁7月14英倫奉子完婚</title></header><body><h1>男友煲魚翅醫產前抑鬱<br>陳芷菁7月14英倫奉子完婚</h1><p>陳芷菁與其律師男友張錦榮雖然拍拖不足兩年，但戀情卻發展迅速，芷菁現已懷孕三個月，體重增了六磅。為迎接新生命來臨，芷菁昨日便往九龍塘購買嬰兒服及在書局刨育嬰書，她並宣布會於七月十四日假英國倫敦舉行婚禮。</p><p>陳芷菁前年八月與任職律師的張錦榮同墮愛河，二人至今拍拖接近兩年，但芷菁卻做了未婚媽媽，現已懷孕三個月。由於早前非典型肺炎擴散情況嚴重，加上芷菁自小體弱多病，故她自懷孕後足不出戶。直至昨日芷菁才獨自出外，前往九龍塘又一城選購嬰兒服，及到書店刨書，細看有關親子的書籍。<br> &#13;<br> <spanclass>情緒不穩容易喊 &#13;<br> <spanclass>男友服侍 &#13;<br> 昨日所見，穿上大肚裙的芷菁身形比以前略為圓潤，小腹微微隆起，精神奕奕，步履輕盈。原來芷菁目前只肥了六磅而已，她笑說：「醫生話我嘅預產期喺十二月十一日，我自己就覺得生仔生女都冇所謂。其實自從大咗肚之後，我啲胃口好反常，情緒起伏好大，好容易喊，好彩我男朋友好好，每日一收工就返屋企照顧我，又買花膠、魚翅同竹絲雞，煲湯畀我飲。」&#13;<br> 雖然芷菁腹大便便，但她已決定按照原定計劃，在暑假舉行婚禮，現時她已定下七月十四日之婚期，而她會先在六月下旬到英國倫敦，若未能趕及，一對準新人就會改飛到美國拉斯維加斯註冊。</spanclass></spanclass></p><p><spanclass>不穿婚紗的新娘 &#13;<br> <spanclass>儀式從簡 &#13;<br> 芷菁說：「之前我哋一路都計劃喺七月放假，飛去英國註冊，點知又咁啱有咗，而我哋揀七月十四日結婚嘅原因，係因為嗰日係好日，如果唔係，就要到我生咗之後先再有好日。今次婚禮唔會鋪張，一切從簡，唔會請太多人去觀禮，我哋註完冊就會喺英國周圍去，諗住玩一個月至返嚟。初頭我都擔心㗎，啲SARS咁犀利，唔知去到外地使唔使俾人隔離，但呢幾日世衞宣布咗香港冇問題，Goodnews！好開心，係一個非常好嘅消息。」&#13;<br> 以前芷菁拍過不少婚紗廣告，又拍過多次結婚戲，她表示自己不會拍婚紗照，亦不會穿婚紗舉行婚禮，也不會擺酒，她說：「我諗等我生埋BB，擺滿月酒陣時先搞個晚會，順便請埋啲朋友出席，大家食餐飯，咁個BB都可以參與吖嘛。」<br> &#13;<br> <spanclass>譚耀文來電道賀 &#13;<br> <spanclass>夠晒驚喜 &#13;<br> 未知她會否邀請前男友譚耀文赴英觀禮？她說：「唔會啦，基本上我都冇請朋友，但佢之前已經打咗電話恭喜我，佢都好surpised（驚奇）我會結婚生仔，我諗搞滿月酒時，我會請佢嚟。」&#13;<br> 此外，芷菁目前仍在放假中，暫不會返亞視上班，而她揚言在婚後亦會繼續工作，她說：「我絕對會做嘢，但做幕前定幕後就未決定。」&#13;<br> 採訪：朱芷瑩&#13;<br> 攝影：林德雄</spanclass></spanclass></spanclass></spanclass></p></body></html>