<html><header><meta charset="utf-8"><title>電腦新產品：<br>SONY率先揭開暑假戰幔<br>嬌俏VAIO周街歎DVD</title></header><body><h1>電腦新產品：<br>SONY率先揭開暑假戰幔<br>嬌俏VAIO周街歎DVD</h1><p>未到暑假旺季，各大廠商已急不及待搶先推出煞食產品，務求先飲黃金檔期頭啖湯。呢個星期更上演一幕SONY、Fujitsu同IBM手提電腦大戰，相當精采。SONY就率先派出全新姿態嘅TR-1揭開戰幔，以鏡頭同新處理器擺下擂台，且看今趟能否衞冕成功。&#13;<br>&#13;<br>記者、攝影：徐影龍　ImageGirl：小蕙</p><p><b> Profile</b> &#13;<br> 處理器：Centrino900MHz&#13;<br> 記憶體：256MB&#13;<br> 硬碟：30GB&#13;<br> 屏幕：10.6"TFT&#13;<br> 光碟機：ComboDrive&#13;<br> 體積：270.4×34.7-36.5×188.4mm&#13;<br> 重量：1.41kg</p><p>過往一啲內置埋光碟機嘅一體化Notebook，通常體積都大到嚇死人，要玩輕巧纖薄，折衷辦法惟有將光碟機改為外置式。SONY全新嘅VAIOTR-1就突破傳統界限，就算內置埋光碟機，最大面積只有270.4×188.4mm，重細過A4，最厚地方更只有36.5mm，相當嬌小玲瓏。</p><p><spanclass><fontstyle>=有靚芒嘅手提DVD機  &#13;<br> 屏幕屬TR-1重點改良地方之一，新機以ClearBrightLCD為賣點，不但光猛明亮過人，而且具有ARCoating，有效防止反光情況及提高可視範圍，幾個朋友圍埋睇DVD都冇問題。內置式光碟機為兩用型，燒錄CD之餘重可睇埋DVD影碟，令到TR-1恍如一部有靚芒嘅手提DVD機，去到邊都可欣賞大電影。</fontstyle></spanclass></p><p><spanclass><fontstyle>加入鏡頭大玩視像會議  &#13;<br> 內置視像鏡頭一向只屬C1系列專利，今次TR-1首度加入視像鏡頭MOTIONEYE，一如過往可作180°轉動，影人或自拍都咁方便。另一好處係可大玩視像會議，利用《NetMeeting》之類嘅視像軟件，便可即時跟遠方親朋見面，亦可自拍生活短片跟人分享。10.6"闊屏幕比C1更大更靚，玩《NetMeeting》時唔怕霸咗半個芒而阻礙其他工作。感光元件為37萬像素CMOS，雖然動畫拍攝最高解像度為352×288（每秒30格），效果已算不俗，可惜並非採用ClieNZ-90嘅200萬像素感光元件，令到相片成像唔夠大，實屬可惜。</fontstyle></spanclass></p><p><spanclass><fontstyle>新處理器具無線上網功能  &#13;<br> Intel力推嘅新流動處理器Centrino，最大特色係內置無線上網功能（IEEE802.11b），筆者剛於羅省住宿嘅Omni酒店，房內不設任何LAN插頭，要上網傳相返公司，似乎只得靠「龜」速Modem，幾十MB相睇怕都要傳通宵。幸好經查問下，方知酒店設有無線上網服務，即時攤喺床度接駁上網，寬頻速度重可以一邊Send相一邊上網睇新聞，可見無線網絡已漸普及，屬大勢所趨。&#13;<br> 另一優點就係低電壓，即係直接減低秏電量，令到TR-1使用時間長達7小時，比C1嘅3.5小時足足多一倍。如選購外加大電池（估計約$3,000），更可長達10.5小時，就算搭長途飛機都唔怕冇電。&#13;<br> &#13;<br> 抵讚：體積細慳位兼方便攜帶，7小時特長使用時間增加流動性。&#13;<br> 要彈：處理器時脈速度唔夠快，MOTIONEYE鏡頭解像度唔夠高。&#13;<br> SONY(HK)查詢：23452966</fontstyle></spanclass></p></body></html>