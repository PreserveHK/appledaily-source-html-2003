<html><header><meta charset="utf-8"><title>　　林鄭月娥為慈善犯禁 - 李八方</title></header><body><h1>　　林鄭月娥為慈善犯禁 - 李八方</h1><p>呢輪幾位發起護幼基金嘅女高官馬不停蹄，周圍去接收慈善捐款，噚日發起人之一林鄭月娥去到將軍澳咁遠，接收百佳捐出嘅二百萬元。&#13;<br> 為咗善款，林太竟然冒險犯禁，致辭時為呢間超市賣廣告，話自己係百佳嘅忠實顧客，重讚揚有份捐錢嘅顧客貢獻良多。&#13;<br> 其實林太並冇忘記規矩，佢講講吓都識得話，公務員有條例，唔准為商業機構賣廣告，不過同一集團另一間電器公司即將為受沙士影響嘅兒童，發售萬五個福袋籌款，所以林太再破多次例，話會吩咐同事，第一時間去社署樓下呢間電器舖分店掃貨，幫到小朋友之餘，探老人家又可以多份禮物。&#13;<br> ﹙圖﹚林鄭月娥（中）接受屈臣氏集團食品電子及百貨部行政總裁艾一帆（右三）遞交支票。	區民傑攝&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>