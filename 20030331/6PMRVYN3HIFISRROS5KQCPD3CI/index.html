<html><header><meta charset="utf-8"><title>消費BestBuy：<br>超級可愛卡通雨具　開心迎雨季</title></header><body><h1>消費BestBuy：<br>超級可愛卡通雨具　開心迎雨季</h1><p>麻煩嘅雨季又嚟，成日要攞住把遮都幾麻煩，「苦中作樂」惟有買把靚啲嘅遮；今季新款嘅卡通人物雨具啱啱到港，外形超級可愛，女仔、小朋友都啱用。睇過之後，雨天可能會變得令人期待。&#13;<br>&#13;<br>記者：馬慶武　攝影：林佰鈞、伍慶良、馬慶武&#13;<br>Model：EstherfromSunspot、SweeneyfromSCOOP</p><p><spanclass><fontstyle>小朋友專用  &#13;<br> 小朋友專用嘅雨具，以雨褸最多花款，除咗有極鬆身通爽嘅斗篷形外，重有似便服多過似雨褸嘅花邊裙款，以後叫小朋友着雨褸，重使乜𠱁呀。</fontstyle></spanclass></p><p><spanclass><fontstyle>Melody童裝遮$107.9（Sanrio）  &#13;<br> 童裝遮每款都分為45cm及50cm長度，45cm嘅係手動，而50cm嘅可以㩒掣打開，較高大嘅小朋友都可以用。</fontstyle></spanclass></p><p><spanclass><fontstyle>新幹線童裝雨褸$193.5（Sanrio）  &#13;<br> 嫌HelloKitty等公仔太女仔，新幹線藍色雨褸就啱晒喇，男仔着都唔怕俾同學仔笑，重可以摺埋放落背囊袋仔孭返學。</fontstyle></spanclass></p><p><spanclass><fontstyle>WinnieThePooh雨褸$59（Trendyland/4月尾推出）  &#13;<br> 外形較傳統，但一啲都唔老套，前後都印有圖案，頂帽重有大大個Pooh頭，可愛程度爆晒燈。</fontstyle></spanclass></p><p><spanclass><fontstyle>HelloKitty格仔雨褸$193.5（Sanrio）  &#13;<br> 粉紅色格仔花，心口同背部都有HelloKitty圖案，重送埋個靚靚袋仔，停雨時雨褸可以摺埋放入去。</fontstyle></spanclass></p><p><spanclass><fontstyle>粉紅Melody雨褸$235.5（Sanrio）  &#13;<br> 領口、袋口及褸腳都有花邊，睇外形真係唔似一件雨褸，而且頂帽重可以除低，加上質料透氣力強，無落雨着出街一樣掂。</fontstyle></spanclass></p><p><spanclass><fontstyle>唐老鴨斗篷形雨褸$59（Trendyland/4月尾推出）  &#13;<br> 另一款斗篷形嘅雨褸，前後都印有唐老鴨BB圖案。</fontstyle></spanclass></p><p><spanclass><fontstyle>大人專用  &#13;<br> 卡通雨具除咗小朋友必用外，重有超多女仔都係呢班卡通人物嘅忠實擁躉，大Size嘅遮亦適合成年人用，款式比起童裝一啲都唔差。</fontstyle></spanclass></p><p><spanclass><fontstyle>小肥肥一族長遮$169.9  &#13;<br> 小肥肥一族首次攞正版權推出雨傘，姆明、哥妮、史力奇等同伴一次過登場，雨傘以雙層設計，除傘面有黑白圖案外，傘內更有彩色圖畫，咁落雨天嘅時候，雖然抬起頭睇唔到藍天白雲，但都有一班小肥肥一族陪住你。（查詢：21498632/4月頭於各大精品店有售）</fontstyle></spanclass></p><p><spanclass><fontstyle>Snoopy雨傘$109（Trendyland/4月尾推出）  &#13;<br> 老牌卡通人物Snoopy今年都有新款雨傘推出，極有漫畫Feel。</fontstyle></spanclass></p><p><spanclass><fontstyle>米奇雙層雨傘$129(Trendyland/4月尾推出）  &#13;<br> 用閃令令嘅質料製造，最靚係雨傘內層嘅星空圖案，有夜光感覺，落雨都可以數星星。</fontstyle></spanclass></p><p><spanclass><fontstyle>縮骨最方便  &#13;<br> 縮骨遮細細把易收藏，最啱𠵱家成日陰陰天想落雨嘅天氣，放一把喺袋度，忽然落大雨都唔會變落湯雞。</fontstyle></spanclass></p><p><spanclass><fontstyle>Monchichi藍天白雲縮骨遮$119（Trendyland/4月尾推出）  &#13;<br> 全遮藍天白雲圖案，有啲紮染Feel，加上Monchichi公仔圖案，色彩鮮豔。</fontstyle></spanclass></p><p><spanclass><fontstyle>閃粉米奇縮骨遮$109（Trendyland/4月尾推出）  &#13;<br> 圖案採用閃銀顏料塗上，所以傘身上的米奇圖案全部都勁閃，連遮套都一樣。</fontstyle></spanclass></p><p><spanclass><fontstyle>姆明縮骨遮$79.9  &#13;<br> 第一次推出雨具的姆明都有推出縮骨遮，但就無長遮咁繽紛，只有唔同嘅黑白姆明圖案。（查詢：21498632/4月頭於各大精品店有售）</fontstyle></spanclass></p><p><center> <spanclass><fontstyle>女仔愛雨天  </fontstyle></spanclass></center> </p><p><br> &#13;<br> <spanclass><fontstyle>店舖一覽  &#13;<br> &#13;<br> <b> SanrioGiftGate</b> &#13;<br> 地址：沙田新城市廣場第3期3樓A325號舖/九龍塘又一城２樓L2至17號舖	&#13;<br> 電話：26093633/31051299&#13;<br> &#13;<br> <b> 全線Trendyland</b> &#13;<br> 地址：尖沙嘴金馬倫道12號地下&#13;<br> 電話：27398182</fontstyle></spanclass></p></body></html>