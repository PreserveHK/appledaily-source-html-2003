<html><header><meta charset="utf-8"><title>　　誰能為香港作福？ - 李八方</title></header><body><h1>　　誰能為香港作福？ - 李八方</h1><p>各大宗教領袖齊為香港祈福，八方覺得係一個契機，政府一直講凝聚力，希望班官能夠把握今次機遇。&#13;<br> 講開祈福，官場觀察家話一切錯在何志平，因為佢身為教徒，竟然走去車公廟求籤，既犯十誡，又得罪車公，故招來天譴，降罪於子民。觀察家話為今之計，惟有由一向虔誠嘅曾蔭權率眾去懺悔，祈求上帝憐憫香港；同時搵個信佛又有福氣既高官，去車公廟作番個福，祈求車公老爺掃除瘟疫，庇佑沙田。但係環顧三司十一局，信佛而又有福氣之高官，有邊個呢？&#13;<br> 正如主教陳日君話齋，𠵱家唔好再批評政府嘅不是住，全民抗SARS，但係楊永強局長新拍個宣傳短片就真係好得人驚，佢可能唔慣對住個鏡頭，震騰騰咁叫人唔使怕，認真反效果，八方建議搵個出慣鏡嘅官或演員講，一定會好啲。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>