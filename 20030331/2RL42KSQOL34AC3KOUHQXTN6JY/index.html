<html><header><meta charset="utf-8"><title>爆炸燒傷童望早日入學</title></header><body><h1>爆炸燒傷童望早日入學</h1><p>大使早兩日去探訪啱啱出院冇幾耐嘅燒傷母子王平同瑞仔，見佢哋精神唔錯、面部做咗割疤痕同植皮手術嘅傷口好得七七八八，大使都放心好多。不過王平老公石青華同大使講，由於佢哋𠵱家暫時住緊嘅「麥當勞叔叔之家」，位於有「非典型肺炎重災區」──沙田，所以佢哋起居生活都要特別小心，以防中招受病毒感染。&#13;<br> 七歲嘅瑞仔，每次跟父母外出都識得戴上口罩自我保護。天性活潑好動嘅瑞仔，一見到大使就好熱情咁拖住大使玩，又攞包職業治療師送畀佢嘅朱古力豆出嚟，堅持要請大使分甘同味。但瑞仔除咗拇指之外，兩隻手大部份啲手指都剩得半截，以致手指冇辦法靈活揸住同執起物件，所以佢要伸隻手指入個袋裏面，好肉緊咁「撩」粒朱古力豆出嚟請大使食，令大使見到心都酸。<br> &#13;<br> <spanclass>善長即捐10萬元 &#13;<br> 好彩天無絕人之路，瑞仔同母親王平得到唔少《蘋果》讀者捐款支持，其中有位善長前排向大使了解過兩母子嘅情況後，即刻一筆過捐十萬蚊善款資助佢哋接受手術。瑞仔的最大願望是面部和雙手治好後可盡快入學。善長綿綿不絕嘅愛心與關懷，定能令兩母子戰勝苦痛、康復在望。&#13;<br> 王平母子捐款編號：C0850&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>