<html><header><meta charset="utf-8"><title>　　楊啟彥無懼肺炎照吸煙 - 李八方</title></header><body><h1>　　楊啟彥無懼肺炎照吸煙 - 李八方</h1><p>九鐵今次喺肺炎事件中率先派口罩，贏晒。八方喺電視見到佢位行政總裁楊啟彥做完通波仔手術後鬼咁精神，問佢點解咁快冇晒事，佢話𠵱家醫學真係好高明，完全唔使開刀就搞掂。&#13;<br> 原來佢老哥半年前有次運動，已經覺得個心臟有啲唔妥，之後經醫生診斷，都係做手術好，當日醫生探測到佢心臟右邊嘅導管塞咗，於是幫佢裝上彈弓支架，手術好成功，出院冇耐就返得工。&#13;<br> 咁醫生有冇叫佢以後要小心飲食同運動呢？楊官話醫生鼓勵佢多啲運動，至於煙呢？佢話醫生都有叫佢戒，不過一時間要完全唔食真係幾艱難，但係𠵱家有非典型肺炎，宣傳片都叫人唔好食煙，楊官會唔會從此不抽呢？答案係未知道，總之，比起以前一日幾包，𠵱家一日幾支已經食少好多。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>