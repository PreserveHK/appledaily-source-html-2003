<html><header><meta charset="utf-8"><title>新車速報：<br>增設備添豪氣豐田Premio1.8Deluxe</title></header><body><h1>新車速報：<br>增設備添豪氣豐田Premio1.8Deluxe</h1><p>用以取代原有Corona位置嘅新款豐田Premio車系，雖然未受代理重視而引入香港；但繼早前有獨立車行引入本地市場後，最近還給Premio增添Deluxe豪華版本，既有齊全車皮椅，又有華麗嘅桃木裝飾，加上本身多變嘅座椅編排，以及一台較1.5公升車款有力，又較2.0公升型號慳油嘅1.8公升VVT-i偈配搭，實在係一款中型轎車嘅另類好選擇呢！&#13;<br>&#13;<br>記者、攝影：陳偉林</p><p><spanclass><fontstyle>包裝吸引見魅力  &#13;<br> 若然你覺得現今一款Corolla，賣相過於圓渾，又嫌Camry身形較為龐大的話，或許介乎兩者之間嘅呢部Premio，倒會啱你嘅口味；成熟有個性嘅賣相，匹配炯炯有神嘅車燈及霧燈裝置，重有四輪倍見動感嘅15吋合金胎軨組合，均予人有號召力。</fontstyle></spanclass></p><p><spanclass><fontstyle>1.8公升偈夠力又慳油  &#13;<br> 響大家眼前呢部頂級版Premio，以一台1.8公升直4DOHC引擎作骨幹，並輔有VVT-i設計，引擎運轉寧靜之餘，低轉又有高扭力輸出表現，匹配一套電子4前速自動波，令駕駛倍見輕鬆自在；而穩紮底盤及一套歐式懸掛組合，更帶出安穩順暢嘅循迹力㖭！由前輪透氣碟及後輪鼓式所組成嘅制動系統，加上有ABS等電子系統輔助，亦能予人有收放自如之感呢！</fontstyle></spanclass></p><p><spanclass><fontstyle>座椅多變設備齊  &#13;<br> 車廂前後兩排座椅改換上透氣真皮包裝，令人置身其中倍見愜意之餘，尾排可調校椅背及完全放平設計，既帶出Wagon車嘅多用途個性，重可以配合前排成闊大卧鋪呢！設備方面，除電窗、電鏡及中央門鎖外，重有恒溫冷氣，前後獨立房燈同雙安全氣袋組合㗎！</fontstyle></spanclass></p><p><spanclass><fontstyle>記者試後簡評  &#13;<br> 一款不甚起眼嘅中型轎車，既有桃木及真皮配搭，又有寬敞而寧靜嘅車廂組合，以一台1.8公升VVT-i偈作驅動，較1.5公升型號更有號召力之餘，又要較2.0公升車款來得慳油。</fontstyle></spanclass></p><p><spanclass><fontstyle>豐田Premio1.8Deluxe規格  &#13;<br> 引擎：1794cc直4DOHC&#13;<br> 馬力：132ps/6000rpm；扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：195/65R15GoodyearEagleLS2000&#13;<br> 尺碼：4600×1695×1470mm&#13;<br> 軸距：2700mm；車重：1170kg&#13;<br> 平均耗油：16.0km/L&#13;<br> 新車售價：$209,000&#13;<br> 車輛提供：富利堡汽車（23330747）</fontstyle></spanclass></p></body></html>