<html><header><meta charset="utf-8"><title>自己代百萬　重有正嘢益老友<br>Eason、祖兒Sell手機又食又拎</title></header><body><h1>自己代百萬　重有正嘢益老友<br>Eason、祖兒Sell手機又食又拎</h1><p>容祖兒（Joey）和陳奕迅（Eason）前晚拍攝手提電話廣告，兩人分別獲得七位數字的酬勞，Joey和Eason更作狀騎在兩款不同的電單車上拍攝，他們表示會拿新款手機送給公司同事使用。</p><p>容祖兒和陳奕迅前日在中環添馬艦和銅鑼灣一間家具店為西門子手提電話拍攝新一輯廣告，兩人分別坐在不同款式的電單車上拍攝，廣告的酬勞各有七位數字。<br> &#13;<br> <spanclass>接拍林超賢新片 &#13;<br> Eason前日在拍攝現場接受記者訪問期間，落力推介這部新款手提電話，而廣告商還表示可以任Eason和Joey拿取免費手提電話送給朋友，Eason說：「我會攞晒畀英皇嘅工作人員，個個用個勢實好勁。」而Eason近日身形弗了不少，他說：「係呀，我遲啲重會接拍導演林超賢嘅動作片。」&#13;<br> 至於Joey近日亦明顯消瘦了，問她是否要為年底的音樂頒獎禮爭取女歌手獎鋪路，她說：「唔瘦身嘅話，就做鬼都唔靈，公司年頭會幫我哋計劃晒啲工作，我自己都會將目標set高啲，就算達唔到，我都唔會唔開心，而距離頒獎禮嘅時間重好長遠，唔好畀自己壓力。」<br> &#13;<br> <spanclass>扮櫥窗公仔鬼馬 &#13;<br> 對於近日有雜誌指Joey的聲勢及不上師妹Twins，Joey說：「雜誌成日都講呢個話題，好無聊。」而Joey又表示不會拿新款手機送給男友，因為男友應支持她去親自選購。&#13;<br> 兩人在中環添馬艦拍完外景後，隨即又到了銅鑼灣一間家具店繼續拍攝，Eason更在玻璃櫥窗扮公仔，十分鬼馬。&#13;<br> 採訪：駱華齡　攝影：林德雄</spanclass></spanclass></p></body></html>