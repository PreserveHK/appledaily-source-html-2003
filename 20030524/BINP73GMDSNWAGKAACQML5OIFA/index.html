<html><header><meta charset="utf-8"><title>抗炎騷邊個打頭陣冇所謂　團結<br>《1:99》未唱籌千二萬</title></header><body><h1>抗炎騷邊個打頭陣冇所謂　團結<br>《1:99》未唱籌千二萬</h1><p>昨日有多個好消息傳出，先是獲世界衞生組織撤銷對本港的旅遊警告，其次是今日在大球場舉行的《1:99音樂會》未開騷，已籌得一千二百萬元善款，相信要達成大會一千五百萬元的目標絕非難事。昨日一班歌手齊到大球場綵排，更眾口一詞表示不在乎演出的次序。</p><p>今日下午五時假香港大球場舉行的《1:99音樂會》，集二十多位當紅歌手演出，為非典型肺炎病人的下一代籌募教育經費。昨日一班歌手如張學友、陳慧琳及郭富城等，分批前往大球場綵排，據大會總監梅艷芳透露，昨日大會已籌得一千二百萬元善款，成績十分理想。<br> &#13;<br> <spanclass>祖兒高興：有得同阿詩合作好開心 &#13;<br> 阿梅昨日在助手陪同下親往大球場監督排練情況，她說：「我哋希望可以籌到一千五百萬，希望聽日可以過到呢個數字，大家盡力而為，凝聚就是力量。」&#13;<br> 而阿梅愛徒何韻詩與容祖兒綵排合唱歌曲《我的驕傲》時，對指獲師傅安排與祖兒打頭陣一事，她說：「唔係師徒關係至有咁嘅安排，大會想配搭新鮮，冇理由搵啲成日合作嘅一齊做啫。」而祖兒則笑說：「今次有得同阿詩合作都好開心，未試過同佢合作，但出場係梅姐安排，最緊要做好個騷，唔好諗原因。」&#13;<br> 阿梅亦承認何韻詩與容祖兒是為演唱會打頭陣，她說：「基本上係，啲歌手會分唔同組別。」她又回應有報道指麥浚龍（Juno）請父親麥紹棠捐錢博獨唱說：「有冇咁筍呀？如果捐晒錢，一個人開演唱會都得啦！冇呢件事出現過，捐錢係出善心。」</spanclass></p><p><spanclass>克勤冷靜：《我的驕傲》適合做開幕 &#13;<br> 梁家輝亦就此事回應說：「冇咁嘅事，如果係我就第一個捐錢啦。」而問到音樂會的賣飛情況時，他說：「賣得七七八八啦！」&#13;<br> 至於Juno昨日接受港台訪問時，他一臉無奈地回應說：「好無奈，咁樣好辛苦㗎，主辦公司有得安排表演，我好開心，但聽到呢個消息好難交代，我做唔做，大家都認定係我屋企畀錢。」&#13;<br> 克勤昨日亦前往港台接受訪問，對於有報道指「左麟右李」敗在兩位小妹妹之手未能為音樂會打頭陣一事，克勤說：「頭唔頭都冇所謂啦！呢個係有意義嘅活動，邊個打頭陣唔緊要，出咗力就得啦，《我的驕傲》適合做opening，正如《Amani》做結尾都好啱。」<br> &#13;<br> <spanclass>Eason興奮：我打觔斗出場得唔得？ &#13;<br> 另一方面，張學友與陳奕迅（Eason）昨在大球場綵排合唱歌曲《頭髮亂了》時，Eason表現得情緒高漲，他在台上說：「我打觔斗出場得唔得呀？我會着珠片褸出嚟！」學友即回應他說：「咁我就着啲吊絮衫出嚟啦！」梁詠琪則透露與fans合資買了一百張門券。&#13;<br> 此外，林子祥、葉蒨文、周杰倫及蕭芳芳等人因身在外地未能出席音樂會，故提早錄影呼籲片段，並在新浪網中作網上播放。&#13;<br> 採訪：王連連、李珮洳&#13;<br> 攝影：陳志嵐、仇志德</spanclass></spanclass></p></body></html>