<html><header><meta charset="utf-8"><title>探訪細路見仔即冧</title></header><body><h1>探訪細路見仔即冧</h1><p>女歌手CelineDion算係加拿大嘅國寶，佢亦好識做，成日行善回饋祖國。好似前日佢就幫蒙特利爾一家兒童醫院籌款，啲細路仔一見到佢就好興奮咁圍埋去，Celine重幫一個六歲男仔整理領帶㖭。我羅拉見佢咁冧嘅樣，肯定佢係幻想緊囝囝大個後打呔嘅樣。&#13;<br> 美聯社</p></body></html>