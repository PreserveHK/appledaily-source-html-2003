<html><header><meta charset="utf-8"><title>　　蔣彥永沙士風雲人物 - 李八方</title></header><body><h1>　　蔣彥永沙士風雲人物 - 李八方</h1><p>一場沙士災難奪去數以百計生命，令人慶幸嘅，可能係令大家知道身邊原來仍有唔少有犧牲精神嘅人民英雄。&#13;<br> 北京解放軍總醫院（301醫院）嘅老軍醫蔣彥永，被《亞洲週刊》選為今年度風雲人物，蔣先生喺沙士期間，公然向美國媒體揭破衞生部長張文康虛報沙士疫情，致令中央領導人當機立斷，將失職部長革職及正視控制疫症，間接挽救唔少生命。原來蔣彥永祖父係浙江興業銀行創辦人，喺文化大革命時期亦因為講真話，曾被收監兩年同流放青海看羊。蔣醫生家下已經唔可以接受媒體採訪，但佢同《亞洲週刊》講咗句，話對講真話嘅決定無悔。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>