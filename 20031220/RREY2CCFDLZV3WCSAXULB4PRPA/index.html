<html><header><meta charset="utf-8"><title>新車速報：<br>鈴木EveryLandy新版實用</title></header><body><h1>新車速報：<br>鈴木EveryLandy新版實用</h1><p>向以研製小型客車為主嘅日本鈴木車廠，旗下一款EveryLandy，響微型車中營造七人MPV嘅實用性，一直深受車迷追捧。最近，代理重引入咗2004年新版，改換上全新絲絨座席，以及加裝電鍍裝飾配襯之餘，新改良嘅尾排重可以完全拆走，大可存放多件大型物件㗎！&#13;<br>&#13;<br>記者、攝影：陳偉林&#13;<br>車輛提供：香島汽車（23320091）</p><p>呢部走方匣子造型嘅鈴木EveryLandy，都可謂微型車界嘅長青樹，皆因佢車仔細細卻見用途多多，加上可靠性超著，因而深得用家愛戴。&#13;<br> &#13;<br> <spanclass><fontstyle>包裝得體有號召力  &#13;<br> 而新版既有Two-tone顏色嘅賣相，又有全車電鍍腰線修飾，加埋電鍍鬼面罩配搭，以及特大頭泵把連氣霸組合，還有原廠霧燈同尾定翼裝置，四輪別致嘅14吋合金胎軨，單係一身粉飾經已有一定吸引力㗎！</fontstyle></spanclass></p><p><spanclass><fontstyle>七座位實用設備齊  &#13;<br> 講到2+2+3嘅車廂座席鋪排，全數用上最新又軟滑嘅絲絨料配襯，置身其中貼服又舒適外，重有特大天窗同雙趟門組合。而新車重加入尾排可完全收摺功能，既可騰出更大載物空間之餘，中、尾排重可以組合成卧鋪㖭！&#13;<br> 再者，新車重有齊原廠前後冷氣、高級音響，又有前後獨立照明裝置，配備可謂一絲不苟㖭！</fontstyle></spanclass></p><p><spanclass><fontstyle>車架穩紮又可靠  &#13;<br> 新車沿用一台1.3公升直4偈，匹配4前速自動波，馬力唔算突出，但就勝在低轉扭力強；其次，穩紮車架結構，加上歐式前輪獨立柱式，後輪拖曳臂組合，亦見有不錯轉向同循迹感，若然以日常代步用的話，可謂至適合不過。</fontstyle></spanclass></p><p><spanclass><fontstyle>記者評語：車廂闊落設備齊  &#13;<br> 時下一部踏實嘅微型七人MPV車款，賣相成熟出眾，既有雙趟門組合之餘，新增尾排可拆走功能，重有利存放多件大型行李，而前後獨立冷氣配搭，還予人清涼貼服嘅乘坐感。&#13;<br> &#13;<br> <b> 鈴木EveryLandy規格</b> &#13;<br> 引擎：1298cc直4SOHC&#13;<br> 馬力：86ps/6000rpm&#13;<br> 扭力：11.7kgm/3000rpm&#13;<br> 傳動：4前速自動波，後輪驅動&#13;<br> 懸掛：（前）麥花臣支柱（後）獨立拖曳臂&#13;<br> 制動：（前）透氣碟（後）鼓式（ABS）&#13;<br> 輪胎：165/65R14YokohamaAspec&#13;<br> 尺碼：3710×1505×1915mm&#13;<br> 軸距：2350mm&#13;<br> 車重：1040kg&#13;<br> 平均耗油：15.0km/L</fontstyle></spanclass></p></body></html>