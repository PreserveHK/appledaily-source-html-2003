<html><header><meta charset="utf-8"><title>2R：新加坡冇獎買</title></header><body><h1>2R：新加坡冇獎買</h1><p>就昨日一班唱片公司高層、歌手及電視台高層被帶返廉署協助調查一事，不少歌手及電台員工等都紛紛表達意見。&#13;<br> &#13;<br> <b> 新城娛樂台節目總監朱明銳</b> ：我冇嘢講，唔信有咁嘅事，亦唔方便回應。&#13;<br> &#13;<br> <b> 港台機構傳訊總監戴健文</b> ：廉署冇人聯絡我哋嘅同事，亦冇人接受調查。港台歷來對頒獎禮有一定透明制度去選，冇牽涉商業利益，我哋亦經常提醒同事睇吓有冇牽涉利益，公營電台有嚴謹員工守則。&#13;<br> &#13;<br> <b> 商台對外事務總監招雪梅</b> ：公司冇同事被邀請助查，廉署亦冇接觸任何人，件事唔方便評論。&#13;<br> &#13;<br> <b> 2R的黃婉君</b> （Rosanne）：係咪好大鑊㗎？做歌手要憑實力去攞獎，我哋新加坡冇呢啲嘢。&#13;<br> &#13;<br> <b> 2R的黃婉佩</b> （Race）：乜𠵱家唔係投票咩？&#13;<br> &#13;<br> <b> 梁奕倫及范振鋒</b> （DoubleR）：今朝有睇新聞，好似Juno都有份，咁即係傾吓偈啫。&#13;<br> &#13;<br> <b> 梁繼璋</b> ：未清楚詳情，但公司應該冇人協助調查，因為一返到公司，啲同事都喺晒度，亦唔擔心影響形象，因為清者自清。至於有指是關於頒獎禮買獎，唔方便答，我唔清楚。&#13;<br> &#13;<br> <b> 車淑梅</b> ：我係做《十大中文金曲》主持，冇牽涉頒獎禮，希望件事快啲水落石出。&#13;<br> &#13;<br> <b> 黃柏高</b> ：唔知發生乜事，亦冇慰問陳少寶。至於買獎有無存在，我唔識答，乜都唔知。</p></body></html>