<html><header><meta charset="utf-8"><title>感情篇：被指買Fans最Hurt</title></header><body><h1>感情篇：被指買Fans最Hurt</h1><p>十六歲時的Juno曾暗戀一位同級的女同學，他說：「佢係一個長頭髮、瘦削嘅女仔，因為我喺阿哥本紀念冊睇過佢幅相，之後開學時就見到佢，當時我係咁望住佢，不過佢就好惡喝咗我一句『你望乜呀？』之後我都冇再同佢講過一句話，後來大家要一齊做project，之後就做咗好朋友，我對佢係有好感，但係熟咗之後就冇咗嗰種感覺，到現時為止我都未拍過拖，有機會嘅話我都會揀圈外人。」<br> &#13;<br> <spanclass>一齊變堅強 &#13;<br> 對於支持他的歌迷，Juno說：「我知道曾經有其他fans話畀一千蚊要我一個歌迷瞓喺地下，因為佢覺得我啲fans都係畀錢買，呢一件事係我咁耐以嚟最hurt嘅事，所以我所有fans同我一齊成長、一齊變得堅強。」</spanclass></p></body></html>