<html><header><meta charset="utf-8"><title>5場未威過認真邪門<br>球驗客手記：巴西波瘟累死擁躉</title></header><body><h1>5場未威過認真邪門<br>球驗客手記：巴西波瘟累死擁躉</h1><p>巴西噚日響金盃僅勝洪都拉斯二比一，完場前輸嗰球十二碼，唔單止累到上盤客由贏變輸、一殼眼淚，重搞到自己出線形勢被動，呢鋪真係累人累己。查實呢支森巴大軍由洲際國家盃到𠵱家合共五場波都未幫人贏過錢，重唔係發波瘟？&#13;<br> 淨係講呢兩場金盃，上場對墨西哥都重可以話贏形勢輸波，但噚日對洪都拉斯唔能夠大勝就咎由自取。淨係講上一仗試過中柱嘅卡卡，今仗上半場先射失十二碼，到下半場佢又近門失機。呢位哥仔好波係好波，但腳風咁唔順，睇佢應該拜吓神至好落場喎。&#13;<br> 巴西嘅比賽成日落飛，假如噚日閣下趁一球/球半盤入票，都未至於連渣都無。純粹個人意見，睇啱巴西都係趁早買好啲。<br> &#13;<br> <spanclass>古迪任隊長證留皇馬 &#13;<br> 皇馬日前落實響來季實行三隊長制，一般情況下魯爾係隊長，但如果佢不在陣時，中場古迪或者後衞卡洛斯就會代替佢嘅職務。呢個宣布本身唔特別，深層意義係代表皇馬決定留用古迪，其他球隊都係唔好打佢主意啦。</spanclass></p><p><spanclass>巴治奧捱最後一刀？ &#13;<br> 巴治奧響早幾日完成咗右膝韌帶手術，雖則據報話呢次只係清除破碎韌帶手術，但風險就緊係有，結果個手術好順利，對佢延長足球生涯有好大幫助。我求大俠作為佢球迷當然鬆一口氣，亦希望呢次係佢足球生涯最後一個手術啦。<br> &#13;<br> <spanclass>維杜卡走埋列斯散晒 &#13;<br> 列斯剩番嘅值錢貨之一維杜卡終於有人吼，聽聞佢正同里昂密斟。其實傳過幾間大球會想斟佢，衰在佢始終係非歐盟球員，無辦法唔成為最後一批逃亡嘅球員。假如維杜卡走埋，三季前幫列斯躋身歐冠盃四強嘅主力人腳正式散晒。往事只得回味。<br> &#13;<br> <spanclass>甲A盤路五級跳驚人 &#13;<br> 中國甲A聯賽周三有場北京現代對陝西國力，我求大俠俾呢場波盤路嚇親，由噚日晏晝開盤嘅讓半/一球，七個鐘內竟然連跳五級去到讓兩球，最後終盤仍要讓球半/兩球。結果主場嘅北京現代淨勝三球，有份落注嘅波友收啲料認真勁，好嘢！不過莊家就……</spanclass></spanclass></spanclass></p></body></html>