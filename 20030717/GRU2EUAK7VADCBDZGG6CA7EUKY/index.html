<html><header><meta charset="utf-8"><title>大熱日本3防手提CD機</title></header><body><h1>大熱日本3防手提CD機</h1><p>呢排天氣郁吓都30幾度，連帶沙灘都成為近期大熱「蒲」點！今夏喺日本嗰邊新返咗一隻名為MusicBeachBoy嘅手提CD機，攞去沙灘玩肯定威盡！&#13;<br> 藍白色機身配方身圓角，打破以往一般手提機嘅四方設計，觀感上非常可愛，最特別係採用防水、防沙、防震三防設計，CD唱盤同入電池位都有嚴密防水膠邊，合乎日本工業規格，絕對唔使驚入水入沙！不過最勁都係佢個防震功能，用手Fing住都一樣照唱冇問題！對應CD-R/RW唱片播放，可以燒錄自己喜愛嘅音樂CD選輯，配合埋500mW+500mW輸出功率，型盡香港所有沙灘！&#13;<br> 記者、攝影：朱崇德&#13;<br> &#13;<br> 售賣點：JCShop&#13;<br> 電話：31022783&#13;<br> 地址：銅鑼灣時代廣場833號舖</p></body></html>