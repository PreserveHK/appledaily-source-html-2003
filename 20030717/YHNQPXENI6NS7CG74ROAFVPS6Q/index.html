<html><header><meta charset="utf-8"><title>　　老董要做周處除三害 - 李八方</title></header><body><h1>　　老董要做周處除三害 - 李八方</h1><p>葉劉淑儀同梁錦松終於辭職，董特首今次冇話佢哋有「高尚情操」，而係「畀佢唔撈」；八方即刻諗起「周處除三害」嘅故事。&#13;<br> 周處係一個流氓，平日魚肉地方百姓，當地另外重有「兩害」，就係山上吃人嘅老虎同埋水中破壞船隻嘅惡蛟，大家稱此為「三害」；後來有個聰明人勸服周處上山殺虎，落水除蛟，周處終於為民除害，受到人民尊敬，改變咗自己欺侮人嘅壞習慣，改邪歸正，三害因此盡除。&#13;<br> 葉劉係母老虎，偷步買車嘅梁錦松如同惡蛟，且看老董會否做改過自新嘅周處，定係要做另一隻等人收拾嘅老虎惡蛟。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>