<html><header><meta charset="utf-8"><title>新車速報：越野路華FreelanderES增設備添實力</title></header><body><h1>新車速報：越野路華FreelanderES增設備添實力</h1><p>一直響越野車界享負盛名嘅LandRover（越野路華）車廠，對旗下針對年輕用家嘅Freelander車系可謂不遺餘力，推出有多個型號以切合不同買家嘅口味；最近，香港代理重引入咗ES新版，加配四輪16吋合金胎軨，又有定速巡航裝置及門邊電摺鏡組合，除至啱日常代步用外，家陣特惠車價重唔使25萬，自然號召力倍增啦！&#13;<br>&#13;<br>記者、攝影：陳偉林</p><p><spanclass><fontstyle>賣相有型車廂講究  &#13;<br> 時下不乏SUV車款，惟越野路華Freelander車系推出至今，亦不乏一班捧場客。個別SUV多以CityRV包裝，但呢款Freelander仍保持有一貫粗獷、實而不華嘅SUV作風，除別有一番味道之外，車廂兩排雙色皮椅配襯既貼身又舒適。設備方面，不但有齊電窗、電鏡，又有電天窗、原廠冷氣同音響組合，最令車迷受落會係車廂中，另備有多個雜物匣同杯座組合㖭！</fontstyle></spanclass></p><p><spanclass><fontstyle>穩紮底盤加電子裝備突出  &#13;<br> 雖然呢款Freelander，只不過係一眾LandRover車系中入門版嘅一員，但當數到Off-road用嘅裝備，佢就有齊恒式四驅連5前速半自動波，又有落山用嘅電子HDC裝置，還有ABS連EBD組合，對攀爬山道或河澗，能予人有如履平地之感外，新加入定速巡航同16吋合金胎軨，重好適合日常On-road使用㗎！</fontstyle></spanclass></p><p><b> 記者試後簡評</b> &#13;<br> 新款ES版加入16吋胎軨之餘，重因應日常需要，加入定速巡航同門邊電摺鏡功能，以一部全天候SUV看來，家陣優惠價唔使25萬，又難怪不乏車迷捧場啦！&#13;<br> </p><p><spanclass><fontstyle>越野路華FreelanderV6ES規格  &#13;<br> 引擎：2497ccV6DOHC&#13;<br> 馬力：177ps/6250rpm&#13;<br> 扭力：24.5kgm/4000rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）碟式（後）鼓式（ABS）&#13;<br> 輪胎：215/65R16Michelin4×4Synchrone&#13;<br> 尺碼：4447×1776×1710mm&#13;<br> 軸距：2557mm；車重：1562-1626kg&#13;<br> 0-100公里：10.3秒；極速：181km/h&#13;<br> 平均耗油：12.41L/100km&#13;<br> 新車售價：$247,191&#13;<br> 車輛提供：越野路華香港（27132383）</fontstyle></spanclass></p></body></html>