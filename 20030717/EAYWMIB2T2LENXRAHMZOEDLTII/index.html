<html><header><meta charset="utf-8"><title>議員形容葉太　「乜都去到盡」<br>霸道唔輸得終下台</title></header><body><h1>議員形容葉太　「乜都去到盡」<br>霸道唔輸得終下台</h1><p>由推銷23條的方法、神情、用語，以致她的髮型、衣着品味，由頭到腳、由裏到外一直備受外界批評的葉劉淑儀，終於要辭職以息民憤。港府在五十萬人大遊行後的壓力下，被迫要重新包裝推銷23條立法，而葉劉淑儀的離去，則為這次推銷帶來一線曙光，也讓新的「推銷員」有更大迴旋的空間。　記者：譚暉</p><p>【本報訊】曾經和葉劉淑儀多次「短兵相接」的法律界代表和立法會議員，都形容她是一個「唔輸得」的人，予人霸道、拒聽民意的感覺。香港大律師公會前主席梁家傑認為，「如果港府要改善形象，吸取上次教訓，推銷23條嘅官員，一定唔可以畀人輕侮民意嘅感覺。葉劉走咗，對政府下一次的推銷會更有好處。」&#13;<br> 他表示，保安局局長是執法部門的首長，港府根本不應該再交由新的保安局局長去推銷23條的立法工作。他認為，這項工作應交由負責制訂法律的律政司司長、即梁愛詩擔此重任。<br> &#13;<br> <spanclass>應向市民鞠躬道歉 &#13;<br> 曾經被葉劉淑儀在立法會上指「唔守規矩、冇禮貌」的立法會議員涂謹申就認為，她作為主力推銷23條的官員，為推銷失誤而辭職是理所當然。不過，他批評：「葉劉喺聲明中仍然話推銷23條係光榮嘅，咁佢即係不知悔改，亦都冇吸取事件上嘅錯誤經驗。」&#13;<br> 涂謹申擔心：「佢辭職唔等於政府就會改變硬銷23條嘅手法，因為葉劉都係跟政府指示做，當然佢會加咗自己嘅強硬態度啦。」至於曾經指摘葉劉淑儀是「騙子」的立法會衞生服務界議員麥國風則認為，葉劉淑儀現在才辭職是「便宜咗佢」，也是「香港人爭取番嚟嘅福氣」，而葉太更應該向全港市民鞠躬道歉。他又說，若葉太早在六月底已經請辭，董建華一早宣布的話，就不會引發五十萬人上街遊行，「董生𠵱家先宣布，反映政府嘅政治智慧真係低Ｂ到暈！」</spanclass></p><p><spanclass>辭職聲明侮辱港人 &#13;<br> 另外，身為葉劉淑儀鄰居、但在政壇上針鋒相對的立法會議員李柱銘則形容，葉太屬於「戰鬥格」，一定要贏，「所以佢乜都去到盡，連身體語言都用晒」。他說，葉太一度是民望最高的局長，但經23條一役，民望狂跌到谷底。不過，李柱銘替葉太不值，「因為係董生一直唔肯作出讓步，好難乜都入晒佢（葉太）數。」而董建華在昨發表關於葉太辭職的聲明中，也絕口不提23條，根本是侮辱港人的智慧。&#13;<br> 至於曾提議葉劉淑儀可以競選第二屆特首的前任全國政協委員雲大棉，則形容她的作風強硬及能幹，有點愚忠，結果「去得太盡」。但他說，葉太只是盡忠職守，「食君之祿、擔君之憂」，這次自行辭職為董建華「孭鑊」，說不定可以令她在北京領導人心目中的形象加分。雲大棉笑說：「葉太咁多遺產咁多身家，俾好多人一早就唔撈啦，係佢先咁好頂住董建華」；又認為只要葉太首肯，她去美國陪女兒後回港之時，政壇上一定再有所作為，「以佢嘅能力，好似吳儀（中國國務院副總理）咁能幹、作風咁強悍，絕對有資格競選第三屆特首。」</spanclass></p></body></html>