<html><header><meta charset="utf-8"><title>獨家率先試玩Treo600狂影三千張相</title></header><body><h1>獨家率先試玩Treo600狂影三千張相</h1><p>呢輪行PalmOS嘅新機一浪接一浪，繼之前SONY同PalmOne，嚟緊重有Handspring嘅Treo600。官方網早在幾個月前就已經詔告天下，話明年尾開售，令一眾Fans日夜期待。集PalmOSPDA、相機、手機三合一嘅Treo600，齋睇功能已經非常出眾，雖然傳聞大貨要個幾月後先到港，不過筆者有幸攞到部Sample，為大家作一率先報道。&#13;<br>記者：劉耀祥&#13;<br>攝影：伍慶泉&#13;<br>ImageGirl：Cody</p><p>外形與以往Treo系列截然不同的Treo600，由黑膠揭蓋式轉變為全銀直身CyberLook，當然體積亦比以往健碩不少，女用家可能會略嫌大嚿，唔知係咪「孻仔孻心肝」，作為Handspring最後產品的Treo600(因已被PalmOne收購)，的確比前幾代靚仔好多。向來都係Treo招牌的QWERTY鍵盤，依然唔少得Treo600的份，再配上五方向掣及四個快速掣，開啟所有功能都十分就手，唔使成日要同時間㩒幾個掣先輸入到文字或符號，就連有「鍵盤恐懼症」的小記都好快上手，打SMS時唔使手指都打晒結。</p><p><spanclass><fontstyle>處理速度令人滿意  &#13;<br> Treo600身兼PDA及手機兩項功能，表現相當稱職，首先在PDA的功能上絕對不用多講，因為採用最新的PalmOS5.2.1，支授144MHz處理器及32MB記憶體，運行速度頗流暢，轉換程式動作敏捷，無話拖泥帶水。而手機方面，開機時並不會一同啟動手機功能，待開機後再按開關掣才可以啟動手機功能，可以用鍵盤或螢幕上數字打電話，兩者都幾好㩒。話音質素相當之好，喺街講都唔怕聽唔到對方講乜，而且Treo600內置免提功能，唔想拎住個電話講都可以放低繼續傾。</fontstyle></spanclass></p><p><spanclass><fontstyle>32MB影3,000張相  &#13;<br> 自快譯通的XploreG18之後，PalmPhone加鏡頭好似已經成為指定動作，所以Treo600亦不甘後人，機背後裝有30萬像素鏡頭，雖然解像度唔算高人一等，不過憑機內所內置的32MB記憶體，最高可瘋狂拍攝3,000多張相，每張都係幾K容量，就算用最高的640×480解像度，都有600幾張畀你慢慢影。但由於Treo600顯示器只有3,375色及160×160解像度，睇相效果就真係麻麻，但係玩SnapShot即影即SendMMS就相當過癮。而MMS可以加入相之外，亦有塊小畫板，寫完就當成照片直接傳送，緊急時就最有用。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>手機行家點睇  </fontstyle></spanclass></p><p><spanclass><fontstyle>PROFILE  &#13;<br> 制式：GSM900/1800/1900三頻&#13;<br> 作業系統：PalmOS5.2.1&#13;<br> 處理器：ARM144MHz&#13;<br> 記憶體：32MB&#13;<br> 顯示器：3,375色/160×160&#13;<br> 鏡頭：30萬像素　記憶卡：SD/MMC/SDIO&#13;<br> 功能：MMS、GPRS、16和弦&#13;<br> 備用時間：240小時&#13;<br> 通話時間：6小時&#13;<br> 美金$449（約港幣$3,500）</fontstyle></spanclass></p></body></html>