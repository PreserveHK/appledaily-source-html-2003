<html><header><meta charset="utf-8"><title>黃伊汶黑皮裹身白繩綑手SM至型</title></header><body><h1>黃伊汶黑皮裹身白繩綑手SM至型</h1><p>黃伊汶（Emme）每次出騷均勁歌熱舞。今年秋冬，Emme選擇以皮革示人，更主攻意大利品牌PatriziaPepe，她認為黑白色調的皮衫褲最有型有款又sexy。</p><p>今年秋冬，黃伊汶決定滿身「皮氣」，專攻皮革服飾和配件，她日前說：「我覺得着皮會好型，本來都想着fur（皮草），因為可以高貴啲，但又怕唔環保，所以我都係買皮嘅嘢多。我𠵱家四圍採購皮靴，要長到去大髀嗰啲。」<br> &#13;<br> <spanclass>不擔心價錢 &#13;<br> 皮革服飾通常比較貴，Emme卻並不擔心價錢，她說：「唔怕，我通常都係睇啱先買，唔會亂嚟。不過我買衫唔限budget，暫時入咗嘅秋冬貨都係兩、三萬到啦！」&#13;<br> Emme日前出席一個音樂會時，便以黑衫襯皮褲亮相，而她當日所穿的haltertop和皮褲分別價值二千多元和四千多元，均出自意大利品牌PatriziaPepe。由於這品牌的服裝較能凸顯穿着者的高䠷身材，看起來特別有型，加上Emme以全黑上陣，顯得她性感又神秘感。&#13;<br> 至於配飾方面，Emme則佩戴了一條年輕品牌Furla的白色手繩，將原本以黑為主的配搭更顯突出。<br> &#13;<br> <spanclass>增加神秘感 &#13;<br> 談到秋冬興甚麼顏色的衣服時，一早開始搜購秋冬裝的Emme表示會主攻黑、白兩色，她說：「今年興黑、白，咁我當然都係以呢兩隻色為主啦！而且我呢排啲歌都係快歌跳舞多，着呢兩隻色特別適合，睇起上嚟神秘感好重。」</spanclass></spanclass></p></body></html>