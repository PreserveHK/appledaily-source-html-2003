<html><header><meta charset="utf-8"><title>SONY800萬像素機王搶先試玩</title></header><body><h1>SONY800萬像素機王搶先試玩</h1><p>早前筆者曾到東京實地測試過賣二萬七蚊港紙嘅QUALIA016，咁啱撞正SONY台場嘅Showroom擺咗部F828出嚟，筆者當然唔會放過一試呢部SONYDC機王嘅機會，為大家作一率先報道。延遲至12月推出嘅DSC-F828，具有800萬像素兼7倍光學變焦長炮，好多用家都相當之期待。&#13;<br>實物拎上手嘅感覺係比睇相更加大部，不過黑色機殼比舊型號F717更Pro，可惜因為Sample機只可作有限度試玩，唔可以試真四色CCD威力，不過已經令在場人士流晒口水。</p><p>同場中重有新一代AIBOERS-7，賣相亦愈嚟愈似真狗，更為流線型，最搞笑係一對大耳仔，非常之Cutie！伸隻手去ERS-7前面更會搖頭或追住你走，非常好玩。&#13;<br> &#13;<br> 記者：許福合</p></body></html>