<html><header><meta charset="utf-8"><title>萬事得Mazda3第一手消息曝光</title></header><body><h1>萬事得Mazda3第一手消息曝光</h1><p>若然大家有留意開車壇動態的話，相信都經已曉得日本萬事得車廠，早前經已推出全新Mazda3（即舊有323車系），雖然香港方面快者都要等到11月下旬或12月，車迷方有機會跟真車接觸，惟早前本地一班汽車傳媒，曾獲邀到東瀛本土測試新車噃！據亞Mark所知，普遍傳媒均對新車有頗高評價，其中又以五門掀背版最受注目，皆因部車線條好有歐洲車味道外，重好有一份SportsWagon風采，兼且無論係四門又或者係五門版本，都有不俗嘅操控同制動表現㖭！若然大家想先睹為快，深入認識吓部新一代Mazda3的話，就緊記要留意今個周末，我哋嘅詳盡報道喇！至於車迷好關心嘅引擎配搭，聽聞新車備有1.5公升、2.0公升及頂級2.3公升型號，惟後兩者主要針對歐美及本土市場，而香港方面則會以1.5公升型號作主打，或許日後代理方面會以特別版形式，引入2.0公升型號都唔定㗎！</p></body></html>