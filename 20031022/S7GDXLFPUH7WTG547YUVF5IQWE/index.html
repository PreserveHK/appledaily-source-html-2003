<html><header><meta charset="utf-8"><title>數碼影音：<br>冷酷外表得意玩法迪士尼人物同你合照</title></header><body><h1>數碼影音：<br>冷酷外表得意玩法迪士尼人物同你合照</h1><p>買數碼相機原因不外乎睇相容易，印相方便，若果數碼相機自己就可以替相片加上特別效果，印相時就更加好玩。EPSON新推出PhotoPCL-400數碼相機，就獨家內置咗20款迪士尼卡通人物嘅相框，唔使經過電腦，即可直駁打印機將相片印出，無論係白雪公主定米奇老鼠，隨時隨地都可以搵佢哋合照。&#13;<br>&#13;<br>記者：許福合　攝影：陳智良　ImageGirl：Don</p><p><spanclass><fontstyle>PROFILE  &#13;<br> 感光元件：423萬像素CCD&#13;<br> 變焦：3倍光學＋3倍數碼&#13;<br> 光圈：F2.8~4.9&#13;<br> 儲存媒體：內置4MB＋SD?MMC卡&#13;<br> ISO：自動50至200&#13;<br> 電源：4枚AA電池&#13;<br> 體積：105×60×31.5mm&#13;<br> 重量：185g</fontstyle></spanclass></p><p>自從上一部L-300大玩瘦身後，作為後繼機嘅L-400同樣有個纖巧身形，大小同重量相若，差唔多同一個餅印，分別唔大。不過L-300只有300萬像素，當然唔能夠滿足各位奄尖嘅用家，而CCD升級到423萬像素嘅L-400就夠晒睇頭，相片最高解像度去到2,304×1,728，接駁打印機印到A4咁大都唔怕出現狗牙，出嚟嘅效果重相當唔錯㖭。</p><p><br> &#13;<br> <spanclass><fontstyle>升級改良版  &#13;<br> L-400基本上由L-300改進而來，除咗解像度提高之外，性能亦提升咗唔少。好似常用嘅變焦，雖然因為機身限制，只能有3倍光學變焦，不過數碼就提高至3倍，要影遠景都更方便。另外考慮到針對入門級用家為主，機背嘅十字掣還可預先設定四組快捷鍵，唔使逐頁揭Menu咁麻煩，操作起嚟更方便。拍到悶悶哋，又可轉拍動畫，最長可攝錄300秒連聲短片，一機兩用，動靜都咁啱玩。</fontstyle></spanclass></p><p><br> &#13;<br> <spanclass><fontstyle>迪士尼明星相框  &#13;<br> 想搵人同你合照？喺呢方面L-400都替你安排好，內置P.I.F.功能，會一次過加入20款全新迪士尼卡通人物相框，可以隨時搵唐老鴨、白雪公主等熟悉卡通人物合照，重有齊橫度同直度款式，只要喺拍攝前揀好相框，就可以喺LCD上對準拍攝。若果用緊EPSON打印機，更可以玩埋直駁打印，唔經電腦就可將相片印出。L-400喺呢方面更係代替咗電腦角色，新增遙控打印機剩餘墨量檢查、調校及清洗墨頭等功能，真正踢走電腦，影相、印相一機包辦。</fontstyle></spanclass></p><p><br> &#13;<br> <spanclass><fontstyle>同場加映  </fontstyle></spanclass></p><p><spanclass><fontstyle>A4掃描器高低檔出擊  &#13;<br> EPSON同期還有兩部大眾化A4掃描器PERFECTION3170PHOTO同1670，前者內置35mm及120?220燈箱，解像度達3,200×6,400dpi（$2,288），而1670就走入門級路線（$788），可另購燈箱，質素都唔差，有1,600×3,200dpi。呢兩部掃描器特設有色彩還原功能，只要喺驅動程式內開啟，就可將陳年褪色相片還原豐富色彩，簡單易用。</fontstyle></spanclass></p><p><spanclass><fontstyle>EPL-6200SOHO之選  &#13;<br> 高速打印始終係鐳射打印機嘅強項，好似呢部EPL-6200就可以每分鐘打20頁黑白文件，而且擁有1,200dpi高解像，印出圖文具有層次感。另外還有部簡化版EPL-6200L推出，解像度稍降至600dpi，適合一般文件打印。</fontstyle></spanclass></p><p><spanclass><fontstyle>特大A3掃描一次過  &#13;<br> 咪以為A4Size先有掃描器，呢款GT-15000最高可掃描A3面積嘅圖文，即係話可以放晒一張海報入去一次過掃描，若用A4掃描器就要分4次，還要用軟件夾番！掃描解像度有600×1,200dpi，而售價為$13,200，雖然價錢都幾驚人，不過原來已經係A3掃描器中最平嘅一款。</fontstyle></spanclass></p><p><spanclass><fontstyle>EPSONHK  &#13;<br> 銷售熱線：28278711</fontstyle></spanclass></p></body></html>