<html><header><meta charset="utf-8"><title>Athlon64帶旺腦場</title></header><body><h1>Athlon64帶旺腦場</h1><p>最近DIY砌機友又有藉口去升級電腦，事關AMD粒64bit處理器Athlon64已經落場，好多人都興高采烈砌部新機，連帶一眾砌機配件都多番唔少客仔，令到腦場日漸見旺。&#13;<br>&#13;<br>記者、攝影：許福合</p><p><spanclass><fontstyle>AMD頂級處理器  &#13;<br> 呢粒Athlon64剛剛推出，個價位都仍係高企，不過新產品梗有捧場客，Athlon3200+腦場價去到$3,725都有客仔幫襯，可能Athlon64始終標誌住新科技嘅里程碑，可見AMD今次成功引嚟唔少新客仔。</fontstyle></spanclass></p><p><spanclass><fontstyle>華碩P4P80功能齊全  &#13;<br> 華碩底板一向係其他底板嘅價格指標，呢張P4P80P4底板雖然唔係最平，但有名牌效應，而且功能確實齊全，如支援新P4處理器、SATA傳輸制式等，所以吸引唔少用家指定要呢塊底板，銷量重唔錯㖭。</fontstyle></spanclass></p><p><spanclass><fontstyle>Corsair512MB價輕微跌  &#13;<br> 雖然之前DDR記憶體有輕微回升，不過RAM出咗名海鮮價，呢個星期見到Corsair嘅512MBDDR（400MHz）價錢跌番些少，幅度唔算高，如果你諗住砌部新機，又想配較快嘅RAM，不妨考慮Corsair。</fontstyle></spanclass></p><p><spanclass><fontstyle>豐藝有限公司  &#13;<br> 查詢電話：28386610&#13;<br> 地址：灣仔電腦城1字樓165號舖</fontstyle></spanclass></p></body></html>