<html><header><meta charset="utf-8"><title>人人轟政府嘥錢<br>莫文蔚死撐：查袋先至遲入場</title></header><body><h1>人人轟政府嘥錢<br>莫文蔚死撐：查袋先至遲入場</h1><p><b> 莫文蔚：</b> 我演出嗰晚冇乜大問題，美中不足係冇得同外國歌手同台交流，嗰晚因為要查袋，觀眾先要遲入場。都唔可以話嘥錢，搞咁大型嘅騷少少混亂在所難免。&#13;<br> &#13;<br> <b> 倪震：</b> 我認為應該畀私人機構搞，𠵱家用納稅人嘅錢去交學費。搞騷個心係好，但就好心做壞事，政府以為上次皇馬攞到甜頭，點知今次唔得。&#13;<br> &#13;<br> <b> 鄭伊健：</b> 政府又話赤字，但又亂咁使錢。好多人當香港藝人係寶，但點知香港人就當我哋係草，感覺大會唔尊重本地歌手。&#13;<br> &#13;<br> <b> 李克勤：</b> 喺呢件事上面，香港歌手真係好慘，好似莫文蔚咁，為香港出力，搞到好似咁慘咁冷清。今次搞成咁真係要做賽後檢討，不過就唔好做一年囉！呢個教訓真係大，因為涉及嘅錢咁大數目。&#13;<br> &#13;<br> <b> 盧巧音：</b> 我覺得自己唔會因為外國樂隊話嚟又唔嚟，就唔做，影響自己。我唔想講任何負面嘢影響政府，不過要正視呢個教訓。</p></body></html>