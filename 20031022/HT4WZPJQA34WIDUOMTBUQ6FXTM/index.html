<html><header><meta charset="utf-8"><title>滾石樂隊又惹是非<br>霆鋒、祖兒被踢出維港騷</title></header><body><h1>滾石樂隊又惹是非<br>霆鋒、祖兒被踢出維港騷</h1><p>謝霆鋒、容祖兒及許志安前晚以綵排時間不足為由，辭演《維港巨星匯》。昨日事件峯迴路轉，英皇娛樂突發聲明指周日獲主辦單位通知，不用謝霆鋒及容祖兒演出，並非辭演。英皇自摑嘴巴，真相不過是想找藉口掩飾滾石樂隊拒絕與旗下歌手同台。</p><p>謝霆鋒、容祖兒及許志安前晚表示已正式向美國商會提出辭演《維港巨星匯》，但昨日事件竟出現戲劇性變化，英皇歌手由前晚自稱的辭演，變成被通知毋須參與演出，英皇娛樂昨日更就此發表聲明，將責任推卸在傳媒身上。但有傳真相是滾石樂隊及Santana不願與容祖兒、謝霆鋒及許志安同台演出。&#13;<br> 容祖兒及謝霆鋒本分別被安排在下月七日和九日，參演《維港巨星匯》與滾石樂隊（TheRollingStones）同場演出，而許志安則於下月一日與Santana同場表演。前晚卻忽然傳出三人齊齊辭演，英皇藝人管理部總監霍紋希前晚接受記者電話訪問時說：「辭演原因係TheRollingStones時間調動，又嚟又唔嚟，大家驚綵排時間唔夠，準備不足，所以同大會講唔做。」&#13;<br> <br> <spanclass>昨午改口風…… &#13;<br> <spanclass>英皇兩版本自摑嘴巴 &#13;<br> 至於許志安所屬的M8經理人公司主席戴榮添，前晚亦在電話中向記者說：「係安仔（許志安）唔做，最主要係安仔同Santana有Crossover位，Santana又遲遲未畀到通告，安仔之後又要錄國語碟，去內地拍廣告，所以驚唔夠時間做。」&#13;<br> 兩名經理人的解畫言猶在耳，但昨日忽傳出「辭演」背後原來另有文章，有指滾石樂隊及Santana嫌三名港星唔夠卡士，向大會堅拒與他們同台演出，謝霆鋒等三人聞訊即搶在大會公開此事前，先行發布辭演消息。&#13;<br> 而英皇娛樂昨午突發出傳真聲明，澄清英皇藝人管理部早於周日已接獲大會通知，謝霆鋒及容祖兒不用參與演出，而非外界所指為辭演或失場。英皇今次自摑嘴巴，甚至將責任推到傳媒身上，硬指記者曲解其意，結果還是要自爆旗下歌手被飛真相。&#13;<br> 查實今次滾石樂隊演出維港騷已有不少是非，繼早前唔演又演，今次更有傳滾石樂隊嫌棄容祖兒、謝霆鋒未夠班，拒絕與他們同台演出，令港人對滾石樂隊形象扣分。&#13;<br> 另一方面，容祖兒昨晚舉行尾場個唱，她於傍晚到紅館拜神，其間容祖兒提及辭演一事時，曾兩度遭霍紋希打斷話柄。</spanclass></spanclass></p><p><spanclass>簽約冇回音…… &#13;<br> <spanclass>許志安：唔係我主動 &#13;<br> 祖兒說：「我今日睇報道至知，所有嘢係公司安排，其他嘢唔清楚，我都希望同佢哋（滾石樂隊）有交流。」問她何時才知「辭演」？容祖兒說：「今日……」此時一旁的霍紋希即搶答：「佢𠵱家忙緊演唱會嘅嘢，我哋唔會煩佢。」容祖兒聞言笑說：「係呀，我發夢都諗住演唱會，希望下次再合作。」&#13;<br> 再問容祖兒有否感到失望？她衝口而出答：「有……」但霍紋希即時說：「唔會再回應其他嘢㗎啦！」霍紋希其後又續說：「聲明交代得好清楚，大會話畀我哋聽唔使做，點解唔使做，你哋就問大會啦。」&#13;<br> 許志安昨日則在電話中說：「成件事唔係我主動，我簽咗份約之後，佢哋遲遲未簽番畀我，我唔知落實未，做邊場又未覆，追到去上個禮拜尾，大會都重係未覆，所以就唔做囉！」&#13;<br> 採訪：駱華齡&#13;<br> 攝影：陳偉權</spanclass></spanclass></p></body></html>