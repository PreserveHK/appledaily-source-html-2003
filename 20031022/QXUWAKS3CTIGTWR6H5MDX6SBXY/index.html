<html><header><meta charset="utf-8"><title>PCCW出美少女麻雀Game</title></header><body><h1>PCCW出美少女麻雀Game</h1><p>唔係講笑，呢隻雲集大堆美少女嘅《成人之Girl麻雀》真係PCCW推出，不過就係日本分公司嘅新作。呢隻以真人美少女作招徠嘅麻雀Game，基本靚女對手有八個（未知會否有隱藏靚女），包括日本當紅女優夏目理緒都有份登場，其中重會有鬼妹出場㖭，全部着到靚一靚同你對打麻雀，夠晒養眼兼過癮。&#13;<br>遊戲以打麻雀為基本玩法，不過就加入另一賣錢要素──𠝹女，除咗不斷同心儀對象打麻雀外，重要猛咁搵錢，買一大堆名貴嘅禮物、衣服、喜愛食品畀佢，咁戀愛度先會提升，擺到明抄《DOA沙灘排球》嘅橋，話唔定戀愛度夠高，對方重會「鬆章」畀你㖭，而最後當然以奪得美人歸為爆機目標啦。&#13;<br>&#13;<br>記者：徐影龍</p></body></html>