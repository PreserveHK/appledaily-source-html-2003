<html><header><meta charset="utf-8"><title>新車速報：<br>豐田HiluxSurf頂級享受去邊都得</title></header><body><h1>新車速報：<br>豐田HiluxSurf頂級享受去邊都得</h1><p>近年，SUV熱潮仍未有減退迹象，除咗一批德國車款大賣之餘，另一邊廂嘅日本豐田出品，亦甚受用家所注視。然而，豐田旗下不僅有至頂級豪華嘅LandCruiserCygnus，又或者係Harrier，跟LandCruiserPrado不相伯仲嘅HiluxSurf，亦有至頂級豪裝型號；無論響性能同車廂鋪排陳設等課題上，與前者比較起亦見不遑多讓㗎！&#13;<br>&#13;<br>記者、攝影：李勤</p><p>若然以外觀睇嚟，呢部豐田HiluxSurf嘅車體來得較修長，而車高亦不過係1.8米之內，查實對停泊一般室內停車場而言，會更為適合方便。</p><p><br> &#13;<br> <spanclass><fontstyle>RV賣相討人歡心  &#13;<br> 再者，佢嘅賣相亦毫不輸蝕，斯文中帶有一點剛性，尤其係一對別具個性嘅Xenon頭燈，加上有電鍍外殼匹配嘅後鏡，還有鍍白閃閃生輝嘅橫柵式鬼面罩設計，重有頂置金屬行李架、尾定翼等編排，均教人有不錯嘅評價呢！</fontstyle></spanclass></p><p><br> &#13;<br> <spanclass><fontstyle>真皮桃木配襯顯氣派  &#13;<br> 至於車廂陳設方面，除前後兩排屬原廠高級皮椅組合外，響買家嘅要求下，不但四周鑲有瑰麗桃木裝飾，兼且除咗一套原廠恒溫冷氣外，重有高級講究嘅AV系統連JBL揚聲器。至於以實用角度而言，後排座椅左右可完全收摺放平，以騰出更大空間之餘，尾廂附設嘅層板，重可以讓你盡用空間㖭！</fontstyle></spanclass></p><p><br> &#13;<br> <spanclass><fontstyle>可選擇四驅系統表現出色  &#13;<br> 呢部HiluxSurf裝有至頂級嘅一台3.4公升V6偈，除輸出強而有力外，佢重有一套以旋鈕操作嘅可選擇四驅裝置，既可以兩驅模式作日常代步，而高扭力四驅重可以驅動四輪攀越較崎嶇嘅山路㗎！雖然部車未有電子避震配搭，惟行車感覺穩定之餘，拐彎柔韌亦富支持力，予人不錯嘅乘坐享受呢！</fontstyle></spanclass></p><p><spanclass><fontstyle>記者評語：享受至佳性能突出  &#13;<br> 一款鮮有以高規格引入嘅全天候SUV，性能出眾之餘，想唔到車廂鋪排跟設備亦甚為講究，重有唔錯嘅隔音同乘坐舒適性。若然過往只留意到同廠LandCruiserPrado，而忽略咗呢部車款嘅存在的話，咁就真係要好好咁睇吓喇！</fontstyle></spanclass></p><p><spanclass><fontstyle>豐田HiluxSurf3.4SSR-G規格  &#13;<br> 引擎：3378ccV6DOHC&#13;<br> 馬力：185ps/4800rpm&#13;<br> 扭力：30.0kgm/3600rpm&#13;<br> 傳動：4前速自動波，可選擇四驅&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）透氣碟（ABS）&#13;<br> 輪胎：265/65R17MichelinCrossTerrain&#13;<br> 尺碼：4770×1875×1790mm&#13;<br> 軸距：2790mm；車重：1880kg&#13;<br> 平均耗油：8.3km/L&#13;<br> 新車售價：$349,000起（標準版）&#13;<br> 車輛提供：歐日汽車（26201010）</fontstyle></spanclass></p></body></html>