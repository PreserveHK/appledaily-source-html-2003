<html><header><meta charset="utf-8"><title>一手好廚藝箍緊男友心</title></header><body><h1>一手好廚藝箍緊男友心</h1><p>才20歲的Amanda，已擁有一段八年長的愛情。不但從未生厭，自兩年多前男友阿樂舉家移民美國後，更增添了望穿秋水的思念！問Amanda有甚麼撒手鐧令阿樂對她死心塌地？小妮子甜甜的說，阿樂就是喜歡她煮的菜，這一手好廚藝就連未來奶奶都𠱁得掂！原來兩小無猜從前一放學就「煮飯仔」，老早建立了小夫妻「生活」！即使現在天各一方，當日的「甜心菜」，Amanda仍不時自煮回味。&#13;<br>記者：吳佩璇&#13;<br>攝影：梁細權</p><p>當年，只有12歲的Amanda，跟同班同學阿樂拍起拖來。但兩人不像一般小情侶愛周街蒲，反而喜歡返屋企煮飯仔。「我哋都係住鑽石山，每日放學阿樂就送我返屋企，之後我就會整嘢畀佢食！」怪不得當記者跟Amanda商討煮哪幾味「甜心菜」時，Amanda說的都是些最普通的菜。禁不住要求Amanda為菜式加點花樣，但她說：「我哋嗰陣讀中二咋！況且放學後食少少嘢醫肚，唔會煮得太複雜。」為了忠於原著，Amanda不會煮甚麼令讀者有驚喜的菜，但就全都載滿甜到膩的回憶！&#13;<br> &#13;<br> <spanclass><fontstyle>分隔兩地激瘦10磅  &#13;<br> 「2000年11月6日。」Amanda清楚記得阿樂移民美國的那一天。畢竟自開始懂性以來，Amanda幾乎日日都對住阿樂。一旦分開，她連續喊足3、4日，更一下子激瘦10磅！惟有日日講IDD，兩年多來沒有一天不通電！情到濃時，三數小時一樣照講！就連訪問當日短短兩、三小時，也碰上阿樂打長途電話給Amanda。好奇問他每月的電話費？阿樂只說多數是買電話卡，沒認真計算。當然，錢若能解相思，多多都不是問題。&#13;<br> &#13;<br> <spanclass><fontstyle>從沒想過會分開  &#13;<br> 已分開了好一段日子，但Amanda仍語帶哽咽說：「我到現在還很想他！」所以Amanda現時最大的心願，是完成理大學位課程，並待阿樂入籍後，到美國跟對方團聚兼繼續升學。問她不怕分隔異地、情海翻波嗎？Amanda恍若沒想過這問題似的：「我哋已經係一家人，又點會分開呢?!」</fontstyle></spanclass></fontstyle></spanclass></p><p><b> <spanclass><fontstyle>愛之初體驗勁粟米白汁意粉  </fontstyle></spanclass></b> &#13;<br> 相信不少情侶已記不起大家第一道一起煮或吃的菜是甚麼。但Amanda就清楚記得第一味做給阿樂吃的便是白汁意粉：「阿樂佢好鍾意食意粉。嗰陣細個，煮白汁就最容易。」至於心思之處就是勁落粟米：「阿樂連煮包公仔麵都要落粟米！」除了這些細微處，兩人的互冧情懷比比皆是。&#13;<br> 就說這盛菜的碟子，原來是去年聖誕，Amanda到美國探阿樂時買的，分別是一紅一藍的m&amp;m碟。原本是一人一隻，等大家每次食飯都會想起對方，但Amanda最後就故意兩隻碟都帶回港：「有個藉口叫佢返吓嚟囉！」連到真正上碟時也揀代表阿樂的藍色碟：「咁我咪一路食一路對住佢囉！」&#13;<br> &#13;<br> <b> 材料：</b> &#13;<br> 意粉300克&#13;<br> 忌廉湯305克（可加適量淡奶令入口更滑）&#13;<br> 粟米、火腿、腸仔及洋葱隨意</p><p><b> <spanclass><fontstyle>放學必吃甜到膩去骨雞翼  </fontstyle></spanclass></b> &#13;<br> 從前每天放學，阿樂送Amanda回家後，Amanda都會做些小食給阿樂醫肚。至於醬燒雞翼更是他們的至愛，貪其易煮快趣又好味。但平凡的雞翼背後，Amanda例必細心為阿樂去骨，再原隻上碟才給他吃。只聽Amanda甜絲絲說：「佢好麻煩㗎，係要咁至肯食！」簡直甜到膩！&#13;<br> &#13;<br> <b> 材料：</b> 雞翼6隻、海鮮醬</p><p><b> <spanclass><fontstyle>𠱁奶奶之作芒果咕嚕肉  </fontstyle></spanclass></b> &#13;<br> 除咗煮飯冧男友，Amanda連未來奶奶都照顧埋。單是飯後必抹淨所有爐頭、廚具，經已令未來奶奶覺得她是個好新抱。最近一次到美國探他們，Amanda更首次出師有名地，煮了道專為奶奶而做的餸。雖只是家常咕嚕肉，但Amanda就用更腍的芒果取代菠蘿，讓她老人家更易入口。這招果然奏效，未來奶奶開心到大讚頂呱呱！&#13;<br> &#13;<br> 材料：排骨1斤、芒果1個、紅、黃椒適量&#13;<br> 醬汁：水2碗、糖4湯匙、5-6湯匙茄汁、生粉及醋適量</p><p>&#13;<br> &#13;<br> &#13;<br> &#13;<br> <spanclass><fontstyle>行街市都為幫男友慳錢  &#13;<br> 後生女多不喜歡行街巿，但Amanda剛剛相反，喜歡街巿啲餸菜更新鮮和廉宜。而且她做每一件事都似乎是為了阿樂：「可以幫男友慳錢嘛！」即使是一片火腿，她都堅持要在街巿買。理由是更易預份量及可切較厚身，方便切粒。行慣街巿的她，推介新蒲崗大成街街巿：「嗰度平靚正。尤其燒味出名靚。」</fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>試食報告  </fontstyle></spanclass></center> </p></body></html>