<html><header><meta charset="utf-8"><title>潮流Express：Blazer、HuaracheLight打頭陣<br>Nike繼續出Crossover撒手鐧	</title></header><body><h1>潮流Express：Blazer、HuaracheLight打頭陣<br>Nike繼續出Crossover撒手鐧	</h1><p>今日的波鞋經，純為紓緩各Nike迷怨氣。首先恭喜噚日用行貨價錢買到「蛇仔」AirMax90的各位，至於買唔到嘅亦唔使一肚火，事關行內人早已話呢對勁鞋根本就好少貨，買到係閣下彩數，買唔到至係正常咁話。&#13;<br>Nike呢期真係搏老命，出貨更異常頻密；可能係自「科士」、Dunk有腳仔軟迹象，Nike即刻轉移視線力谷Blazer、AirMax等系列，而潮流友最關心嘅Crossover波鞋，呢期更大軍殺到！先是FuturaBlazer與BEAMS「血管仔」AirHuaracheLight打響頭炮，緊隨殺着有潮流店atmos連發兩炮的AirMax1，再加埋食住Eminem個勢的AirBurst兵團。嘩！咁多對你揀，邊對至係銀包甘願「蓬門為君開」嘅心水Sneakers呢？	&#13;<br>&#13;<br>記者：陳嘉文　攝影：周旭文</p><p><spanclass><fontstyle>FuturaBlazer優質皮版（全球限產1,000對）$2,880（a）  &#13;<br> 話說既是藝術家又精通搞潮流生意的Futura，早論頻頻着住Blazer亮相潮流雜誌，唔少口痕人話佢都着，肯定係「有嘢搞」先兆；結果一聲Bingo！Futura×Nike的Blazer應運而生（嚟緊重會有紫色版，但未公布發售日期）。個名夠響又夠「潮」的FuturaBlazer抵港首日開盤價$2,580，三日後高開$2,980依然見成交，今周企穩$2,880等班買家入市。</fontstyle></spanclass></p><p><spanclass><fontstyle>原汁原味1973年　大Nike「剔」  &#13;<br> Nike的如意算盤打得真響！凡是矜貴限量的Blazer梗與普通版唔同，前科有限定500對的BlazerSB，今趟則是FuturaBlazer，兩者均依足1973年原版玩大「剔」。</fontstyle></spanclass></p><p><spanclass><fontstyle>BEAMS×Nike「血管仔」AirHuaracheLight&#13;<br> 黑色Monotone版$1,780（a）灰色Monotone版$1,780（a）  &#13;<br> 90's原版藍色Tone的AirHuaracheLight，本身已是勁鞋，可惜Nike至今從未將之列入復刻名單。還是東洋潮流百貨BEAMS有品味又有面子，復刻的「血管仔」由佢一手策劃，玩㗎仔勁受的Monotone；不過小弟始終鍾情Original的藍Tone，若然Nike肯出我第一個爭住畀錢買！</fontstyle></spanclass></p><p><spanclass><fontstyle>你買到「蛇仔」AirMax90嗎？  &#13;<br> 噚日3月24日，行貨正式返「蛇仔」AirMax90，定價$900有找！不過，唔少波鞋精依然媽聲四起，因為空手而回也！老實講，今次呢對「蛇仔」比上次「優質DunkHi」更難買，返貨數量少係主因，加上㗎仔聞到香港代理返「蛇仔」，即時飛撲「科水」落Order，暗盤價都要$1,300！試問班用家又點會咁易買到吖！</fontstyle></spanclass></p><p><spanclass><fontstyle>「蛇仔」效應！AirMax系列餘波未了！  &#13;<br> 「近期㗎仔已玩厭Nike的籃球鞋，改而玩Nike高科技的跑鞋款，而最具代表性的當然係AirMax系列。老實講，AirMaxHit得起全賴東洋的atmos推波助瀾（東洋潮流舖atmos與Nike關係良好，兩家更Friend到齊齊玩Crossover波鞋），好似一對atmos×Nike的AirMax1，可以炒到$2,500呢個價位都有成交。」</fontstyle></spanclass></p><p>自首對atmos×Nike的「科士」能以轟動價600蚊美金成交後，東洋潮流舖atmos呢個大名即時響遍整個潮流界。在4月號《StreetJack》更以跨版介紹atmos×Nike的AirMax1，而atmos代言人DA更真人示範呢對勁鞋。</p><p><spanclass><fontstyle>打蛇隨棍上！  &#13;<br> 第1代叫好又叫座後，話咁快第2代又殺到！灰色搭紫色加埋個繡金線的NikeTag，賣相確係夠豪華。此外，今勻率先售賣點移師到倫敦波鞋店「Size！」。5間分店的「Size！」只有兩間有得賣，巴閉！</fontstyle></spanclass></p><p><spanclass><fontstyle>AirBurst值得追捧！  &#13;<br> AirBurst的復刻版一直被鞋迷低估，直至Nike幫Eminem推出限量1,000對，在鞋舌印有SlimShady的AirBurst，它終有出頭日。</fontstyle></spanclass></p><p>售賣點：&#13;<br> （a）HeadCoach（27710163）旺角瓊華中心2樓209舖&#13;<br> （b）TheBest（27707444）旺角瓊華中心2樓203A舖&#13;<br> （c）HotChannel（23844782）旺角瓊華中心3樓311舖&#13;<br> （d）NikeShop（23779660）`尖沙嘴柏麗大道G33號舖</p></body></html>