<html><header><meta charset="utf-8"><title>瑪麗嘉兒親親同志</title></header><body><h1>瑪麗嘉兒親親同志</h1><p>過氣天后瑪麗嘉兒（MariahCarey），每次出親騷都諸多要求，曾經俾人封過係最難頂嘅女歌手之一。不過，前日瑪麗嘉兒凌晨兩點突然現身倫敦同志聚腳地G.A.YClub表演嗰陣，不單止一啲架子都冇，重只係要求要一樽水、兩條毛巾同一兜生果。當晚瑪麗嘉兒鬼咁親民，重有一班扮小天使嘅筋肉型男舞蹈藝員伴舞㖭。</p></body></html>