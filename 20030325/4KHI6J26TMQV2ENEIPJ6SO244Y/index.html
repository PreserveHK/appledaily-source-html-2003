<html><header><meta charset="utf-8"><title>《阿格斯戰士》一百隻搖搖　獨家送畀你</title></header><body><h1>《阿格斯戰士》一百隻搖搖　獨家送畀你</h1><p>近排SCEH力推嘅全中文化大作《阿格斯戰士》，喺上星期六啱啱舉行完一個Fans活動，雖然預定中嘅遊戲製作人兼松聰冇嚟到（唔通怕咗香港嘅肺炎？），不過重有人氣組合Boy'Z撐場，同Fans大玩遊戲，氣氛尚算熱鬧。現場中試玩過《阿格斯戰士》嘅機迷，都不約而同咁大讚主角型仔，而且血滴子形武器設計出色，喺Game內痛宰敵人夠晒快感。SCEH就特別將呢個血滴子化身成為搖搖，兼且預留一百隻送畀支持嘅機迷。讀者只需手持今日呢段報道到指定Game舖，登記簡單個人資料後就可免費獲得，數量有限，想攞就要快。	&#13;<br>&#13;<br>記者：徐影龍&#13;<br>&#13;<br>免費換領地點：星星電子公司&#13;<br>地址：深水埗黃金商場地面22號舖&#13;<br>查詢電話：27290819</p></body></html>