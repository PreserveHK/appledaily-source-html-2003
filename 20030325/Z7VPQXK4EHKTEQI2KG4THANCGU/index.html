<html><header><meta charset="utf-8"><title>胡蓓蔚即場測試過癮摺合桑拿機</title></header><body><h1>胡蓓蔚即場測試過癮摺合桑拿機</h1><p>桑拿分乾蒸及濕蒸，但同樣公認為具鬆弛神經及美容KeepFit之效。一般要享受桑拿會去美容或健身院，事關唔係人人有能力，在家中建起木房兼放個炭爐。日本早前出咗個家庭蒸氣浴機，讓貪靚之人可在家裏大蒸特蒸，最新又有乾蒸桑拿機，慳位兼出位。今次請來胡蓓蔚真人測試，睇吓蒸完係咪會靚啲！&#13;<br>記者：梁珮瑜&#13;<br>攝影：陳偉強</p><p><spanclass><fontstyle>胡蓓蔚小檔案  &#13;<br> 胡蓓蔚（Paisley）出生於上海，12歲便立志要成為歌手，在上海時曾拜師學唱歌劇。後來在美國讀書時，亦有學R&amp;B及Jazz。Paisley完成學業後來港，與劉以達在上海參加一個歌唱比賽而備受賞識踏入歌壇，先後在香港推出了兩張個人專輯。還記得她與林海峰合唱的《甜蜜蜜》嗎？</fontstyle></spanclass></p><p><b> <spanclass><fontstyle>一面焗一面睇書同聽歌  </fontstyle></spanclass></b> &#13;<br> 胡蓓蔚真人測試摺合桑拿機，不到10分鐘就要出嚟唞唞。&#13;<br> 「真係好熱喎！因為自己皮膚乾，平時只會焗蒸氣。不過這部桑拿機都好，有感冒入去焗一焗都唔錯。因為摺得埋，都算幾慳位，如果將張櫈改為梳化會重舒服！」&#13;<br> 如果焗桑拿時齋坐都幾悶，而且雙手又得閒，所以建議要焗的朋友最好找點細藝。「我想我會利用呢段時間睇書同聽歌，另外又可以睇電視、傾電話、織冷衫或者打邊爐都得喎，哈哈！」</p><p><center> <b> <spanclass><fontstyle>有乜「籠了」？  </fontstyle></spanclass></b> </center> </p><p>&#13;<br> &#13;<br> &#13;<br> &#13;<br> <center> <b> <spanclass><fontstyle>摺合簡便唔使10分鐘  </fontstyle></spanclass></b> </center> </p><p>&#13;<br> &#13;<br> &#13;<br> &#13;<br> <b> <spanclass><fontstyle>桑拿小貼士  </fontstyle></spanclass></b> &#13;<br> Paisley話每次焗完蒸氣，感覺皮膚都靚啲。如果想全身都更靚，不論在家或在美容院，焗前焗後都可一試她的做法。&#13;<br> </p><p><b> 焗前磨砂</b> &#13;<br> 事前可全身做磨砂，去除死皮令焗後效果更好。&#13;<br> (左)~H2O+Spa身體磨砂海鹽，柔滑兼滋潤皮膚。$300&#13;<br> (右)L'Occitane馬鞭草海鹽磨砂，紓緩及減輕皮膚浮腫。$285</p><p><b> 記住要塗Lotion</b> &#13;<br> 焗前可塗BodyLotion，過程中毛孔張開可吸收更多養份。而事後再塗就能滋潤及修護皮膚。&#13;<br> （左）~H2O+柔膚滋潤霜含AHA及多種維他命，刺激細胞再生及收緊皮膚。$180&#13;<br> （右）西柚香檸滋潤霜，香味清新兼有收緊皮膚效用。$160</p><p>售賣點：&#13;<br> ~H2O+（21170887）&#13;<br> 尖沙嘴海港城G207舖&#13;<br> &#13;<br> L'Occitane（25761410）&#13;<br> 銅鑼灣柏寧酒店商場StyleHouse1.12舖&#13;<br> &#13;<br> JCLadies（31022718）&#13;<br> 銅鑼灣時代廣場832舖</p></body></html>