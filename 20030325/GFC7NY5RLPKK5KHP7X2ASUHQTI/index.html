<html><header><meta charset="utf-8"><title>數碼影音：<br>LS633睇相靚到暈　柯達2.2吋大芒王	</title></header><body><h1>數碼影音：<br>LS633睇相靚到暈　柯達2.2吋大芒王	</h1><p>傳統菲林相機與數碼相機的最大分別，就是前者要入菲林，後者就每次影完相會有成班人衝去部機度睇番幅相，不過冇耐就會聽到有人大叫：「睇唔到呀！」。的確，要在一吋左右的顯示屏上與眾人分享相片確實困難，不如就睇吓今日介紹嘅KodakLS633數碼相機，內置2.2吋超大OLED顯示屏，睇相特別靚，以後就唔怕其他人睇唔到相喇！	&#13;<br>&#13;<br>記者、攝影：劉耀祥　Image：Kimmi</p><p>柯達EasyShareLS633最大特別之處係身藏一個2.2吋顯示屏，比現時一般數碼相機顯示屏放大107%，亦是首部採用OLED（OrganicLight-EmittingDiode）顯示屏的數碼相機，特點是可以自行發光，令影像顯示更加清晰以及可視角度大幅增加，達到165°，就算一班人睇相都可以保證個個睇得到。雖然用上2.2吋顯示屏，但仍然相當清晰及反應流暢，預覽時並無阻窒遲緩現象出現。試機當日在戶外日光之下，並不因陽光照射而出現暗淡，顯示屏的影像仍然清楚，可見OLED的威力。</p><p><spanclass><fontstyle>KodakEasyShareLS633Profile  &#13;<br> 解像度：310萬有效像素&#13;<br> 光圈值：f/2.7-5.2&#13;<br> 快門值：4秒-1/1400秒&#13;<br> 變焦：3倍光學、3.3倍數碼&#13;<br> 顯示屏：OLED2.2吋/512×218像素&#13;<br> ISO：100、200、400&#13;<br> 自拍：10秒&#13;<br> 內置記憶體：16MB&#13;<br> 記憶卡：MMC/SD&#13;<br> 體積：114×55×31mm&#13;<br> 重量：210g&#13;<br> $3,290&#13;<br> 查詢：25649333(Kodak)</fontstyle></spanclass></p><p><spanclass><fontstyle>內置電郵系統一按即Send  &#13;<br> 影完相只有自己欣賞的確冇癮之至，梗係要同朋友分享先開心，不過又要逐個朋友Send番唔同嘅相，雖然開心但係都好煩。所以LS633的「Share」系統內就設有電郵系統，只要預先輸入電郵地址，就可以揀選每張相Send畀邊個，最多可以儲存32個地址。除此以外亦設有Print功能，可以預先設定所需列印的相片及數目，只要返到屋企㩒個掣就搞掂，Send相Print相都可以一次過搞掂晒，簡單的功能Menu，最適合怕煩之人士。</fontstyle></spanclass></p><p><spanclass><fontstyle>李彩樺任代言人  &#13;<br> LS633的目標乃年輕人用家市場，所以更特別請來人氣偶像李彩樺任代言人，取其外形夠Bright及Cute，與LS633特點不謀而合。實則此機外形到功能都十分符合潮流趨勢，金屬機身細細部，並配備有3倍光學變焦及3.3倍數碼變焦，令變焦距離達到10倍，內置16MB記憶體，就算冇帶記憶卡都可以影到十幾張相，以備不時之需。多方向控制搖桿，比一般的十字掣在使用上更加方便，已設定有四個場景模式，微距、風景、夜景及運動，對一般用家來說都相當足夠，功能及操作上都相當適合年輕人市場。</fontstyle></spanclass></p><p><spanclass><fontstyle>街坊一致話夠大  </fontstyle></spanclass></p></body></html>