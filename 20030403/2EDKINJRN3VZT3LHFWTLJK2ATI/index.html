<html><header><meta charset="utf-8"><title>上網買模型車送上門</title></header><body><h1>上網買模型車送上門</h1><p>可以足不出戶就購物，就係OnlineShopping最大特色，但有些成交時都要摸上手睇吓啱唔啱先好買，模型車就係一例。但下下要約埋賣家出嚟，睇過啱唔啱心水就浪費時間啦！有見及此，香港首個有規模的二手模型車買賣網，就包埋上門收貨兼送貨服務，只要你Load部車張相上網，有人想買你架車，網主馮生就親自去賣家屋企攞貨，再送埋去買方家中，重可以試玩埋先再決定交易。&#13;<br>記者：梁佩芬&#13;<br>攝影：林栢鈞&#13;<br>&#13;<br>網址：<ahref>http://shopping.rcmodel.com.hk</ahref></p><p><b> <spanclass><fontstyle>世界限量150部電動房車冠軍  </fontstyle></spanclass></b> &#13;<br> 02年世界1:10電動房車冠軍──TRF414MII，03年一月生產，全球限量150部，香港得10個Quota，都無乜可能喺舖頭搵到貨，網上有原裝全新未拆盒，賣家係喺日本搵番來。網主話：「通常限量模型唔會一出就有得炒，約半年後，應可炒到$4,000」。&#13;<br> 二手：$3,000&#13;<br> 回收：$2,500</p><p><b> <spanclass><fontstyle>1:12平地跑車未落地  </fontstyle></spanclass></b> &#13;<br> 賣家係儲車發燒友，只求改車刺激過程，不會放車出街玩到殘。這部經改裝成香港底板的平地跑車，由2粒電池改成4粒，是近期熱門的低損耗性能跑車款式。&#13;<br> 二手：$700</p><p><b> <spanclass><fontstyle>最Hit1:10油動房車  </fontstyle></spanclass></b> &#13;<br> 潮流興玩油動房車，這部改成二個波箱的1:10房車，直路最高可達100km/h，有動感，再加上合金零件，連埋引擎，新車出面重賣緊$3,000。&#13;<br> 二手：$1,600</p></body></html>