<html><header><meta charset="utf-8"><title>數碼單鏡反光機二手機八成新玩得過</title></header><body><h1>數碼單鏡反光機二手機八成新玩得過</h1><p>於二手買賣相機店工作多年的Ernest說：「喺今日相機市場，DSLR絕對是貴價貨，新機點平都要過萬，相對普通一部單鏡反光機，最平二千蚊可入門、儍瓜DC二千蚊樓下都有，個個落手時都三思而後行。」新機少人買，那麼二手交投也很淡靜？「確實二手貨量一般，好多時成個月先有一兩部，原因生產DSLR已經不多，轉款機會少，但也有人鍾意每次用幾千蚊嚟玩吓新機嘅，一般而言，二手機都有約七至八成新淨，點都玩得過！」&#13;<br>記者：梁佩芬&#13;<br>攝影：陳偉強&#13;<br>Model：Winnie（Imagine）</p><p><b> <spanclass><fontstyle>預計兩年後　二手貨更多  </fontstyle></spanclass></b> &#13;<br> 不同生產商的DSLR，都有自家發明的CCD、WhiteBalance、Colour，甚至不同的記憶卡及專用電，形成價格高低不一，很難有一個指標，不過趨着各廠都以「低價格、專業質素」為大前提下，可望一年後，售價會徘徊約一萬至萬二左右，相比七八年前初出DSLR，一部要過十萬價已回落至一成，但質素反而有所提升。而Ernest預計二手市場前景，開心地道：「約兩年後，當CCD發展穩定下來，價格可相對調整，可望將來，如果一部DSLR能約一萬蚊，可吸引更多人買，二手市場就更旺場。」</p><p><b> <spanclass><fontstyle>貴價貨  </fontstyle></spanclass></b> &#13;<br> <spanclass><fontstyle>NikonD1x專業用機少回收  &#13;<br> 重1.1kg、547萬像素、外殼混合NikonF5及F100設計的D1x，行內人士稱為「專業用相機」、「頂級旗艦機種」，如這專題內的相片就是用此機拍攝。而推出之時，被《PCWorldMagazine》選為「TheBestDigitalCameraof2001」，售價高至$36,000，有斷貨要預訂情況。由於多是專業人士使用，及以實用為主，甚少轉機，回收極少，就算有機，兩三日就去貨。&#13;<br> 新機：約$27,800&#13;<br> 二手：$22,000-$23,000&#13;<br> 回收：約$20,000</fontstyle></spanclass></p><p><spanclass><fontstyle>CONTAX首部DSLRNDigital  &#13;<br> 打着CONTAX第一部數碼相機噱頭，亦是目前為止唯一一部DSLR。利用流線型CONTAXN1機身，配合尊貴的CarlZeiss鏡頭，再加上特製CCD，造出全球第一款採用與135菲林一樣大小CCD的629萬像素DSLR，售價過三萬，屬近年少見貴價機。NDigital鏡頭相容於N系及645系，並可和N1及NX共用周邊鏡頭資源，有鋪玩CONTAX癮的人，就要擁有一部。&#13;<br> 新機：約$34,000&#13;<br> 二手：$25,000-$26,000&#13;<br> 回收：$20,000-$23,000</fontstyle></spanclass></p><p><spanclass><fontstyle>CanonEOS10D新出兩星期  &#13;<br> 逢有新DSLR出，大多數功能相類似的機種，都跌價幾百蚊，像這個剛出世兩星期的CanonEOS10D，可以說打敗了一年貨仔的EOSD60，不但有630萬像素、鎂合金外殼，更有七點自動對焦，是全EOS系列對焦最快DSLR，更重要是新機只賣萬二，比D60更平二千，實有「愈出愈平」的趨勢。&#13;<br> 新機：約$12,000&#13;<br> 二手：$10,000-$11,000&#13;<br> 回收：$8,000-$9,000</fontstyle></spanclass></p><p><b> <spanclass><fontstyle>中價級  </fontstyle></spanclass></b> &#13;<br> <spanclass><fontstyle>CanonEOSD60揚威相機展  &#13;<br> 上年美國奧蘭多舉行的攝影界大展PMAShow，CanonEOSD60成為最矚目的產品之一，到四月來港時，挾着自家研製的CMOS650萬像素，及中級$16,280的價錢，風行一時無兩，好多用開同系D30的人，都紛紛換機追求更高質素。同樣地，10D一出，D60又是各追求更高層次人士，給予一個放機大理由，預計這個月會有多部二手機出現。&#13;<br> 新機：約$14,200&#13;<br> 二手：$9,000-$10,000&#13;<br> 回收：$8,000</fontstyle></spanclass></p><p><spanclass><fontstyle>NikonD100市場需求大  &#13;<br> 與EOSD60同步推出，當日輕勝Canon之處，是D100只得700g，比Canon輕80g，算是當時最輕的DSLR，亦有五點對焦，況且價格也較便宜。由推出至今，二手貨每個月總有一至兩部，因本身Nikon用家頗多，有齊所需要鏡頭，只要買部機就可靈活運用，捧場客不乏人在。最近，我曾在香港拍賣網red-dots找到其成交紀錄，約$11,000，可見這機仍有二手市場空間。&#13;<br> 新機：約$13,000&#13;<br> 二手：$10,000&#13;<br> 回收：$8,000</fontstyle></spanclass></p><p><b> <spanclass><fontstyle>入門級  </fontstyle></spanclass></b> &#13;<br> <spanclass><fontstyle>FujiS2Pro二手最平  &#13;<br> 02年六月產品，最高紀錄有相機舖一個月售出30部S2Pro新機，最近還可有每月10部速度出售，所以二手回收也相對較多。銷量居冠皆因Fuji獨有SuperCCD，到第三代系列，可自動提升像素由617萬至1,200萬；又能使用Nikon鏡頭，好多玩開Nikon單鏡反光機的人，都甚愛買部玩吓！以二手貨而論，毋須一萬就可擁有，是最抵貨色。&#13;<br> 新機：約$13,800&#13;<br> 二手：$8,000-$9,000&#13;<br> 回收：$7,000-$8,000</fontstyle></spanclass></p><p><b> <spanclass><fontstyle>買/放DSLR3大CheckPoint  </fontstyle></spanclass></b> &#13;<br> 若買全新的DSLR，行貨及水貨售價通常相差千五至二千不等，而二手則無分水/行貨差價，通常相機舖會提供售後半年保養，減低用家買二手機的風險，而且二手買/放的價錢，全行都差不多有共識，即約五百蚊上落，都以機的折舊率而定，買賣要檢查以下情況：&#13;<br> 1﹒LCD，有無長期損耗而睇得唔清楚；&#13;<br> 2﹒顏色訊號有無偏差，例如WhiteBalance；&#13;<br> 3﹒外殼新淨度，與使用次數有直接關係，及有沒有刮花。</p><p>天祥攝影器材公司（27221265）&#13;<br> 地址：尖沙嘴彌敦道100號東英大廈G26-28</p></body></html>