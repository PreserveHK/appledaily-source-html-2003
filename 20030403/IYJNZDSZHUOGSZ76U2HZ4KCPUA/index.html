<html><header><meta charset="utf-8"><title>數碼影音：<br>MP3反轉傳統扮錄音帶Dual-Play古老當時興</title></header><body><h1>數碼影音：<br>MP3反轉傳統扮錄音帶Dual-Play古老當時興</h1><p>早年MP3Player曾被平價MD機打到無還手之力，到近年因RAM價下降及設計大躍進，又再開始發威。韓國HyunWon放棄出到悶嘅型仔設計，一反傳統居然扮八十年代流行一時嘅卡式錄音帶，兩種恍如唔同世紀之物夾埋一齊，又幾夠噱頭喎。&#13;<br>&#13;<br>記者、攝影：徐影龍　&#13;<br>ImageGirl：Sharon（新加坡小姐）</p><p><b> Dual-PlayProfile</b> &#13;<br> 播放格式：MP3?WMA&#13;<br> 內置記憶：128MB&#13;<br> 擴充記憶：MMC?SDCard&#13;<br> 其他功能：模擬輸出、現場錄音&#13;<br> 體積：102×63×11.5mm&#13;<br> 重量：50g</p><p>由於呢部Dual-Play以堅硬嘅鋁合金製造，驟眼睇似一盒好硬淨嘅錄音帶，不過望清楚啲先知真身原來係MP3Player，有齊耳筒插同MMCSlot，的確夠晒搞鬼兼過癮，外形上已經搶晒分。&#13;<br> &#13;<br> <spanclass><fontstyle>老爺Hi-Fi上聽MP3  &#13;<br> 咪以為淨係得個樣似錄音帶，內涵一樣學到足，設有磁頭輸出功能，可將機內音樂以Analog方式播放（將數碼轉為模擬訊號），搖身一變成一盒真正嘅錄音帶，放喺卡式機或汽車音響度聽歌都得，從此老爺Hi-Fi同老爺車都可欣賞自錄嘅MP3正歌。可惜係雖有磁頭輸出功能，不過唔支援音訊輸入，即係並不可以如真正錄音帶般進行錄音。&#13;<br> 未知是否體積問題，Dual-Play擁有多項熱門功能，卻不設FM收音機頻道接收，未能進一步擴大實用性。</fontstyle></spanclass></p><p><spanclass><fontstyle>錄音模式長達520分鐘  &#13;<br> Dual-Play內置128MB記憶體，約可收錄32首標準壓縮MP3音樂，同時對應MP3及WMA音樂格式，亦可外加MMC或SDCard作擴充。重設有MP3Player特色功能之一嘅現場收音，以較高壓縮率錄製，故128MB足可收錄520分鐘聲音，對於返學記重點或訪問都好有用。而一般MP3Player往往忽略咪高峯嘅質素，令現場收音混濁不清，Dual-Play就強調其改良嘅咪高峯，高敏感度令收音距離較遠亦可清楚收錄。&#13;<br> 重有一樣附加功能，就係將Dual-Play當做一個流動記憶卡咁用，如臨急臨忙下載大容量嘅公司文件，總比即時燒碟方便得多。</fontstyle></spanclass></p><p><spanclass><fontstyle>線控耳筒有睇頭  &#13;<br> 跟機附送嘅線控耳筒前衞十足，除咗有齊所有播放功能外，亦可控制現場收音，錄音時絕對神不知鬼不覺。另外耳筒嘅顯示屏亦算頗大，兼且有藍色背景燈，整體嚟講幾型仔，不過缺點係仍未支援雙位元字符，即係中、日、韓歌名都顯示唔到，惟有齋睇英文。&#13;<br> 其他跟機配件亦甚有睇頭，除機套、充電器連專用鋰電池及USB線外，重額外送多條DirectMP3線，接駁任何具Headphone插輸出音訊嘅裝置如Discman、收音機甚至GameBoy等，即時以MP3格式錄低音訊，編碼過程完全不經電腦，方便指數爆燈。</fontstyle></spanclass></p><p>售賣點：華仁會&#13;<br> 地址：旺角花園街75-77號花園商業大廈6樓&#13;<br> 電話：23980280</p><p><b> 記者意見</b> &#13;<br> 抵讚：功能及創意值得一讚，DirectMP3錄音亦好方便。&#13;<br> 要彈：不設FM收音功能、專用鋰電補充麻煩。</p></body></html>