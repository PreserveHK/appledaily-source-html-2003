<html><header><meta charset="utf-8"><title>一味窩輪：中移動Call輪揀兩件炒</title></header><body><h1>一味窩輪：中移動Call輪揀兩件炒</h1><p>港股連跌8日後，終於出現技術性反彈，恒指回升109點。大藍籌中比較醒神嘅有中移動（941），有45仙進帳，搵理由解釋，除咗因超賣而反彈，重有生意唔受中東戰火影響，反而因為少啲人外遊，可能要打多啲電話。&#13;<br> 若認為中移動重有多少上升空間，搵Call輪短炒，有兩隻正路對象可以諗吓，就係9770同9754。&#13;<br> 9770今年9月夠鐘，現價21.2仙，溢價9%，槓桿率7.4倍。9754亦係9月夠鐘，現價14.1仙，溢價14.1%，槓桿率11.1倍。&#13;<br> 大市𠵱家壞消息多過好消息，做好友揸Call輪，咪過度衝動。如果美英聯軍向巴格達推進有成績，又或者伊拉克個鬍鬚仔繼續成日搵代言人喺電視螢幕上露面，又或者本港肺炎每日呈報人數大幅下降，則大市會有真正小陽春局面，否則過1日驚1日，個市升完又會冇氣，難有大氣候。<br> &#13;<br> <spanclass>大市再升可揸Put輪 &#13;<br> 大市若再升多一兩百點，中東局勢同肺炎問題又冇乜大轉機，則不妨細注吼吓做淡嗰邊，揸啲恒指Put輪，對象係9587同9619。&#13;<br> 和黃（013）再升60仙，收43.70元，但熱門Call輪9666唔跟正股，不升反彈，收12.6仙，回落4.5%，唔係好現象。&#13;<br> 章盛</spanclass></p></body></html>