<html><header><meta charset="utf-8"><title>貧家小兄妹盼獲贈電腦</title></header><body><h1>貧家小兄妹盼獲贈電腦</h1><p>「屋企無電腦，我惟有落堂後留喺學校做電腦功課；哥哥就多數去同學屋企『黐』電腦用，唔好意思都無辦法！」十歲的美美苦着臉向記者訴說。&#13;<br> 就讀小學四年級的美美學習成績優異，與母親和十二歲哥哥靠綜援金度日，生活捉襟見肘，遑論買一部電腦在家中學習。&#13;<br> 其母親阿芳歎謂﹕「對仔女成日問我幾時可以買部電腦畀佢哋學習，但我同老公離婚之後，靠綜援維持頭家，衣食住行都要好慳，重點能夠攞七、八千蚊出嚟買電腦！」<br> &#13;<br> <spanclass>好學成績理想 &#13;<br> 三十六歲的阿芳坦言，她近年飽受腰骨傷患折騰，苦不堪言，唯一令她感到安慰的是子女好學、學業成績理想。&#13;<br> 「我以前經常因為小事扭傷腰骨，好似彎低身做家務同搬啲嘢，咁就唔小心整傷，搞到呢兩年成日腰骨痛得好犀利，返唔到工，有時連行多幾步路都唔得。好在對仔女唔使我操心，佢哋可以自己返學放學，讀書成績好，細女重每次考試都考到前五名之內，令我好安樂。」阿芳原從事家務助理，頑疾令她無法工作，目前需定期接受物理治療及服藥，以紓緩腰骨痛楚。&#13;<br> 刻下，阿芳一對子女只盼擁有電腦在家中學習，你願意捐助他們償願嗎？&#13;<br> 捐款編號：C0887&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>