<html><header><meta charset="utf-8"><title>自己煮：<br>醫院員工煮健康菜自保</title></header><body><h1>自己煮：<br>醫院員工煮健康菜自保</h1><p>從事醫務工作的林太，雖不是前線的醫護人員，但也要經常接觸病患者及出入病房，憂慮的心情亦在所難免，疫情令她更深深體會到要強健體魄才得以對抗此病菌。以她親身經驗，要預防病毒的入侵，飲食清淡好重要，所以今日她專誠煮了兩款特別為屋企人健康而炮製的特色健康小菜，清爽而不肥膩，老少都啱食。&#13;<br>&#13;<br>記者：陳冰麗攝影：周旭文</p><p>林太工作的醫院於上個月開始收容非典型病患者，令院內氣氛頓時變得相當緊張。林太直言自己雖只是負責清潔及雜務事宜，但亦好擔心會將菌帶回家，所以每次晚飯都自動提出與老公分開食以策安全。拍攝當日，林太亦叫我們不要與她太近距離接觸，她那種為人的精神實在值得學習。&#13;<br> &#13;<br> <spanclass><fontstyle>夫婦鍾意食煎炸物  &#13;<br> 林太坦言自己年紀已唔細，與老公加埋都過百歲，身體機能抵抗力自然沒有年輕一輩的好。「我哋呢啲年紀屬高危一族，感染後康復都會比較慢，所以最好重係加強自己抵抗力。」以前幾乎餐餐煎炸物，家陣林太都話要適可而止。「我同老公都鍾意食啲香口嘢，平日唔係炸就會煎，食魚為例，多數煎多，炸雞、炸排骨、肉丸等。」</fontstyle></spanclass></p><p><spanclass><fontstyle>戒口後人都精神啲  &#13;<br> 林太亦知道食太多煎炸物會對腸胃及心臟無益，肺炎爆發後才警醒自己不能再放縱食無益的煎炸物，於是針對性揀選有益健康的食物如馬蹄、番茄、燈籠椒、蘆笋等，再配以炒或焗的烹調方法，同時實行多菜少肉、少油、少鹽的飲食法，林太表示自此以後體形不但比前輕盈，感覺也精神一點！</fontstyle></spanclass></p><p><spanclass><fontstyle>糖醋馬蹄抑菌清肺熱  &#13;<br> 食用醋含醋酸，林太知道適量進食醋的話具有抑制細菌的作用，所以為防患於未然，林太就自創出呢款具有殺菌兼清肺熱功效的糖醋馬蹄，林太話菜式是改良自糖醋排骨，因為略嫌排骨過於膩口，所以就嘗試以馬蹄去煮（加上馬蹄又是林生的心頭好）。由於馬蹄爽甜，用糖醋去煮，酸甜味更凸顯它的鮮甜味，菜式中又沒有肉在內，只略加少許燈籠椒及菠蘿，整個菜式非常清爽，多食也無妨，絕對有益健康。</fontstyle></spanclass></p><p><b> 馬蹄清熱排毒</b> &#13;<br> 馬蹄又名荸薺，其肉質潔白，爽脆清甜，營養價值亦相當高，含蛋白質外，還含多種維他命及鈣、磷，具清熱祛痰，開胃消滯功效，較為喜愛食煎炸物人士，不妨多食馬蹄，可清熱、排毒，身體自然更強健。</p><p><b> 有咩料：</b> &#13;<br> 紅、綠燈籠椒　各2個&#13;<br> 菠蘿　2-3片&#13;<br> 馬蹄　10両&#13;<br> 白醋　4湯匙&#13;<br> 紅糖　2湯匙</p><p><b> 林生：</b> &#13;<br> 我鍾意食馬蹄㗎，煲完湯再食依然好爽甜，今次太太用咗糖醋去煮，感覺好清新，酸甜味道好醒胃。</p><p><spanclass><fontstyle>焗釀番茄酸甜香兼助製抗體  &#13;<br> 林太說自己特別喜愛番茄，無論生食及煮熟食都鍾意，生食就鮮甜爽口又多汁，炒煮口感則截然不同，鹹甜味夾雜，更為惹味。為了減少維他命遭到破壞及保持番茄的原汁原味，林太特別採用焗的做法，同時更加入有抗氧化功能的紅腰豆；促進腸道蠕動的蘆笋；有助製抗體蛋白的芝士等等，營養十足外，賣相重相當精緻，愛番茄的我當然急不及待要一試……未入口已聞到陣陣香味，咬一啖有齊酸、甜、香，可要一試，食一個都足以飽肚，飯都可以唔使煮。</fontstyle></spanclass></p><p><b> 有咩料：</b> &#13;<br> 番茄4個&#13;<br> 罐頭紅腰豆少許&#13;<br> 肉碎4両&#13;<br> 芝士適量&#13;<br> 蘆笋2條&#13;<br> &#13;<br> <b> 調味料：</b> &#13;<br> 鹽、糖、胡椒粉、豉油、油各少許</p><p><b> 番茄可強肺</b> &#13;<br> 番茄除含有一定的蛋白質、鈣、磷、鐵外，還含豐富的維他命C、胡蘿蔔素等，維他命C有助吸收鐵質，而胡蘿蔔素被人體吸收後，會在體內轉化成維他命A，以增強氣管組織，加強肺部功能，減低細菌入侵，所以每日進食番茄，已有足夠人體所需的各種維他命及礦物質，細菌入侵機會都大大減少。</p></body></html>