<html><header><meta charset="utf-8"><title>消費BestBuy：掃貨孖寶<br>反轉水貨店搵超平日本貨</title></header><body><h1>消費BestBuy：掃貨孖寶<br>反轉水貨店搵超平日本貨</h1><p>專賣日本水貨嘅私物店，將會由運通商場遷移到利時，搬新舖入新貨，舊舖嘅存貨就梗係以超低價益大家啦，全店所有衫、褲、波鞋全部減到半價或以下，而且貨類勁多；驚貨多眼亂？揀唔到最筍貨色？唔使擔心，等最愛日本貨、兼係私物店熟客仔嘅Bird同Catherine，帶大家反轉私物店，搜出最筍名牌貨啦！&#13;<br>&#13;<br>記者：馬慶武　攝影：周旭文</p><p>(左)CatherineProfile：做文員嘅Catherine，係絕對嘅崇日主義者，最鍾意買嚟自日本嘅水貨，價錢貴啲都唔怕，因為最緊要少人着，唔會撞衫。Burberry嘅BlueLabel袋同AnnaSui嘅手巾都係佢必買之選。&#13;<br> &#13;<br> <spanclass><fontstyle>推介BurberryBlueLabel手挽袋  &#13;<br> 特價：$1,175&#13;<br> 原價：$2,350&#13;<br> 「聽講喺日本推出嗰陣要排隊買㗎，出面都好少見到有得賣。最鍾意佢個真皮手挽，而且唔會太細個Size啱啱好。半價減咗成千蚊有多，要買真係要快手。」&#13;<br> &#13;<br> (右)BirdProfile：職業售貨員，最愛日本裏原宿品牌，一向有幫襯開私物店買animalofairs嘅Tee，今次搬遷清貨，梗係鎖定目標，掃減到半價嘅aoaTee啦。&#13;<br> &#13;<br> <spanclass><fontstyle>推介aoa短袖Tee  &#13;<br> 特價：$160&#13;<br> 原價：$320&#13;<br> 「日本品牌aoa出品嘅Tee，圖案設計簡單得嚟又抵死，好似呢件印有乳房圖案嘅Tee，就夠晒得意。而且質料幾好，價錢又唔太貴，𠵱家重減到半價，趁天氣開始熱，梗係買嚟即着啦。」</fontstyle></spanclass></fontstyle></spanclass></p><p><spanclass><fontstyle>ecko美國英雄牛仔褲  &#13;<br> 特價：$250&#13;<br> 原價：$580&#13;<br> 美國板牌ecko嘅日版牛仔褲，褲管同袋口位置都繡上美國漫畫英雄圖案，同款重有牛仔褸，一樣賣$250，平過半價。留意貨量唔多，每個碼都係得一、兩件，想買就要快。</fontstyle></spanclass></p><p><spanclass><fontstyle>ecko連身牛仔褸裙  &#13;<br> 特價：$250&#13;<br> 原價：$680&#13;<br> 未洗水牛仔裙前面設有拉鏈，除可當牛仔裙着之外，重可以當牛仔長褸着。而且用料唔算重磅，𠵱家嘅天氣着都唔會太熱。</fontstyle></spanclass></p><p><spanclass><fontstyle>Gap牛角Tee  &#13;<br> 特價：$80&#13;<br> 原價：$280&#13;<br> 同樣係日本進口，雙色牛角Tee設計極簡單，但勝在剪裁靚，全棉質料着得舒服，減到$80咁平好抵買。</fontstyle></spanclass></p><p><spanclass><fontstyle>日本運動背囊  &#13;<br> 特價：$99&#13;<br> 原價：$480&#13;<br> 超大容量，而背囊外特別設有足可放一對籃球鞋嘅索繩袋，整套運動衫褲鞋都擺得落，孭住佢去打波就認真方便。</fontstyle></spanclass></p><p><spanclass><fontstyle>AnnaSui手巾  &#13;<br> 特價：$70/條&#13;<br> 原價：$150/條&#13;<br> 有勁多不同顏色及繡花款式，最啱夏天帶出街用嚟抹汗，夠晒有型。</fontstyle></spanclass></p><p><spanclass><fontstyle>adidasBad&#13;<br> LanderAdventure  &#13;<br> 特價：$480&#13;<br> 原價：$1,099&#13;<br> 雖然款式係舊咗啲，但係呢類越野爬山鞋都係以功能為主，鞋面嘅面罩增強防水效能，鞋底亦有防跣設計。五百蚊唔使買到對可以攀山涉水嘅爬山鞋，都算係咁啦。</fontstyle></spanclass></p><p><spanclass><fontstyle>開荒牛有錢賺都要搬  &#13;<br> 私物店可以話係運通商場嘅開荒牛，而當時更有唔少人覺得運通可以成為第二個利時；今次私物店搬走，係咪代表運通已經勢盡呢？「都唔係嘅，今次搬都係想有個旺啲嘅環境，同埋想同自己利時另一間舖近啲集中啲。呢個場其他舖頭太夜開舖喇，搞到個場日頭好似好靜咁，啲人上到嚟咪覺得冇咩嘢行，下次咪唔再嚟囉。不過呢個場都有好處，就係上得嚟行嘅客多數都係有嘢想買，所以我呢間舖做咗兩年都有錢賺，搬走都有啲唔捨得㗎。」</fontstyle></spanclass></p><p><spanclass><fontstyle>客仔點睇  &#13;<br> 阿寬：「呢度有啲無牌子嘅日本水貨，價錢平但係質素又唔差，個款都幾潮，減價會買咩呀？買橙色呢個背囊啦，打波啱晒，不過之前未減價我嫌佢唔夠平啫。」</fontstyle></spanclass></p><p>私物店（23148988）&#13;<br> 尖沙嘴山林道46-48號運通商場1樓25及30-31號舖&#13;<br> 特價日期：即日至4月28日(2:00pm-10:00pm)</p></body></html>