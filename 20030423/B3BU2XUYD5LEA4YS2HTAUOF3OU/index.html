<html><header><meta charset="utf-8"><title>改裝車：<br>奧迪AllroadQuattro<br>輕量改裝表現更佳</title></header><body><h1>改裝車：<br>奧迪AllroadQuattro<br>輕量改裝表現更佳</h1><p>響近年大興SUV嘅潮流下，奧迪AllroadQuattro2.7T卻見異軍突出，以房車化嘅路線作招徠之餘，一台2.7公升V6偈加上TwinTurbo及恒式四驅配搭，除全天候個性表露無遺外，只需略加強化改裝，匹配埋原有電子液氣壓吸震筒裝置，重可有高性能SportWagon嘅出眾演繹㗎！	&#13;<br>記者、攝影：陳偉林&#13;<br>車輛提供：TWAutosport（21420001）</p><p><spanclass><fontstyle>賣相討好又吸引  &#13;<br> 呢部奧迪AllroadQuattro2.7T造型獨特吸引，既有越野車嘅粗豪外形，又具備有轎車化嘅豪華配搭，單係車頭四盞Bi-Xenon燈，以及四輪專用17吋合金胎軨，還有鍍上銀白色嘅車頂行李架裝備，經已教人留有深刻印象。</fontstyle></spanclass></p><p><spanclass><fontstyle>座艙鋪排見個性  &#13;<br> 相比下，座艙鋪排同樣吸引見特色；以綠色作主調，配合上乘真皮椅，乘坐愜意又見車廂寬敞，而且重有一個闊大實用嘅尾廂配搭。再者，佢重有一切轎車化嘅設備，如電窗、電鏡及電天窗外，另外重有BOSE高級音響同恒溫冷氣等裝備。咁突出嘅配搭，就連車主亦大感滿意，未有作出改動嘅考慮。</fontstyle></spanclass></p><p><spanclass><fontstyle>強化輸出動力不絕  &#13;<br> 高扭力輸出較諸馬力嘅要求，響全天候高性能嘅四驅車身上尤為重要，故率先改動會係行車電腦晶片，除令馬力略增至300匹外，扭力輸出亦大幅提升至48.0kgm；無疑起跑及加速時較前更見輕鬆自在外，為對應煞車可靠性嘅需要，前輪制動器更換裝上保時捷911GT3嘅四活塞卡鉗組合，果然有一觸即發嘅制動可靠性㗎！</fontstyle></spanclass></p><p><spanclass><fontstyle>奧迪AllroadQuattro2.7T改裝菜單  &#13;<br> 1.Welleraner電腦晶片（300ps/48.0kgm)　$12,000&#13;<br> 2.BMCF-1高流量風格　$1,000&#13;<br> 3.Supersprint雙出式鋼喉　$9,800&#13;<br> 4.Forge放氣嘩佬×2　$3,200&#13;<br> 5.保時捷911GT3四活塞卡鉗制動器連Brembo尾輪迫力皮及迫力鋼喉　$32,000&#13;<br> 6.奧迪原廠尾定翼　$4,800&#13;<br> 7.NGKIriway銥金屬火嘴×6　$1,200&#13;<br> 合計：$64,000&#13;<br> 註：以上價錢連裝工及噴油</fontstyle></spanclass></p><p><spanclass><fontstyle>改裝專家TonyWoo點睇奧迪AllroadQuattro  &#13;<br> 奧迪AllroadQuattro係一部走房車化路線嘅高性能全天候車種，原裝車配備一台2.7公升TwinTurbo偈，匹配機械式Quattro恒式四驅裝置，性能表現出眾；惟針對高扭力要求，需要改換行車電腦晶片，令馬力躍升至300匹之餘，扭力更大幅提升至48.0kgm，給起跑加速倍見勁度。為駕馭改裝後嘅高輸出，需要將原有頭輪雙活塞卡鉗制動器，換裝上保時捷911GT3嘅四活塞卡鉗套件，再配合上原車電子液氣壓可調高嘅吸震筒，馳騁公路或攀爬崎嶇山道，均見綽綽有餘。</fontstyle></spanclass></p><p><spanclass><fontstyle>奧迪AllroadQuattro2.7T小檔案  &#13;<br> 引擎：2671ccV6DOHCTwinTurbo&#13;<br> 馬力：250ps/5800rpm；扭力：35.7kgm/1800-4500rpm&#13;<br> 尺碼：4815×1850×1530mm&#13;<br> 軸距：2760mm；車重：1860kg&#13;<br> 新車售價：$690,000&#13;<br> 查詢：合迪汽車（25281862）</fontstyle></spanclass></p></body></html>