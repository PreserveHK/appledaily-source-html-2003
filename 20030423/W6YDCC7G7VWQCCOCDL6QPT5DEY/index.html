<html><header><meta charset="utf-8"><title>Shine靠無敵大眼長髮冧Fans</title></header><body><h1>Shine靠無敵大眼長髮冧Fans</h1><p>咪以為貪靚是女仔的專利，其實男仔都會貪靚，只是程度跟女仔無得比。漸在娛圈竄紅的年輕組合Shine，成員徐天佑黃又南都很緊張自己的外表，一個欣賞自己的大眼，一個則堅持留長髮。講到扮靚，雖然唔會好似女仔咁搽脂盪粉，但兩位19歲的年輕人，都會用護膚品清潔和保養皮膚，務求以最佳狀態見Fans。&#13;<br>記者：羅惠芬&#13;<br>攝影：楊錦文&#13;<br>場地提供：Shooters52</p><p><b> <spanclass><fontstyle>KeepFit靠籃球  </fontstyle></spanclass></b> &#13;<br> Shine二人有一個共同嗜好，就是打籃球，天佑更曾經是籃球校隊代表。「我哋最鍾意做控球後衞，又鍾意搶快攻，都幾夾㗎！」不過，入行後工作太忙，以打籃球當做運動的機會已經大減。幸好，兩子同屬食極都唔肥的人，少做運動都唔怕變肥仔。</p><p><b> <spanclass><fontstyle>出街必備  </fontstyle></spanclass></b> &#13;<br> Shine每次出街，都愛拖着兩個大背囊上街，放了不下數十樣東西，除了MD機不離袋外，還有兩樣不可缺少的隨身用品。</p><p><b> <spanclass><fontstyle>天佑：我對眼最靚！  </fontstyle></spanclass></b> &#13;<br> 在Shine這隊組合中，徐天佑一向被公認較靚仔，粗眉大眼，是典型的少女殺手。「其實我睇番自己啲相，都會覺得『嘩，點解咁核突？眉又粗、鼻又扁……』」唯一令他滿意的地方，只有一雙眼，因為「我遺傳咗媽咪對靚眼，夠大又有神！」</p><p><b> <spanclass><fontstyle>又南：長髮襯我！  </fontstyle></spanclass></b> &#13;<br> 記憶之中，黃又南出道至今，都是以長髮示人，尤其額頭的前蔭，經常遮掩了半隻眼，好有日本少女漫畫內的男主角Feel。&#13;<br> 以為他會忍受全日遮住對眼，事實卻是「我最憎俾頭髮遮住視線，所以在屋企一定會用頭箍和橡筋束起頭髮，永無例外。我試留過短髮，效果唔好，惟有作罷。」</p><p><b> <spanclass><fontstyle>基本護理  </fontstyle></spanclass></b> &#13;<br> <spanclass><fontstyle>天佑之選  &#13;<br> 天佑是在入行後才開始護膚，所用的產品也非常簡單，潔面啫喱加面霜就搞掂。&#13;<br> &#13;<br> a.~H2O+海洋清潔啫喱$220&#13;<br> &#13;<br> b.LCM三合一均衡保濕液（混合性皮膚）$200</fontstyle></spanclass></p><p><spanclass><fontstyle>又南之選  &#13;<br> 又南則在家姐耳濡目染下，已有幾年用護膚品的習慣，主要也是潔面加滋潤，不過在一班男性朋友中，已被當成貪靚之人。&#13;<br> &#13;<br> a.LCM潔面泡沫啫喱$140&#13;<br> &#13;<br> b.IPSA柔潤潔面乳$195&#13;<br> &#13;<br> c.IPSA生肌再造霜$520&#13;<br> &#13;<br> d.LCM三合一均衡保濕液（油性皮膚）$200</fontstyle></spanclass></p><p><b> 查詢</b> &#13;<br> ~H2O+&#13;<br> 29177213&#13;<br> &#13;<br> IPSA&#13;<br> 31010963&#13;<br> &#13;<br> LCM&#13;<br> 22658665</p></body></html>