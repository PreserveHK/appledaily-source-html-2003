<html><header><meta charset="utf-8"><title>艾頓莊鬆綁心情靚</title></header><body><h1>艾頓莊鬆綁心情靚</h1><p>經典迪士尼卡通電影《獅子王》將會喺後日出一隻特別白金版DVD，而迪士尼前日就喺荷李活搞咗個DVD發布會，當年主唱《獅子王》主題曲嘅大姑媽艾頓莊（EltonJohn）都有去湊熱鬧。我羅拉見大姑媽前日鬼咁雀躍兼滿場飛，估佢梗係賣晒倫敦間屋嘅大部份家具，套現成千八萬港紙，所以笑到見牙唔見眼喇！</p></body></html>