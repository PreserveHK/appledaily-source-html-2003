<html><header><meta charset="utf-8"><title>東妮恨嫁夢成真</title></header><body><h1>東妮恨嫁夢成真</h1><p>恭喜！恭喜！憑電影《一顆恨嫁的心》成名嘅澳洲女星東妮歌莉蒂（ToniCollette），前日終於喺真實世界結婚，三十歲嘅東妮同細佢五年嘅音樂人男友DaveGalafassi，喺佢悉尼附近嘅郊區別墅舉行一個佛教儀式嘅婚禮，婚禮入面有好多僧人喺度，另外亦有一百位賓客出席。婚禮完咗後就有素宴同放煙花㖭，場面不知幾熱鬧。</p></body></html>