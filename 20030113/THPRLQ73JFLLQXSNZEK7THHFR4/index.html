<html><header><meta charset="utf-8"><title>潮流Express：DunkHiPremium未到<br>包裝之星MT580TN鎮場</title></header><body><h1>潮流Express：DunkHiPremium未到<br>包裝之星MT580TN鎮場</h1><p>做波鞋精真係冇得停！近日Nike代理回應小弟：「Nike啡油皮DunkHiPremium鐵定月中（今個月十零號）見街，貨量充裕，定價$900幾，專門店到波鞋街一帶一概有售，鞋迷應該唔使排隊！」&#13;<br>1月份，等到頸長的「包裝之星」NBMT580TN到貨；Reebok王牌PumpFury雙重攻略，玩皮革玩羊年限量版。咁多勁鞋出，今個新年，波鞋街咪分分鐘冇得休息？水貨佬即時回敬：「今年波鞋街好大機會喺初二就開工！」&#13;<br>老人家話過了新十五才好買鞋，新正頭「鞋鞋」聲唔好聽。然而，事實是班波鞋精連幾千蚊一對MT580TN都面不改容「科水」買；初二買鞋對佢哋嚟講又使乜驚呀！果真是瘋狂的Sneakers世代！&#13;<br>&#13;<br>記者：陳嘉文　攝影：陳偉強</p><p><spanclass><fontstyle>「包裝之星」NB580第4代  &#13;<br> 未出先哄動的MT580TN終於少量水貨到港！市場作價由$1,900到海鮮價$3,000幾都有；不過前者靚Size(7-9號)欠奉。即時問班水貨大佬市場反應？所得出的結論：「買鞋唔講價之餘，碌Card要收Charge都話NoProblem！班波鞋精真係豪！」日本定價18,800日圓(約$1,400)，香港炒價$1,900~$3,000幾。</fontstyle></spanclass></p><p><spanclass><fontstyle>芝加哥Size最齊&#13;<br> Mark$2,999(a)  &#13;<br> 由MT580第3代賣到4代的波鞋天王舖「芝加哥」，在波鞋界地位超然。佢哋入貨永遠唔使排隊，㗎仔自動派貨也。「芝加哥」的4代與從前3代一樣，Mark$2,999，貨源充足、Size齊全。</fontstyle></spanclass></p><p><spanclass><fontstyle>4代有冇得升值？&#13;<br> Sneakers迷——Stanel  &#13;<br> 「4代始終冇3代咁『潮』，冇名牌HECTIC撐！不過玩開MT580的潮流友一定照單全收，話晒追開兼限量，重要有埋靚Packing！我估計升幅冇3代咁勁，4代高位應該介乎$3,200至$3,500之間。」</fontstyle></spanclass></p><p><spanclass><fontstyle>買4代有兩個版本？  &#13;<br> 唔係啩！4代竟然有兩個版本？原來分別在於送海報定送月曆；除此之外，近日更收到波鞋「二五仔」可靠消息，話4代今年重會有新Colour推出！都話買波鞋真係會買窮！</fontstyle></spanclass></p><p><b> 售賣點</b> &#13;<br> （a）	ChicagoSports（23981267）旺角奶路臣街17號B地下&#13;<br> （b）	GeorgeTownSports（23323026）旺角瓊華中心3樓320舖&#13;<br> （c）	HotChannel（23844782）旺角瓊華中心3樓311舖&#13;<br> （d）	ReebokConceptShop（28817724）尖沙嘴漢口道5-15號漢口中心地下G8號舖</p><p><spanclass><fontstyle>歐洲皮版PumpFury搶閘  &#13;<br> 羊年Reebok又發威！手上王牌PumpFury又有限量別注羊年版問世！鐵定於一月下旬推出；不過在未有喚作「癸未年」的PumpFury之前，Reebok先來一招歐洲皮版PumpFury作頭盤，更勁的重係今勻竟快過日本出街，代理好嘢！</fontstyle></spanclass></p></body></html>