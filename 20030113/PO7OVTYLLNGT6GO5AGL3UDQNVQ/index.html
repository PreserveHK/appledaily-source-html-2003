<html><header><meta charset="utf-8"><title>$1,000平價手機必搶熱門SonyEricssonT100</title></header><body><h1>$1,000平價手機必搶熱門SonyEricssonT100</h1><p>睇見部手機又殘又舊兼且壞壞哋，諗住趁新年畀個藉口自己換新機，奈何亦到交稅的大日子，荷包內的銀両的確所餘無幾。不過，要換新機未必無計，今日精選幾款唔過一千的平價機，當中就以SonyEricssonT100呢部價平樣靚兼且上市無耐的新型號成為熱賣之選，等大家用少少Budget都可以過一過新機癮。&#13;<br>&#13;<br>記者：招佩珊　攝影：伍慶泉&#13;<br>ImageGirl：Joey</p><p><spanclass><fontstyle>SonyEricssonT100&#13;<br> 搶手Hit機數度斷貨  &#13;<br> 通常貼上三位數字價錢牌的平機，若非個樣唔夠靚仔，就一定大大嚿，而T100絕對是個罕有例子。以白色機身為主，屏幕外框及鍵盤分別有藍、白、金3種顏色配搭選擇，相比起其他平價機，T100夠晒搶眼，而且機身只有17.7mm厚及重75克，唔好話男士們，就連手仔細細的女士諸如小記亦覺非常輕巧，難怪成為搶購目標，數度斷貨舖頭要返幾輪貨先夠賣。</fontstyle></spanclass></p><p><spanclass><fontstyle>PhilipsFisio625&#13;<br> 新機Sell閃殼  &#13;<br> Fisio625是Philips的新作，剛於月頭才派街。秉承家族傳統，聲控撥號、聲控指令及語音備忘呢3個強項功能依然有，亦可以電郵或經電腦將相片傳送到手機，用作來電大頭貼，新機亦用上令面外殼，頗有金屬感，奈何個4方操控鍵略嫌細粒兼過份敏感，揀功能項目時好容易撥過龍。至於Fisio120就絕對是入門機一部，特別功能唔多覺，適合只求打出打入的用家。</fontstyle></spanclass></p><p><spanclass><fontstyle>Nokia3系機&#13;<br> 一門三傑齊冧價  &#13;<br> 呢3部Nokia3系機，雖則走平價路線，但當初新機開賣時同樣過千，3610要成$1,500，而最平的3315都要約$1,000先至有交易。3款型號上市都只不過是半年光景，近日就齊齊冧價，部部都一千蚊有找，3510及3315或者略嫌大嚿，要機身細就可以揀3610，何況唔使一千就有部大牌小機，重想點？</fontstyle></spanclass></p><p><spanclass><fontstyle>AlcatelOT512&#13;<br> 細機之選  &#13;<br> 貴機唔一定細，平機亦唔一定大，而OT512算是平價機中的細機，三圍數字97×42×20mm，即是同部8310差唔多。外形同舊作OT511無大分別，要揀OT512的原因是功能升級，加入250個內置電話簿記錄，唔似得舊作OT511只可靠SIM卡儲存電話號碼，WAP瀏覽器的版本亦由1.1提升至1.2.1，用家可以上網下載鈴聲及圖案。</fontstyle></spanclass></p><p><spanclass><fontstyle>MotorolaC300&#13;<br> 至強閃燈蒲D必選  &#13;<br> 閃燈分屏幕、中間的功能鍵及數字鍵3部份閃，C300預設了11個唔同閃法的組合，例如有先閃屏幕跟住閃Keypad、屏幕先閃白燈然後再閃藍色Keypad燈，而且呢11個閃燈組合更可用於開機或待機狀態，來電分組除了可用鈴聲同圖案外，亦可以加埋閃燈，總之閃到你暈。</fontstyle></spanclass></p><p><b> 售賣點</b> &#13;<br> （a）科域電訊&#13;<br> 電話：23614018&#13;<br> 地址：深水埗鴨寮街212號地下&#13;<br> &#13;<br> （b）天進電業&#13;<br> 電話：27200180&#13;<br> 地址：深水埗鴨寮街194號地下&#13;<br> &#13;<br> （c）通訊無限&#13;<br> 電話：23936789&#13;<br> 地址：旺角先達廣場地下G62號舖</p></body></html>