<html><header><meta charset="utf-8"><title>堂本剛、稻森泉碌嚟碌去</title></header><body><h1>堂本剛、稻森泉碌嚟碌去</h1><p>日本組合KinKiKids嘅堂本剛，上年搞咗一個電視節目《講真堂本剛好慘》，每個禮拜請唔同嘅女星同佢拍拖一日，聽落去好多男士都會大叫羨慕，但係我羅拉睇剛仔面對唔同嘅對手，啱傾嘅話笑料百出，唔啱嘅話就得個悶字。剛仔啱啱約完稻森泉，兩個原來都好鍾意打保齡，落到場何止一拍即合，直情玩到癲晒㖭！</p></body></html>