<html><header><meta charset="utf-8"><title>新車速報：<br>辛辣小跑王鈴木KeiWorks</title></header><body><h1>新車速報：<br>辛辣小跑王鈴木KeiWorks</h1><p>向來主攻小車市場嘅鈴木代理，最近又引入咗外表辛辣嘅KeiWorks，此車除造型變得富小跑車風采外，一雙Recaro跑車座椅，以及一台動力充裕嘅658ccTurbo偈亦為賣點之一。有興趣嘅車迷，記住唔好錯過今日嘅介紹喇！&#13;<br>&#13;<br>記者：黃凱穎　攝影：陳偉強&#13;<br>逢星期一至日刊出</p><p><br> &#13;<br> <spanclass><fontstyle>小跑車賣相好辣  &#13;<br> 當筆者首次接觸呢部KeiWorks，就經已被佢嗰個辛辣嘅造型吸引住；因佢除咗頭泵把裝有大型霧燈外，重換裝上一套四輪15吋跑車合金胎軨，車尾重加裝有尾翼連高置煞車燈，以及跑車尾喉組合，一派小跑車形象完全表露無遺。唔少得重有車身上多個KeiWorks徽章，使人更易識別其身份呢！&#13;<br> &#13;<br> <spanclass><fontstyle>Recaro跑車座椅好好坐  &#13;<br> 除造型變得更具跑車氣息外，就連車廂內部亦有相呼應嘅效果；當中最吸引就係前排一雙Recaro半桶形跑車座椅，唔單止承托力十足，而且重好吸引㖭！就連軚盤亦用上三幅式設計，並以真皮鑲嵌而成，手觸感高之餘又能夠畀到你有頗高嘅路面感。然而，中控台上更備有原廠冷氣及CD連MP3高級音響組合，而且重有電窗、電鏡及中央門鎖等配備呢！&#13;<br> &#13;<br> <spanclass><fontstyle>Turbo偈配手波好玩  &#13;<br> 雖然KeiWorks仍以一台658cc直3Turbo偈作動力核心，但改配一套5前速手波後，起步加速明顯有更敏捷暢順嘅反應。不過值得一提嘅係，此車除以前輪麥花臣支柱及後輪拖曳臂作懸掛組合外，另外重備有LSD限滑差速器，從而令車子有更佳路面循迹性，配合四輪碟式制動及ABS系統，亦可予人有收放自如嘅效果呢！</fontstyle></spanclass></fontstyle></spanclass></fontstyle></spanclass></p><p><spanclass><fontstyle>鈴木KeiWorks規格  &#13;<br> 引擎：658cc直3DOHCTurbo&#13;<br> 馬力：64ps/6500rpm&#13;<br> 扭力：10.8kgm/3500rpm&#13;<br> 傳動：5前速手波，前輪驅動&#13;<br> 懸掛：（前）麥花臣支柱　（後）拖曳臂&#13;<br> 制動：（前）透氣碟　（後）碟式（ABS）&#13;<br> 輪胎：165/60R15BridgestonePotenzaRE88&#13;<br> 尺碼：3395×1475×1530mm&#13;<br> 軸距：2360mm；車重：780kg&#13;<br> 新車售價：約港幣9萬&#13;<br> 車輛提供：香島汽車（23320091）</fontstyle></spanclass></p></body></html>