<html><header><meta charset="utf-8"><title>　　十萬元砌風車 - 李八方</title></header><body><h1>　　十萬元砌風車 - 李八方</h1><p>年關又到，大家最鍾意見到啲乜？呢個用咗一千張「紅衫魚」砌成，總值十萬大元的巨型風車，真係人見人愛，淨係摸吓都已經令伊人笑逐顏開！何況個風車重會轉㗎！&#13;<br> 呢個風車係地鐵公司用為公益金籌得嘅十萬蚊來砌成，噚日喺德福廣場舉行嘅「公益慈善大觀園」開幕禮上，已經送咗畀公益金，所以大家冇機會再見。&#13;<br> 其實地鐵公司籌款除咗搵蓋鳴暉義演大戲、搞雀王大戰、賣年貨及擺遊戲攤位外，或者可以諗吓搞個現代車公廟，收入場費畀市民轉一轉銀紙風車行大運都係好橋嚟㗎。&#13;<br> 馬泉崇攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>