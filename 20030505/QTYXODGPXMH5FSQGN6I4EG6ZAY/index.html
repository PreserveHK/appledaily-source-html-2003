<html><header><meta charset="utf-8"><title>飛利浦9@9++日內登場</title></header><body><h1>飛利浦9@9++日內登場</h1><p>出名備用電量夠晒長氣嘅飛利浦，羅新基收到風呢幾日就會有部新機登場，呢部9@9++比起前作9@9+更加金屬Feel，而且冇埋天線，更加流線型，售$1,380，打低價入門機市場，雖然欠缺時下流行的彩芒，但基本功能GPRS、EMS、WAP1.2.1、ScreenSaver都有齊，重有農曆日期同埋星相，最緊要就係有成一個月備用時間，啱晒羅新基呢啲成日唔返屋企嘅人。&#13;<br>查詢：26281010（Philips）</p><p><spanclass><fontstyle>Nokia6800水貨　登陸機場  &#13;<br> Nokia部雙飛翼6800終於都有水貨到咗，羅新基當然第一時間走去玩，感覺就略嫌大部咗啲，不過煞食位反雙飛翼變Keyboard就真係幾好玩，揭開之後打字都幾爽，而且個Display又會自動由直度變橫度，搞鬼！頭批水貨就開價$3,980，有4,096色彩芒、Keyboard、MMS、收音機，呢個價抵唔抵就自己諗諗啦！&#13;<br> 查詢：23987320（鉑匯科技）</fontstyle></spanclass></p><p><spanclass><fontstyle>下載鈴聲為對抗肺炎打氣  &#13;<br> 日日新聞頭條都係非典型，真係睇到都有啲驚。最近CSL同1010就推出個「齊為香港打打氣」嘅MMS及鈴聲下載服務，有多首勵志歌曲鈴聲以及鼓勵語句MMS，特別係有阿虫嘅鼓勵圖畫，收費就由$5-$10左右。羅新基都Send咗唔少畀身邊朋友，希望大家都開心啲，齊齊打氣。&#13;<br> 網址：<ahref http:>www.one2free.com </ahref></fontstyle></spanclass></p></body></html>