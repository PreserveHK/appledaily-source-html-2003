<html><header><meta charset="utf-8"><title>稻垣吾郎木獨佬上台搞笑</title></header><body><h1>稻垣吾郎木獨佬上台搞笑</h1><p>日本組合SMAP成員稻垣吾郎，已經有三年冇演出舞台劇，最近佢決定重踏台板，主演舞台劇《謎之住宿人SunsetApartment》。個劇噚日喺涉谷正式開鑼，稻垣前日綵排嗰陣，特別邀請傳媒欣賞。而故事內容就講稻垣扮演嘅青年，搬入一間民宿後發生嘅趣事，一向木獨嘅佢要喺台上搞笑，可算係新挑戰。</p></body></html>