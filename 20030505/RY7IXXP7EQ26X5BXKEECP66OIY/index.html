<html><header><meta charset="utf-8"><title>新車速報：<br>起亞Sorento2.4EX慳油好力正！</title></header><body><h1>新車速報：<br>起亞Sorento2.4EX慳油好力正！</h1><p>早前，韓國起亞(Kia)運嚟全新SUV車既Sorento，予人刮目相看，媲美同級日本車。最近代理重引入走普及路線嘅Sorento2.4EX型號；設備相若有出眾賣相外，一台2.4公升直4偈，匹配可選擇四驅系統同手動波箱，倒真更切合日常代步同Off-road需要噃！	&#13;<br>&#13;<br>記者、攝影：陳偉林</p><p><spanclass><fontstyle>剛勁造型不減魅力  &#13;<br> 對比起早前頂級版嘅3.5V6型號，呢部Sorento2.4嘅外形相若，僅刪減咗原廠霧燈同灑水器，以及車頂行車架同電鍍門邊鏡，惟原廠一體式防撞泵把跟四輪16吋合金胎軨屬同一配備，睇落唔會流於普通㗎！</fontstyle></spanclass></p><p><spanclass><fontstyle>設備踏實又好用  &#13;<br> 講到車廂陳設，前後兩排改配絲絨椅，乘坐貼服又富承托力，重有好闊落嘅空間感𠻹！再者，後排有需要重可以獨立收摺，令尾廂容量倍增㗎！除電窗、中央門鎖外，佢重有高級音響同原廠冷氣設備，當然唔少得重有雙安全氣袋及前後獨立房燈跟送風口𠻹！</fontstyle></spanclass></p><p><spanclass><fontstyle>2.4公升慳油合代步  &#13;<br> 新車改配一台2.4公升直4DOHC偈及五前速手動排檔，還有可選擇兩驅及高扭力四驅，既設合攀爬Off-road嘅要求，又可以作日常代步用車。整體車架穩紮有高水準表現，惟四輪吸震筒屬長程編排，若然On-road以高速掟彎的話，難免有較大傾側同頻密彈跳感，然而呢部Sorento有着一貫歐洲車既高循迹特性，加上四輪對地面抓着力強，兼且重配備有後輪自動平衡車高設計，反知令人無後顧之憂噃！</fontstyle></spanclass></p><p><spanclass><fontstyle>記者試後簡評  &#13;<br> Sorento2.4新版車價吸引，改用手動排檔配合可選擇兩驅或四輪驅動，既適合日常代步，又切合off-road需要。惟略嫌尾牙比率較細，加速反應慢，但就有慳油特性。</fontstyle></spanclass></p><p><spanclass><fontstyle>起亞Sorento2.4EX規格  &#13;<br> 引擎：2351c.c.直4DOHC&#13;<br> 馬力：141ps/5500rpm&#13;<br> 扭力：19.8kgm/2500rpm&#13;<br> 傳動：五前速手波，可選擇四輪驅動&#13;<br> 懸掛：（前）雙搖臂（後）五連桿&#13;<br> 制動：（前）透氣碟（後）透氣碟（ABS）&#13;<br> 輪胎：225/75R16HankookRA07&#13;<br> 尺碼：4567x1863x1730mm&#13;<br> 軸距：2710mm；車重：1760kg起&#13;<br> 新車售價：$175,743&#13;<br> 車輛提供：起亞汽車（27609933）</fontstyle></spanclass></p></body></html>