<html><header><meta charset="utf-8"><title>祖迪羅聲東擊西去幽會</title></header><body><h1>祖迪羅聲東擊西去幽會</h1><p>祖迪羅（JudeLaw）因為離婚單消息成為全英國狗仔隊嘅目標，最近有二五仔話佢為咗掩人耳目，居然叫私人助手做替身，喺佢倫敦屋企長住，等所有記者都以為佢三步不出閨門！查實祖迪羅早兩日已經飛去紐約，聽講佢個緋聞女友妮歌潔曼（NicoleKidman）𠵱家都喺嗰度，唔知佢哋會唔會靜雞雞幽會呢？</p></body></html>