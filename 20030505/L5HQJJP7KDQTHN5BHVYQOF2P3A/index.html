<html><header><meta charset="utf-8"><title>導演狂讚真田里惠HardSell<br>《黃昏清兵衛》挾37獎殺到</title></header><body><h1>導演狂讚真田里惠HardSell<br>《黃昏清兵衛》挾37獎殺到</h1><p>由真田廣之和宮澤里惠合演的古裝片《黃昏清兵衛》，橫掃日本各大小電影頒獎禮，共奪三十七個獎，此片將於本月十五日在港上映，而導演山田洋次雖因非典型肺炎肆虐，被迫取消來港宣傳，但他日前仍特地透過視像會議，接受本港傳媒訪問。&#13;<br> 山田導演對兩位主角讚賞有加地說：「真田廣之個性認真同誠實，係武打出身又好識用刀，佢拍古裝片喺日本絕對係第一；而宮澤里惠聰明同反應快，由於套片嘅角色主要係男人，要有里惠咁靚先可以托起全片。」&#13;<br> 而在訪問期間，山田導演一度激動地說：「《黃》片喺日本上映時，只有六十幾間戲院上映，而《哈利波特消失的密室》就有八百幾間戲院上，我唔可以原諒日本片商咁樣對待自己國家嘅電影。」<br> &#13;<br> <spanclass>宇多田光力撐 &#13;<br> 幸好影片在日本上映時口碑載道，票房絕不比《哈》片輸蝕，導演亦說：「好多五十至八十歲嘅觀眾睇完套片後，就推介畀啲仔同孫睇，呢個現象好少見。」連日本樂壇一姐宇多田光亦在其個人網頁內，留言推介此片。<br> &#13;<br> <spanclass>《黃昏清兵衛》獎項一大籮（部份名單） &#13;<br> --○二年日本映畫評論學會最佳電影&#13;<br> <spanclass>第57屆每日映畫電影大獎 &#13;<br> --最佳電影&#13;<br> --最佳男主角&#13;<br> --最佳女配角&#13;<br> --最佳攝影&#13;<br> --最佳錄音&#13;<br> --特別技術大獎</spanclass></spanclass></spanclass></p><p><spanclass>第76屆《電影旬報》十大電影頒獎禮 &#13;<br> --日本電影最佳導演&#13;<br> --日本電影最佳劇本&#13;<br> --最佳女主角&#13;<br> --最佳男主角&#13;<br> --最佳新演員&#13;<br> --○二年日本十大電影首位&#13;<br> --○二年讀者投票十大電影第一位&#13;<br> 讀者投票日本電影導演獎<br> &#13;<br> <spanclass>第15屆《日刊Sports》電影大獎 &#13;<br> --最佳電影&#13;<br> --最佳導演&#13;<br> --最佳男主角&#13;<br> --最佳女配角<br> &#13;<br> <spanclass>第27屆報知電影大獎 &#13;<br> --最佳電影&#13;<br> --最佳導演&#13;<br> --最佳女主角</spanclass></spanclass></spanclass></p></body></html>