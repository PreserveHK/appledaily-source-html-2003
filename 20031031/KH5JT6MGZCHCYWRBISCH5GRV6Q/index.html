<html><header><meta charset="utf-8"><title>籮霸眼淚留班仔</title></header><body><h1>籮霸眼淚留班仔</h1><p>籮霸珍妮花洛庇絲（JenniferLopez），一向同意大利名牌Dolce&amp;Gabanna嘅設計師好熟絡。前日兩位設計師喺紐約推出新書《Hollywood》，籮霸着得靚靚咁去捧場，個樣重好風騷㖭！不過美國八卦雜誌《US》爆料，籮霸早排同男友班亞弗力（BenAffleck）分手，原來係俾班仔飛。最後籮霸出動眼淚攻勢先可以留住個對佢不忠嘅班仔，女人嘅尊嚴，真係俾佢丟清！</p></body></html>