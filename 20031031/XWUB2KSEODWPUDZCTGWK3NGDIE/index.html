<html><header><meta charset="utf-8"><title>t.A.T.u.各行各路</title></header><body><h1>t.A.T.u.各行各路</h1><p>喺日本搞風搞雨幾日嘅t.A.T.u.，本來會喺前日返歸，但點知喺機場淨係見到Lena一個人，唔通佢哋鬧翻解散？Lena話係因為Julia唔捨得走，而Julia同經理人就話，佢哋之前一晚飲大咗，起唔到身喎。經理人重笑Lena，咁急急腳走，唔通趕住返俄羅斯會情人？</p></body></html>