<html><header><meta charset="utf-8"><title>新車速報：<br>奧迪S4Avant勁旅出巡</title></header><body><h1>新車速報：<br>奧迪S4Avant勁旅出巡</h1><p>早陣子，代理經已引入改用全新自然吸氣4.2公升V8偈嘅四門S4抵港，辣味依舊重加添有一份溫馴氣息，動力輸出源源不絕之餘，一份流暢嘅演繹，徐疾有致更教人回味。然而，潮流大興RV，相信呢部剛抵港嘅新版S4Avant，新偈配上實用又靈活多變嘅尾廂編排，定會更為車迷容易受落。&#13;<br>&#13;<br>記者、攝影：陳偉林</p><p><br> &#13;<br> 奧迪S系列向來走高性能房跑車路線，深得車迷追捧，性能直逼同級寶馬M系及平治AMG版本㖭！然而，喜歡外斂內張嘅用家，更容易接受S系列一派跟轎車相若嘅造型，予人動靜皆宜兩面睇嘅觀感呢！</p><p><br> &#13;<br> <spanclass><fontstyle>辣車加RV包裝好突出  &#13;<br> 惟響普遍四門轎車市場下，新版奧迪S4Avant，一派SportsWagon五門掀背嘅賣相，既迎合到現今RV潮流，加上全車獨到大包圍組合、四輪特大專用合金胎軨包裝，還有專用金屬外框嘅鬼面罩同門邊電鏡配搭，以及雙尾喉嘅惡形惡相感，予人個性獨特嘅品味呢！</fontstyle></spanclass></p><p>■前後兩排半皮半麖皮Recaro椅，坐得舒適又見承托感。</p><p><br> &#13;<br> <spanclass><fontstyle>設備講究座椅多組合  &#13;<br> 講到車廂陳設，前後兩排份屬Silk-Napa半皮半麖皮Recaro跑車座椅配搭，而前排重備有全方位電控，以及伸縮腿墊組合㖭！坐得貼身又見承托感。然而，呢部S4Avant除咗原有442公升容量嘅尾廂外，遇有需要時更可以將尾排椅背放平，容量重可以進一步提升至1184公升㗎！座艙四周不僅有碳纖維面板裝飾，還有6+1CD盒連Bose音響，以及前後送風嘅左右獨立恒溫冷氣，當然少不了重有全車10個安全氣袋連充氣簾幕㖭！</fontstyle></spanclass></p><p>■尾廂寬敞好用，地台下另備有後備輪胎及儲物匣。&#13;<br> &#13;<br> &#13;<br> <spanclass><fontstyle>走彎了得不遜四門版  &#13;<br> 新款S4Avant車重較四門版多出60kg，0至100公里加速亦較後者多0.2秒；惟起跑加速時嘅強力衝刺感，仍教人感受到S4Avant高性能房跑車演繹一面。或許大家會有錯覺，覺得S4Avant會較四門版來得大，查實佢哋嘅車長同軸距，兩者均屬一樣，只係Avant車高多出25mm而已，故操控及循迹性仍給人有穩紮妥貼力，加上原廠EDL、ASR及ESP裝置，以及ABS連EBD組合，每每予人收放自如之感呢！</fontstyle></spanclass></p><p><br> &#13;<br> <spanclass><fontstyle>奧迪S4Avant規格  &#13;<br> 引擎：4163ccV8DOHC&#13;<br> 馬力：344ps/7000rpm&#13;<br> 扭力：41.8kgm/3500rpm&#13;<br> 傳動：6前速手波，恒式四驅&#13;<br> 懸掛：（前）四連桿（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：235/40R18&#13;<br> 尺碼：4575×1781×1440mm&#13;<br> 軸距：2651mm；車重：1720kg&#13;<br> 0-100公里：5.8秒；極速：250km/h&#13;<br> 平均耗油：13.4L/100km&#13;<br> 新車售價：$750,000&#13;<br> 車輛提供：合迪汽車（21538181）</fontstyle></spanclass></p><p><br> &#13;<br> <spanclass><fontstyle>記者評語：表現勇猛富實用性  &#13;<br> 新車用上全新4.2公升自然吸氣V8偈，起跑加速力更勝從前之餘，五門掀背SportsWagon包裝，具備另類RVFeel又見實用感；最教人印象深刻會係恒式四輪驅動下，重有不錯操控及循迹力，可謂動靜皆宜。</fontstyle></spanclass></p></body></html>