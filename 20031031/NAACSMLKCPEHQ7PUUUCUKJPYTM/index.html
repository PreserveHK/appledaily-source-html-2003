<html><header><meta charset="utf-8"><title>同名三分親　襯晒學生Look<br>方力申專攻AF帽　遮亂草</title></header><body><h1>同名三分親　襯晒學生Look<br>方力申專攻AF帽　遮亂草</h1><p>有人喜歡狂買鞋，有人專攻飾物，方力申則喜歡儲鴨舌帽，其中他最鍾情美國品牌Abercrombie&amp;Fitch的帽，皆因品牌縮寫AF與其英文名AlexFong的縮寫一樣。方力申又表示戴帽可遮着亂草般的三千煩惱絲。</p><p>女士為了打扮得花枝招展，除了選擇一些剪裁特別的服裝外，通常也會戴一些飾物配襯，但男士選擇服裝及飾物的款式較少，故打扮以簡潔為主。仍然在學的方力申出席公眾場合，往往以casualwear襯回學生身份。他平日除了喜戴銀器飾物外，亦很愛戴帽子。<br> &#13;<br> <spanclass>別致銀飾 &#13;<br> 方力申說：「我好鍾意戴帽，有時出席活動或者出街，冇髮型師幫我set頭，自己又懶得整，咪會戴帽囉！睇落整齊又有型。」&#13;<br> 在五花八門的帽子款式中，方力申特別鍾情鴨舌帽，在百多頂帽中有九成是鴨舌帽，他最喜歡Abercrombie&amp;Fitch和DeepAnger兩個牌子。他說：「Abercrombie&amp;Fitch英文簡寫係AF，而我英文名嘅簡寫又係AF（AlexFong），覺得呢個牌子就好似屬於自己咁。而DeepAnger銀飾咁出名，就連佢哋啲帽，頂部除咗有銀器外，連正面都會有一粒銀器裝飾，設計好特別。」<br> &#13;<br> <spanclass>男女合用 &#13;<br> 方力申只要見到喜歡的帽都會購買，他說：「見到啱心水就買，因為好多時候都啱戴，無論男女都可以戴，而且重有size分，人人都啱，真係好好㗎。」&#13;<br> 採訪：王連連&#13;<br> 攝影：甄朝健</spanclass></spanclass></p></body></html>