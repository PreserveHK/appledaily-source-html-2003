<html><header><meta charset="utf-8"><title>消費BestBuy：NBA轉會球員波鞋<br>NikeJordan第18.5代率先曝光</title></header><body><h1>消費BestBuy：NBA轉會球員波鞋<br>NikeJordan第18.5代率先曝光</h1><p>長江後浪推前浪，體壇運動嘅不變定律，今年除NBA球員轉會市場受關注外，受潮流友注意嘅重有新面世籃球鞋，論經典，始終係米高佐敦命名嘅Jordan籃球鞋，新款第18.5代於11月中有得買，各位不如睇吓啱唔啱心水先啦。&#13;<br>記者：何善華&#13;<br>攝影：梁細權、莫彥聰&#13;<br>模特兒：Ricky（Imagine）&#13;<br>鳴謝：HeadCoach（27710163）</p><p><spanclass><fontstyle>新款AirJordan蓄勢待發  &#13;<br> <spanclass><fontstyle>NikeAirJordan18.5  &#13;<br> 今年由公鹿轉會到湖人嘅GaryPayton，相信會着白黃色AirJordan18.5代落場版；另一位來季投效丹佛金塊嘅狀元王卡馬朗．安東尼（CarmeloAnthony），早前喺Nike廣告裏，見呢位仁兄着18.5代影宣傳照，估計來季亦大有可能要「奉命」穿上。&#13;<br> $1,299(c)</fontstyle></spanclass></fontstyle></spanclass></p><p><spanclass><fontstyle>NikeShoxStatus  &#13;<br> 奧當（LamarOdam）今季由快艇隊轉會到邁阿密熱火，籃球鞋同樣轉完一款又一款，相信佢會着NikeShoxStatus，市面只有黑白色設計，不過全黑色先至係真正落場版。&#13;<br> $879(c)</fontstyle></spanclass></p><p><spanclass><fontstyle>NikeAirZoomFlight2k3  &#13;<br> 今季最值得關注嘅轉會新聞，一定係柏賓（ScottiePippen）再作馮婦，重投公牛懷抱，曾經係公牛皇朝中流砥柱嘅柏賓，今季有機會着AirZoomFlight2k3新籃球鞋，落場版為黑紅色。&#13;<br> $989(e)</fontstyle></spanclass></p><p><spanclass><fontstyle>NikeAirJordanRetro12  &#13;<br> Jordan12代復刻版，佐敦喺96至97年度決賽着過，紅黑色配搭夠經典，卡馬朗．安東尼又可能着喎！點解？因早前佢着過呢對鞋喺季前表演賽上陣，睇嚟今季可能要Jordan18.5代及12代復刻版兩邊走。&#13;<br> $989(c)</fontstyle></spanclass></p><p><spanclass><fontstyle>新興勢力adidas火併Reebok  &#13;<br> Nike玩埋今季NBA就唔再出球會球衣，所以adidas同Reebok都好想分一杯羹，乘勢推出唔同款式籃球鞋，好似adidas嘅A3避震系統，同Reebok嘅BangonyaReflex，邊個跑贏要拭目以待喇。</fontstyle></spanclass></p><p><spanclass><fontstyle>ReebokATRBangonyaReflex  &#13;<br> 打埋今季，Reebok將會全力接手NBA球衣市場，以後NBA波衫就唔會有NikeLogo出現，呢排Reebok開始積極造勢，除簽國寶姚明做代言人開拓中國市場外，籃球鞋方面亦有新搞作ATRBangonyaReflex，應該由唔再着Nike嘅騎士小前鋒邁亞斯（DariusMiles）做宣傳，黑色作客籃球鞋睇落幾型。&#13;<br> $799(b)</fontstyle></spanclass></p><p><spanclass><fontstyle>adidasA3DunkFest  &#13;<br> 與此同時，adidas推出的A3避震系統亦蠢蠢欲動，今季由金州勇士轉投到達拉斯小牛嘅占美臣（AntawnJamison）將成adidas生招牌，猶記得此子於上季季後賽表現神勇，討唔少球迷歡心，今季繼續睇好佢，分分鐘會着呢對鞋上籃爆樽。&#13;<br> $850(a)</fontstyle></spanclass></p><p><spanclass><fontstyle>AND1及DADA不容忽視  &#13;<br> DADA同埋AND1係NBA籃球鞋界新貴，千祈咪睇小，美國唔少街頭籃球迷都鍾情呢兩個牌子，相信不久嘅將來會喺香港籃球鞋市場穩佔一席。</fontstyle></spanclass></p><p><spanclass><fontstyle>AND1RiseMid  &#13;<br> 艾士頓（RaferAlston）今季由多倫多速龍成功轉投熱火，佢係AND1擁躉之一，鍾意打三人街頭籃球嘅你，點可以少對以三人籃球市場起家嘅AND1呀。&#13;<br> $599(d)</fontstyle></spanclass></p><p><spanclass><fontstyle>DADACdubbz  &#13;<br> 成日轉籃球鞋贊助嘅史比維爾（LatrellSprewell），今季重要玩「雙轉」，人本身由紐約人轉木狼，鞋亦由AND1轉投DADA，呢對以木狼主場顏色做主題嘅DADACdubbz，大有機會由佢親自着。&#13;<br> $699(e)</fontstyle></spanclass></p><p>(a)adidas(27306685)&#13;<br> 地址：尖沙嘴海港城2202店&#13;<br> &#13;<br> (b)Reebok(23181920)&#13;<br> 地址：九龍灣德福商場1期G14舖&#13;<br> &#13;<br> (c)NikeShop(28955668)&#13;<br> 地址：銅鑼灣Sogo舊翼4樓&#13;<br> &#13;<br> (d)2008(23441109)&#13;<br> 地址：觀塘開源道73至75號業發工業大廈第2期7樓G&#13;<br> &#13;<br> (e)MVP(23847381)&#13;<br> 地址：旺角花園街55至57號地下</p></body></html>