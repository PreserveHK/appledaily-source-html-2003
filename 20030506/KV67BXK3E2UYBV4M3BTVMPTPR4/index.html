<html><header><meta charset="utf-8"><title>唔使驚MissedCall<br>LG直身彩芒G5300聲大大出場</title></header><body><h1>唔使驚MissedCall<br>LG直身彩芒G5300聲大大出場</h1><p>彩芒手機周街都係，冇乜特別都真係冇乜人留意到，想出位除咗靠樣靚功能正之外，聲大大一樣可以令人留下深刻印象，講緊嘅就係LGG5300，65,000色彩芒已經係指定動作，再加上超級大聲嘅16和弦鈴聲，淨係靠把聲都可以認得出呢個大聲公手機！二千蚊左右可以有部6萬5色彩芒機，重想點！&#13;<br>&#13;<br>記者：劉耀祥　攝影：陳志良&#13;<br>ImageGirl：Cody</p><p><b> LGG5300Profile</b> &#13;<br> 制式：雙頻GSM900/1800&#13;<br> 通話時間：約180分鐘&#13;<br> 備用時間：約200小時&#13;<br> 體積：106×44×22mm&#13;<br> 重量：85g&#13;<br> 功能：65,000彩芒、16和弦、GPRS、WAP1.2、EMS、聲控</p><p>今次介紹的G5300乃LG首部直身彩芒機，現時坊間的直度彩芒機最彩都只係得4,096色，對直身機死硬派來說，想一嘗6萬5靚彩芒，除了即將有售的SonyEricssonT610外，終可有多個選擇。G5300的65,000色彩色螢幕，畫面清晰度及亮度都相當理想，於日光下閱讀都毫無困難。LG亦將彩芒畫面物盡其用，大玩動畫Wallpaper，機內已預置6幅動畫Wallpaper。而且就連來電或致電時都可以從3款圖案背景中自定心水選擇，無時無刻都用盡其65,000色彩芒。</p><p><spanclass><fontstyle>大聲公16和弦  &#13;<br> 市面上湧現大量和弦手機，既有16和弦又有40和弦，不過相信好多用家都試過將部40和弦手機放入袋而聽唔到，拎起電話總會有幾個MissedCalls。雖然G5300只有16和弦，不過響亮程度就絕對拍得住家中電話，小記於採訪時亦被其突然而來的鈴聲嚇了一跳，就算聲量大都未有坼聲情況出現，仍然十分清晰，適合高噪音環境下工作的人士，絕對唔怕有MissedCall情況出現。內置3個遊戲，包括賽車、蘋果棋同射飛機，配合如此大聲音效，絕對有置身機舖的感覺，加上65,000色螢幕，效果更加相得益彰。</fontstyle></spanclass></p><p><spanclass><fontstyle>自製Ringtone圖像不求人  &#13;<br> 雖然可以下載鈴聲及圖像，甚至ScreenSaver，不過點都唔及自己整咁特別，所以G5300隨機附有《LGContentsBank》軟件及接駁線，讓用家自製鈴聲及圖像，作為Wallpaper及EMS，唔使吓吓Download，為荷包慳唔少錢。若果身邊冇電腦，G5300機內亦設有《MelodyComposer》，隨時隨地都可以自製心愛歌曲，就算唔識作曲都冇有怕，皆因隨機CD-Rom內已附有多種鈴聲及超過100種圖像Wallpaper，輕輕鬆鬆就可以做出充滿個人風格的手機。</fontstyle></spanclass></p><p>LG查詢：26361123</p></body></html>