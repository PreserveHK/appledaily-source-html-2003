<html><header><meta charset="utf-8"><title>磁淨飛碟簡單好玩</title></header><body><h1>磁淨飛碟簡單好玩</h1><p>FlashGame大行其道，網上好易搵到大量免費正Game玩。呢款《AirHockey》遊戲介面唔算靚，不過勝在夠晒刺激兼爽快。磁淨飛碟多年前曾紅極一時，到家陣玩番都咁盞鬼，而且唔怕玩到成身汗。遊戲玩法簡單，控制滑鼠擋住對方攻擊，繼而進攻對方龍門，難度唔算高。不過到第三關電腦嘅AI會大幅提升，要命中龍門已經唔係咁易，好彩遊戲設有Password接關，每當過關後均會提供一組Password畀你，等你下次玩番都唔使由頭開始，辦公室偷閒鬆弛一下的確唔錯。&#13;<br>&#13;<br>記者：徐影龍</p><p>網址：<ahref http:> http://www.electrotank.com/games/electrotankgames/airhockey.swf  </ahref></p></body></html>