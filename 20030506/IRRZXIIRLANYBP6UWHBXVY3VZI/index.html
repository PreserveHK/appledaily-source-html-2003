<html><header><meta charset="utf-8"><title>新車速報：<br>豐田WishSport變身房跑車型！</title></header><body><h1>新車速報：<br>豐田WishSport變身房跑車型！</h1><p>早前，引入香港市場嘅豐田Wish七人家庭MPV車，一改傳統走年輕用家路線，亦不乏捧場客支持，為應不同買家嘅口味，最近有車行引入獨特WishSport版，既有齊全套包圍、合金胎車令，又有高透光度嘅HID燈裝置，加上可變嘅三排座椅鋪排，自然號召力會大增呢！&#13;<br>&#13;<br>記者、攝影：陳偉林</p><p><spanclass><fontstyle>座位組合多變又實用  &#13;<br> 至於車廂陳設，三排七座位絲絨座席，空間闊落又見乘坐舒適，尾排既可獨立左右椅背收摺，令尾廂載物量倍增外，前、中排重可組合成卧床，大可郊遊玩樂休憩用呢！既有電窗、電鏡及電天窗外，還有原廠冷氣及音響組合，當然唔少得重有雙安全氣袋及前後房燈。</fontstyle></spanclass></p><p><spanclass><fontstyle>1.8偈慳油好力  &#13;<br> 雖然豐田車新近推出咗Wish2.0型號，惟日常主要代步需要的話，查實呢部WishSport版配置一台1.8公升直4DOHC偈，內附VVT-I結構，輸出平均慳油又好力㗎!因為，車身尺碼適中，重有唔錯操控性同走彎循迹力㖭！</fontstyle></spanclass></p><p><spanclass><fontstyle>豐田WishSport版有唔同  &#13;<br> <spanclass><fontstyle>包圍配搭突出吸引  &#13;<br> 豐田Wish車身低斜線條，經已教人有感活力非常，而新加入嘅全套包圍，重有四輪加大碼17吋合金胎軨、尾定翼，還有換裝上7000K色溫嘅HID燈配搭；單係賣相，響同級七座位家庭MPV中，自然有一定叫座力啦！</fontstyle></spanclass></fontstyle></spanclass></p><p><spanclass><fontstyle>記者試後簡評：  &#13;<br> 新車追加有全套包圍及時款合金胎軨，既富個人品味又見跑意盎然，車廂三排七座配搭，乘座舒適，空間又見闊落，重有編排多變嘅好處㖭。&#13;<br> &#13;<br> <spanclass><fontstyle>豐田Wish1.8Sport  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：四前速自動波、前輪驅動&#13;<br> 懸掛：（前）麥花臣支柱、（後）扭力連桿&#13;<br> 制動：（前）透氣碟、（後）碟式（ABS）&#13;<br> 輪胎：225/45ZR17GOODYEAREagleLS2000&#13;<br> 尺碼：4550x1695x1590mm&#13;<br> 軸距：2750；車重：1240kg&#13;<br> 平均耗油：14.4km/L；0-100公里：12秒&#13;<br> 極速：210km/h&#13;<br> 新車售價：$199,000起（標準版）&#13;<br> 車輛提供：歐日汽車（26201010）</fontstyle></spanclass></fontstyle></spanclass></p></body></html>