<html><header><meta charset="utf-8"><title>福特Ka新版快現身</title></header><body><h1>福特Ka新版快現身</h1><p>福特Ka呢個名字，相信大家唔會感到陌生，因為佢曾經成為一眾車迷嘅追捧對象；然而，縱使廠方多次為其推出Facelifted新版，但由於外形萬變不離其宗，或多或少會予人看膩之感。&#13;<br>響最近，外國方面就傳來消息，話福特廠方正為Ka車系，落力研製新一代版本，以求予人一新耳目之感，並有望快將推出；新車將會起用現有新一代Fiesta嘅底盤作設計平台，而設計師亦為新車設計出多個唔同嘅新造型（如下圖），但該消息指出，不少車迷希望新Ka嘅造型，能夠保持原有嘅神髓，以顯現出一份獨特個性，故此廠方仍不斷努力為新車嘅外形進行設計工作，以求迎合用家口味。&#13;<br>另外，新車會以一台1.3公升嘅Zetec引擎作主打，馬力輸出約74匹，用以驅動此車可謂綽綽有餘；若你對新車感興趣的話，就要密切留意確實推出日期喇！</p></body></html>