<html><header><meta charset="utf-8"><title>西門子搶眼X形鍵盤</title></header><body><h1>西門子搶眼X形鍵盤</h1><p>影相手機如雨後春笋，平均一星期就有一部新機推出，想引人注意就要花點工夫。西門子新作MC60就以大大個「X」字造型，加埋換殼設計，擺明主攻年輕用家。而內置10萬像素影相鏡頭，解像度唔算高，不過勝在設有圖片編輯功能，影完相可以加入圖案或文字，甚至調色都得，張相就唔使咁單調，再㩒兩下就可以MMSSend畀朋友，夠晒方便。話明以年輕人為主，當然16和弦、GPRS及JAVA就唔少得。MC60開價$1,750，為影相手機再創新低價，年尾流流換機又喺時候。&#13;<br> 記者：劉耀祥&#13;<br> &#13;<br> <b> PROFILE</b> &#13;<br> 制式：GSM900/1800/1900三頻&#13;<br> 顯示器：4,096色（101×80）&#13;<br> 鏡頭：10萬像素&#13;<br> 功能：GPRS、WAP、錄音、JAVA、16和弦&#13;<br> 備用時間：250小時&#13;<br> 通話時間：300分鐘&#13;<br> 體積：109×46×21mm&#13;<br> 重量：86g&#13;<br> 查詢：28611118（西門子）</p></body></html>