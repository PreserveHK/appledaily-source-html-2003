<html><header><meta charset="utf-8"><title>精明消費：<br>買CASIO情侶表100蚊有找</title></header><body><h1>精明消費：<br>買CASIO情侶表100蚊有找</h1><p>情侶表永遠有市場，癡男怨女爭住買，為咩呀？孖公仔一人一隻互表心迹兼晒畀人睇囉，但情侶表價錢永遠唔啱情侶心意，名牌手表唔係人人豪得起。不過奇迹今日出現，有表行老闆專誠向CASIO廠商班咗批情侶手表，街坊價一律賣$99，另外G-Shock、Baby-G同樣平到笑，今日唔掃等幾時呀。&#13;<br>&#13;<br>記者：何善華　攝影：黃子偉　模特兒：Yannes（Imagine）</p><p><spanclass><fontstyle>99蚊情侶表只此一家  &#13;<br> CASIO手表唔係低檔貨，齋睇牌子已經係信心保證，加埋有原廠保養，1嚿水1隻確實吸引，聖誕節快到，重未諗到買乜禮物𠱁女朋友？就買對情侶手表喇，絕對物「輕」情意「重」，諗得過。&#13;<br> &#13;<br> <spanclass><fontstyle>大方得體Edifce系列  </fontstyle></spanclass></fontstyle></spanclass></p><p><spanclass><fontstyle>（左）女裝LMW-210（右）男裝MMV-210  &#13;<br> 寶藍色表面，任何場合都啱戴，膠鋼表帶大玩Mix&amp;Match，永遠唔覺Out，走針顯示大方得體，唔會太過花喱碌，情侶戴出街唔會嚇親人，男裝有日期顯示，約咗女朋友無藉口失約嘞。&#13;<br> 原價$350　特價$99一隻</fontstyle></spanclass></p><p><spanclass><fontstyle>情侶金銀膶ILLUMINATORF-E10  &#13;<br> 雖然唔係正式情侶表，但老闆話好多懶恩愛嘅情侶都鍾意一人一隻戴住嚟晒命，建議男仔戴金色，女仔戴銀色，表身輕薄，數字顯示屏，輕巧唔累贅。&#13;<br> 原價$248　特價$99一隻</fontstyle></spanclass></p><p><spanclass><fontstyle>Baby-G後生仔女最啱戴  </fontstyle></spanclass></p><p><spanclass><fontstyle>記憶傳送BGF-130V  &#13;<br> Baby-G走年輕人路線，功能唔使多，顏色夠搶先係賣點，BGF-130V多咗瓣記憶傳送功能，但只限於同款型號，玩多過實際用途，有藍及灰2色選擇。&#13;<br> 原價$650　特價$398</fontstyle></spanclass></p><p><spanclass><fontstyle>表面細細BG-50  &#13;<br> 淺藍色膠表帶，有預測各地城市溫度的數據功能，備有各地世界時間，6折開倉抵到爛，表面細，啱女仔戴。&#13;<br> 原價$648　特價$398</fontstyle></spanclass></p><p><spanclass><fontstyle>值得珍藏BGR-30WH  &#13;<br> 珍珠白表面，同樣備有預測各地城市溫度數據及各地時間功能，珍珠白色少見，有珍藏價值。&#13;<br> 原價$798　特價$580</fontstyle></spanclass></p><p><spanclass><fontstyle>G-SHOCK系列　一樣勁減  </fontstyle></spanclass></p><p><spanclass><fontstyle>復刻版DW002  &#13;<br> G-SHOCKDW版重出江湖，推出復刻版DW002首度登場，多功能設計包括時間倒數、響鬧、計時、夜光等，表帶可隨時更換，盞鬼。&#13;<br> 原價$598　特價$380</fontstyle></spanclass></p><p><spanclass><fontstyle>光動能設計G-7000D  &#13;<br> 用嶄新嘅光動能儲存能量，毋須入電芯，遇熱即自動收集能量，有能量剩餘顯示；同時備有世界時間、防水200米等功能，鋼表帶設計一樣襟興。&#13;<br> 原價$1,080　特價$650</fontstyle></spanclass></p><p><spanclass><fontstyle>最新款G5600GH  &#13;<br> 今季最新款的GH系列款色，基本上每一代GH外形都一樣，但功能就每次都例牌加多一兩項，今次就有太陽能顯示、自動夜光、兩地時間等，黑色GH系列如無意外應該最受人歡迎。&#13;<br> 原價$798　特價$498</fontstyle></spanclass></p><p><spanclass><fontstyle>襯衫一流GL-201  &#13;<br> 透明湖水藍色，望落好舒服，同樣有太陽能顯示、電話簿記憶，百搭湖水藍色，襯乜衫都掂，戴隻表出街當Fashion都重得。&#13;<br> 原價$848　特價$530</fontstyle></spanclass></p><p><spanclass><fontstyle>少有黃色G-101  &#13;<br> G-SHOCK少有的黃色款式手表，響鬧、計時、兩地時間、防水200米等功能齊全。&#13;<br> 原價$798　特價$498</fontstyle></spanclass></p><p><spanclass><fontstyle>其他筍貨  </fontstyle></spanclass></p><p><spanclass><fontstyle>男士至愛XFUNCTIONLTP-1163  &#13;<br> 石英表一直是男士們至愛，日本製，鋼帶設計百看不厭，有防水功能，簡單易用，女士們睇定呢隻送畀有心人，一定無衰喇。&#13;<br> 原價$268　特價$99</fontstyle></spanclass></p><p><spanclass><fontstyle>成熟穩重MT-G701  &#13;<br> CASIO特別走成熟穩重行政人員路線嘅MT-G，701型號備有E-Data記憶、世界時間、計時、響鬧等功能，鋼帶表設計深入民心，半價割喉推出，限量10隻，有買趁手。&#13;<br> 原價$1,080　特價$540</fontstyle></spanclass></p><p><spanclass><fontstyle>行山必備FORESTERFT-5020  &#13;<br> 真皮表帶外形夠酷，有防水功能、指南針外盤，備有藍、啡、白、黑4色任揀，秋冬行山啱戴呢隻，蕩失路靠隻表都搵到路走。&#13;<br> 原價$389　特價$99</fontstyle></spanclass></p><p><spanclass><fontstyle>功能多多PROTREKPRT-40C  &#13;<br> 功能多到爆棚，啱晒爬山一族佩戴，有氣壓測量、溫度計、距地面高度測量（最高4,000米）、指南針、自動夜光、防水100米、超過30個世界時間……要一次過讀出所有功能的確唔易，買隻返屋企慢慢研究喇。&#13;<br> 原價$1,180　特價$698</fontstyle></spanclass></p><p>售賣點：IN-WATCH&#13;<br> 地址：旺角信和中心地下36號店&#13;<br> 電話：23889963&#13;<br> 營業時間：12:00nn至10:00pm</p></body></html>