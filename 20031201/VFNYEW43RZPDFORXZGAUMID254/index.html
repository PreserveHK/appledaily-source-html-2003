<html><header><meta charset="utf-8"><title>新車速報：<br>本田Accord24S加Mugen包圍型爆！</title></header><body><h1>新車速報：<br>本田Accord24S加Mugen包圍型爆！</h1><p>新一代本田Accord車系，出口版同北美版走斯文高級轎車格調，惟東瀛本土版卻以一身房跑車形象示人，當中屬頂級版本嘅Accord24S，加添一套原廠Mugen大包圍（需另加$26,500），看來重倍見有一份獨特個性同辛辣感呢！&#13;<br>記者、攝影：陳偉林&#13;<br>ImageGirl：Trina&#13;<br>車輛提供：AT1000.com（25252109）</p><p>過往，本田Accord向以針對年輕人市場，並走年輕活力路線，惟近兩代車款卻各走極端，本土版仍維持房跑車格局，以饗Fans要求，但出口版同北美版嘅包裝迥異，以一派高級轎車自居，倒不見討好。&#13;<br> &#13;<br> <spanclass><fontstyle>Mugen包圍討好出眾  &#13;<br> 目下呢部本土版Accord24S，撇除本身一台2.4公升i-VTEC偈，經已有200匹輸出之餘，造型包裝富個性又見魅力，加上原廠Mugen大包圍嘅配合，更烘托出一份醉人嘅跑車味道。&#13;<br> 再者，低斜車頭外形，匹配一對HID大燈炯炯有神嘅外觀，還有四輪17吋跑車合金胎軨組合，單係一身賣相已教不少Fans趨之若鶩呢！</fontstyle></spanclass></p><p><spanclass><fontstyle>車廂設備講究舒適  &#13;<br> 講到座艙鋪排，響一派簡約氣息下，兩排高級絲絨椅軟滑貼服，重有前後獨立頭枕同中央手枕配搭，乘坐倍見愜意舒適。&#13;<br> 然而，設備配搭又見齊全，除四門電窗、門邊電鏡及電天窗外，重有跑車化真皮軚環同短波棍配搭，當然少不了重有原廠高級6碟CD音響，以及左右獨立恒溫冷氣，還有6個安全氣袋連充氣簾幕㗎！</fontstyle></spanclass></p><p><spanclass><fontstyle>200匹i-VTEC偈輸出強勁  &#13;<br> 咪睇部車虛有一身跑車Look，想唔到呢部24S嘅前後雙搖臂配搭，柔韌富支持力之餘，走彎重格外貼服見循迹感，若然你有試過同屬Accord嘅Euro-R型號的話，相信你會認同筆者覺得呢部24S，確有一身跑車能耐嘅觀感。&#13;<br> 其次，新車一台2.4公升i-VETC直4DOHC偈，輸出經已高達200匹，加上一套5前速S-Matic半自動波裝置，轉檔靈巧敏捷加速力強，而四輪大口徑制動煞車碟，重提供有收放自如嘅可靠性㖭！</fontstyle></spanclass></p><p><spanclass><fontstyle>原廠Mugen包圍有睇頭  &#13;<br> 售價：$26,500&#13;<br> 註：以上價錢連裝工及噴油</fontstyle></spanclass></p><p><spanclass><fontstyle>記者評語：有型又跑得  &#13;<br> 新車一身Mugen包圍，既討好又見跑車活力，最矚目莫過於一台2.4公升i-VTEC偈跟5前速S-Matic半自動波配搭，輸出強勁又見反應敏捷，難得重有上佳操控同循迹感。&#13;<br> &#13;<br> <spanclass><fontstyle>Trina評語：樣靚坐得又舒適  &#13;<br> 擁有手波牌，兼揸開跑車嘅Trina，自言對呢部Accord24S嘅包裝心生好感，置身其中感到舒適之餘，走彎既見支持力，重有細緻有力嘅吸震效果㗎！</fontstyle></spanclass></fontstyle></spanclass></p><p><spanclass><fontstyle>本田Accord24S規格  &#13;<br> 引擎：2354cc直4DOHC&#13;<br> 馬力：200ps/6800rpm&#13;<br> 扭力：23#.7kgm/4500rpm&#13;<br> 傳動：5前速S-Matic半自動波，前輪驅動&#13;<br> 懸掛：（前）雙搖臂&#13;<br> （後）雙搖臂&#13;<br> 制動：（前）透氣碟&#13;<br> （後）碟式（ABS）&#13;<br> 輪胎：215/45R17BridgestonePotenzaRE050&#13;<br> 尺碼：4665×1760×1450mm&#13;<br> 軸距：2670mm&#13;<br> 車重：1430kg&#13;<br> 平均耗油：12.0km/L</fontstyle></spanclass></p></body></html>