<html><header><meta charset="utf-8"><title>你想當聖誕老人嗎？</title></header><body><h1>你想當聖誕老人嗎？</h1><p>眨吓眼，聖誕節話咁快就到，大使呢排都四出搜羅聖誕禮物。不過，大使點都唔及身邊一位媽媽級嘅朋友誇張，佢為咗買聖誕禮物𠱁佢寶貝仔，使咗成一萬蚊，證明香港貧富懸殊問題好嚴重。<br> &#13;<br> <spanclass>貧童廢物當玩具 &#13;<br> 根據香港社區組織協會最新嘅調查顯示，以聯合國嘅標準，𠵱家香港有超過三十五萬名兒童生活喺貧窮線下，呢個數字都咪話唔驚人，大使喺工作上，就經常接觸到呢類小朋友，明仔係其中一個。&#13;<br> 明仔今年五歲，係新移民，爸爸因為有外遇，離開咗佢同媽媽，明仔喺香港未住夠一年，唔合資格申請綜援，𠵱家兩母子就靠媽媽一份一千六百蚊嘅綜援金生活，佢哋住幾十呎板間房，屋企冇電視、冇雪櫃，更加冇玩具。明仔平日最大嘅娛樂，就係廢物利用，同媽媽一齊喺街上面收集人哋丟棄嘅宣傳單張，摺紙飛機玩。&#13;<br> 大使早排就透過蘋果基金「童夢成真」行動，送咗一盒玩具車畀明仔，佢不知幾開心。大使真係好希望趁聖誕節，可以令多啲家境唔好嘅小朋友開心啲，唔知各位善長仁翁點睇呢？&#13;<br> 「童夢成真」專戶捐款編號：C0121&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>