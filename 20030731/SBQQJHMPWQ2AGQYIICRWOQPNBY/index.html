<html><header><meta charset="utf-8"><title>電腦專題：<br>砌部PC打機黃金嘜潮流指標</title></header><body><h1>電腦專題：<br>砌部PC打機黃金嘜潮流指標</h1><p>唔好以為「打機」係小道，其實佢係電腦砌機嘅潮流指標！深水埗「黃金嘜」兩間舖，都異口同聲話砌機嘅規格上下限，都係跟住市面最潮嘅Game嚟走！傾到呢度，側邊有個大叔搭訕：「咁買部電腦返屋企畀個仔，咪淨係識打機唔識做嘢？」唓！乜你唔知打機嘅規格要求，永遠高過你做文書、上網咩？&#13;<br>記者：朱崇德&#13;<br>攝影：陳偉強&#13;<br>ImageGirl：Phoebe(Space2)</p><p><spanclass><fontstyle>極速傳說3D立體遊戲  &#13;<br> <spanclass><fontstyle>PCGame代表：RainbowSix3  &#13;<br> 講到最「大咬」嘅PC遊戲，莫如全3D立體類，去開網吧都知玩親《R6》都奉旨Lag機，最新一代《RainbowSix3》系統要求更嚴格，絕對係所有網吧中古電腦最嚴峻嘅考驗！&#13;<br> &#13;<br> <spanclass><fontstyle>Pentium42.4GHz最抵玩  &#13;<br> 小記求教於ASROCK老闆Tony，佢係標準Game友一名，重做過網吧，佢話現在家用砌機嘅「極速傳說」就係玩800MHz外頻，Pentium42.4GHz係現時最抵玩嘅CPU，一千頭價位，可輕易超上2.8GHz，相對極速3.06GHz真係抵到爛！主機板ASUSP4P800I865PEMB係近期HotItems，行IntelChipset加800MHz外頻，穩定、速度兼備，記憶體用上512DDR400，由於行DualChannel，所以亦變成行800MHz，成套機配置相當配合穩定。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>MSIGeForceFX5600電腦玩家新寵  &#13;<br> 套機嘅核心係張出咗唔夠一個禮拜嘅MSIGeForceFX5600256MBDDR，好多「玩家級買家」都話反應好爽利，3D遊戲改善咗以往邊位起狗牙嘅情況。跟機光碟機係NEC4×R/RWDVDWriter，亦屬絕筍砌機必買件，同時配備「+」同「-」制式，燒出嚟嘅DVD，大部份家用DVD機同電腦碟機都讀到。</fontstyle></spanclass></p><p><b> Profile</b> &#13;<br> CPU：INTELPENTIUM42.4GHz(C)&#13;<br> 主機板：ASUSP4P800I865PEMB&#13;<br> 記憶體：512DDR400DualChannel&#13;<br> 顯示卡：MSIGeForceFX5600256MBDDR&#13;<br> 硬碟機：MAXTORATA13380GBHD&#13;<br> 碟機：NEC4×+/-R/RWDVDWRITER、1.44FDD&#13;<br> 火牛：TowerCaseW/350WP4SUPPLY&#13;<br> 附送：NEC2.1SpeakerW/Woofer、GENIUS無線鍵盤Mouse&#13;<br> 售賣點：ASROCKComputerLtd.&#13;<br> 地址：深水埗黃金商場地庫66號A舖</p><p><spanclass><fontstyle>低價機玩盡上網處理文書  &#13;<br> <spanclass><fontstyle>PCGame代表：仙境傳說  &#13;<br> 其實好多MMORPG，已經代表實際電腦用家嘅需要，好似呢期最Hit嘅《仙境傳說》，硬件規格要求唔高，上網打吓怪物，遇到朋友就Chat兩句，同大家平時上網、處理文書要求差唔多。一般用家無謂將金錢花費於硬件速度。主機板ASUSP4S533-VM係寫字樓及公司客最常用嘅，穩定、好少撞硬件，底板重內置埋顯示同聲效輸出功能，顯示部份最高可Share64MB主機記憶體，表現唔錯。&#13;<br> </fontstyle></spanclass></fontstyle></spanclass></p><p><spanclass><fontstyle>機身配置52×CD-R/RW  &#13;<br> CPU雖然只是用上Celeron1.7GHz，屬現時同系列中速度最慢，不過用嚟上網、處理文書或簡單圖像處理，大膽講句，要用盡佢嘅機會真係唔高。LITEON呢隻CD-R/RW亦係呢期搶手貨，三幾百玩到52×/32×/52×，死碟情況好少，係近期平價CD-R/RW上品。</fontstyle></spanclass></p><p><b> Profile</b> &#13;<br> CPU：INTELCeleron1.7GHz&#13;<br> 主機板：ASUSP4S533-VM&#13;<br> 記憶體：256MBDDR333RAM&#13;<br> 硬碟機：SEGATE7200RPM40GBHD&#13;<br> 碟機：LITEONCD-R/RW(52×/32×/52×)、1.44FDD&#13;<br> 火牛：350WP4PS&#13;<br> 附送：鍵盤、Mouse、揚聲器&#13;<br> 售賣點：AGRADE&#13;<br> 電話：23609911&#13;<br> 地址：深水埗黃金商場地庫62號A舖</p></body></html>