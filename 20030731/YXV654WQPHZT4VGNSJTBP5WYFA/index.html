<html><header><meta charset="utf-8"><title>　　袁國勇理智與感情破案 - 李八方</title></header><body><h1>　　袁國勇理智與感情破案 - 李八方</h1><p>沙士疫潮已過，但抗炎英雄香港大學微生物學系系主任袁國勇仍然頻頻曝光。袁教授噚日出席一個講座，向約一百名中學生分享揭開冠狀病毒神秘面紗嘅過程，大受歡迎。&#13;<br> 佢重以大偵探福爾摩斯嘅故事嚟教啲同學仔做人嘅道理，袁醫生話神探福爾摩斯嘅理智，加埋助手醫生華生嘅感情，屢破奇案，而做人都係一樣，要學識喺理智同感情之間取得平衡。&#13;<br> 八方知道，現場好多同學仔都覺得袁教授好友善，分析能力又強，有啲重話入將來大學時要學袁教授咁讀醫科，畢業後貢獻社會㖭。&#13;<br> 袁教授，你係得嘅！&#13;<br> （圖）袁國勇（左）以福爾摩斯同華生嘅關係教班中學生做人嘅道理。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>