<html><header><meta charset="utf-8"><title>吉之島放暑假玩具大減價</title></header><body><h1>吉之島放暑假玩具大減價</h1><p>正值暑假天，莘莘學子大都出街玩餐飽，但天氣勁熱好易中暑，留在家中靜靜地玩亦不失為好提議。由即日起至8月13日全線吉之島舉辦了多類貨品的展銷會，包括電腦及旅行用品，講到最啱小朋友就必屬玩具！&#13;<br>記者：招佩珊&#13;<br>攝影：伍慶泉</p><p><spanclass><fontstyle>買GBASP送《惡魔城》遊戲帶  &#13;<br> 似足粉盒的GBASP，細細部摺得埋唔阻碇，就算拎出街玩都唔覺重。家陣除可以優惠價$899買到之外，重會送《惡魔城——月圓之夜》亞洲專用版遊戲帶1盒，單買呢盒遊戲帶就要$239。數量有限，送完即止。&#13;<br> 優惠價：$899</fontstyle></spanclass></p><p><spanclass><fontstyle>暴龍機送公仔  &#13;<br> 行街經常見班細路用力搖隻手，其實他們正在玩最Hit的密碼武裝暴龍機，同對方打交就要用力搖部機，𠵱家買部暴龍機就送多隻數碼暴龍公仔。&#13;<br> 優惠價：$149</fontstyle></spanclass></p><p><spanclass><fontstyle>跟哈姆太郎學吸塵  &#13;<br> 內附吸扒同吸嘴，外形似足實物，雖然得個樣並非真的可以吸塵，但小朋友推住部小吸塵器，就可當做運動強身健體。&#13;<br> 原價：$259&#13;<br> 特價：$99.9</fontstyle></spanclass></p><p><spanclass><fontstyle>屋仔裝印章夠企理  &#13;<br> 全套哈姆太郎印章合共有55個，除了有哈姆太郎外，亦有其他圖案同文字印章，而且重可以用間屋仔裝放好所有印章，唔會亂咁擺整唔見。&#13;<br> 原價：$259&#13;<br> 特價：$99.9</fontstyle></spanclass></p><p><spanclass><fontstyle>迷你電子琴邊唱邊彈  &#13;<br> 電子琴約有尺半高，雖則琴仔細細，但亦有37個琴鍵，旋律較簡單的歌仔都可以彈幾首。而電子琴亦有如小提琴、鼓等多種聲效，加埋個咪就可以自彈自唱。&#13;<br> 原價：$299&#13;<br> 特價：$169</fontstyle></spanclass></p><p><spanclass><fontstyle>12吋Minnie單車  &#13;<br> 車前有個購物籃擺放雜物，而單車加有輔助輪適合初學踩單車的小朋友，有粉紅色的米妮同藍色米奇兩款選擇。&#13;<br> 原價：$329&#13;<br> 特價：$199</fontstyle></spanclass></p><p><spanclass><fontstyle>卡通及護脊書包一口價$99  &#13;<br> 卡通人物永遠最得小朋友歡心，今次選擇多籮籮，有史諾比、小熊維尼、HelloKitty、米奇老鼠等，有部份更是護脊書包，保護到小朋友脊骨健康。&#13;<br> 原價：$179-$199&#13;<br> 特價：$99.9</fontstyle></spanclass></p></body></html>