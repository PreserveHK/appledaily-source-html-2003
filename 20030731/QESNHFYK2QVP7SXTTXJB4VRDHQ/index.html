<html><header><meta charset="utf-8"><title>自煮篇：<br>細路都識做方包做薄餅$6咋！</title></header><body><h1>自煮篇：<br>細路都識做方包做薄餅$6咋！</h1><p>鍾意周圍搵好嘢食的Kennix，除了食，她還有一個習慣，就是每次到餐廳吃到好味的菜式，就會回家自行加以改良，以新手法去炮製同款的美食。以方包做薄餅大家試過未？做法相當簡單，價錢又大眾化，連小朋友都可以跟住一齊做。另一款凍食螺絲粉，食過包透心涼，夏天就最啱！&#13;<br>記者：伍旋卓&#13;<br>攝影：陳智良</p><p>餐廳吃到好味的菜式，未必可以在家中做到，所以回家後Kennix都要自行加以改良，以簡單化的做法去炮製類似的美食。Kennix解釋將複雜的菜式以簡單化方法去做，除方便自己做之外，另一目的是藉此也可與小朋友下廚，建立親子關係。&#13;<br> &#13;<br> <spanclass><fontstyle>免搓皮的薄餅  &#13;<br> 今日她要為大家示範的其中一道意式薄餅，就是改良以方包去做薄餅底，她笑說：「以方包做薄餅簡單好多，唔使搓皮更方便，但控制包底脆口就略考工夫，前後都試過十多次才成功。」Kennix表示：「愈是最簡單的菜式愈是最難搞。」Kennix話試過一次吃過芝士豆腐意粉後，回家也嘗試炮製，但做極也無法達致完美效果，對於這道意粉，她仍在努力嘗試中。</fontstyle></spanclass></p><p><spanclass><fontstyle>香脆：意式方包薄餅$48（8人份量）  &#13;<br> 用方包做薄餅好處是不用搓皮，不過焗麵包的時間要掌握得很好，如果用微波爐的話，醬汁的份量不能太多，為了簡單起見，Kennix決定教大家用傳統焗爐焗製，除了更易控制火路，時間也會快一半，25分鐘搞掂。</fontstyle></spanclass></p><p><b> 用咩料：</b> &#13;<br> 火腿扒	2塊&#13;<br> 番茄	8個&#13;<br> 大蒜	2條&#13;<br> 方包	8塊&#13;<br> 大洋葱	1個&#13;<br> 罐頭蘑菇	1罐&#13;<br> 白酒	半杯&#13;<br> 月桂葉	1片&#13;<br> 片裝芝士	1包</p><p><b> 小貼士：</b> &#13;<br> 1.為免切洋葱時有刺眼感覺，最好邊用開水浸住邊切。&#13;<br> &#13;<br> 2.顏色愈是暗紅的士多啤梨，味愈甜。&#13;<br> &#13;<br> 3.番茄先用熱水煮約1分鐘，容易起出皮。&#13;<br> &#13;<br> 4.注意搽茄醬時不能太厚，否則方包不能焗至脆身。</p><p><spanclass><fontstyle>凍食：雜果乳酪螺絲粉$40（4人份量）  &#13;<br> 意大利粉食法多不勝數，其中以熱食居多，冷食則較少。試過凍食意大利粉配上有果味的香草油後，Kennix便將這種概念加進自己的煮法裏，再配合不同的鮮果做出了這款具色、香、味俱全的乳酪意粉，Kennix話鍾意可以加入粟米、桃等味道較淡的蔬果同吃。</fontstyle></spanclass></p><p><b> 用咩料：</b> &#13;<br> 螺絲粉	1包&#13;<br> 士多啤梨	8個&#13;<br> 車厘子	3個&#13;<br> 罐頭菠蘿	1罐&#13;<br> 椰果	1包&#13;<br> 條狀威化餅	4支&#13;<br> 士多啤梨味乳酪	2杯</p><p><center> <spanclass><fontstyle>試食心聲  </fontstyle></spanclass></center> </p></body></html>