<html><header><meta charset="utf-8"><title>平價周邊最啱做聖誕禮物</title></header><body><h1>平價周邊最啱做聖誕禮物</h1><p>睇咗幾個星期DIY砌機產品，今次換吓口味，去腦場搜羅一啲流動性周邊產品，全屬平靚正精選，作為聖誕禮物送畀朋友，經濟得嚟又夠實用性。&#13;<br>&#13;<br>記者、攝影：許福合</p><p><spanclass><fontstyle>平價DC可拍有聲動畫  &#13;<br> 𠵱家行腦場，10間舖有8間都兼賣數碼相機，店員一般都會推薦平靚正嘅款式，以迎合最大市場佔有率入門級用家。呢部RiteVC-3240使用320萬像素CMOS，相片輸出可高達500萬像素，有聲有畫，價錢都幾抵，唔使一千就有交易，最啱新手試玩。</fontstyle></spanclass></p><p><spanclass><fontstyle>分體式128MBMP3機  &#13;<br> MP3機喺腦場更係賣到成行成巿，呢部唔使五嚿水嘅WeWa!!UM9Y-101，已經內置128MB記憶，重可以隨時分體，當作FlashDrive使用，將佢當辦公室同屋企間嘅資料抄寫都好實用，因為買支128MBFlashDrive都要百幾元，UM9Y-101有埋MP3功能，只賣$488，超值之選。</fontstyle></spanclass></p><p><spanclass><fontstyle>無線鍵盤滑鼠組合  &#13;<br> 最近乜都興Wireless，連帶無線鍵盤同滑鼠又再受歡迎。Logitech呢款CordlessDesktopOptical就具備無線鍵盤同無線光學滑鼠，以無線電作傳輸原理，唔似一啲平價紅外線裝置咁，會受角度所限制。一套開價$398，用電腦想唔受束縛不妨考慮。</fontstyle></spanclass></p><p><spanclass><fontstyle>阿哥電腦  &#13;<br> 查詢電話：27089218&#13;<br> 地址：深水埗高登電腦商場146-152號舖</fontstyle></spanclass></p></body></html>