<html><header><meta charset="utf-8"><title>東歐雙姝文武雙全</title></header><body><h1>東歐雙姝文武雙全</h1><p>來自東歐國家羅馬尼亞嘅姊妹花組合TheCheekyGirls，近期喺英國樂壇聲勢唔錯。呢對孖公仔雖然啲打扮經常都好性感，但係其實佢哋細個開始就學習聲樂、芭蕾舞同現代舞，可以話係睇得又打得。前晚佢哋兩個又着到一模一樣咁喺倫敦出席一個聖誕派對，𠵱家英國得幾度，但係佢哋重露晒啲手腳出嚟，耐寒力真係驚人。</p></body></html>