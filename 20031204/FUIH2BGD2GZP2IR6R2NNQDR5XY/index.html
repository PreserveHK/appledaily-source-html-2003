<html><header><meta charset="utf-8"><title>新車速報：開篷飛馳<br>保時捷911Carrera4SCabriolet</title></header><body><h1>新車速報：開篷飛馳<br>保時捷911Carrera4SCabriolet</h1><p>早陣子，以生產高性能跑車聞名於車壇嘅德國保時捷車廠，落實以TurboLook造型包裝嘅911Facelifted新版，相繼推出之後，最近代理重引入埋優皮一族至喜歡嘅開篷Cabriolet型號。其中呢款911Carrera4S附有恒式四驅裝置，加速起跑同走彎表現份外穩妥靠貼之餘，賣相重見有號召力㖭！&#13;<br>&#13;<br>記者、攝影：陳偉林　&#13;<br>ImageGirl：Trina&#13;<br>車輛提供：保時捷中心（29262911）</p><p>長青不老嘅保時捷911車系，繁衍眾多各具特色嘅型號，惟咁多車款之中，至受飆車一族喜歡，莫過於一身辛辣味嘅911Turbo版。有見及此，近期車廠重將呢副咁型嘅包裝，配落同系唔同型號嘅Facelifted新版上，自然就更富吸引力啦！&#13;<br> &#13;<br> <spanclass><fontstyle>TurboLook包裝夠帥氣  &#13;<br> 而目下呢部911Carrera4S開篷跑車，亦套用咗咁惡形惡相嘅頭泵把連氣霸設計，加上一雙特大水滴形Xenon頭燈、兩邊車身裙腳、四輪18吋合金胎軨，還有可自動伸縮嘅尾定翼，以及一個電動一按式開關嘅軟篷頂配搭，試問你又點能夠抗拒呢份誘惑呢！</fontstyle></spanclass></p><p><spanclass><fontstyle>車廂豪邁設備齊全  &#13;<br> 以高級雙色真皮鑲嵌，再嵌以紅色邊線嘅座艙布局，別具跑車氣息之外，置身其中既妥貼又富承托力；設備方面，除電窗、電鏡、中央門鎖，重有高級6碟CD音響、恒溫冷氣、免提電話系統，多功能行車電腦連顯示，還有不可或缺嘅四個安全氣袋組合。&#13;<br> &#13;<br> <spanclass><fontstyle>恒式四驅走彎了得  &#13;<br> 新車沿用一台3.6公升水平對向六汽缸偈，匹配5前速TiptronicS半自動波同恒式四驅裝置，起跑加速強而有力之餘，高速走彎重見循迹力強，車內重裝有主動式PSM系統，還有ABS裝置同四輪高效能碟煞，令制動變得可靠又安全㗎！</fontstyle></spanclass></fontstyle></spanclass></p><p><b> 記者評語：賣相狠辣表現強</b> &#13;<br> Facelifted新版套用TurboLook嘅頭泵把連氣霸，格外見辛辣感，而一台3.6公升偈嘅強勁輸出，亦令人留有深刻印象，尤其匹配上恒式四驅裝置，走彎最為稱心愜意呢！&#13;<br> &#13;<br> <b> Trina評語：內外洋溢濃厚跑車氣息</b> &#13;<br> 新版造型除剛勁見帥氣之餘，以高級真皮鑲嵌嘅座艙配搭，重烘托有一份濃烈嘅跑車韻味，嗰份誘惑性實在叫人無法抵擋呢！</p><p><b> 保時捷911Carrera4SCabriolet規格</b> &#13;<br> 引擎：3596cc水平對向六汽缸DOHC&#13;<br> 馬力：320ps/6800rpm&#13;<br> 扭力：37.8kgm/4250rpm&#13;<br> 傳動：5前速TiptronicS半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：（前）225/40ZR18BridgestonePotenzaS-02A（後）295/30ZR18BridgestonePotenzaS-02A&#13;<br> 尺碼：4435×1830×1295mm&#13;<br> 軸距：2350mm；車重：1620kg&#13;<br> 0-100公里：5.9秒；極速：275km/h&#13;<br> 平均耗油：12.2L/100km</p></body></html>