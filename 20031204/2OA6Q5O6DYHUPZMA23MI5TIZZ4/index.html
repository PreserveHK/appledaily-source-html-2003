<html><header><meta charset="utf-8"><title>Mio168內置GPS掌上地圖王帶你走捷徑</title></header><body><h1>Mio168內置GPS掌上地圖王帶你走捷徑</h1><p>𠵱家差唔多人人都拎住部PDA，用嚟處理日常瑣事、聽歌、打機，不過咁都未算玩盡部PDA，重要裝多個地圖軟件，再加埋個GPS（全球衞星定位系統），即時掌握自己嘅位置，隨時知道附近商場、餐廳地點等各類資訊，新推出嘅Mio168PocketPC就集合晒以上所有功能，有車階級更可將Mio168當成「導航系統」，幫你以最短時間到達目的地㖭！&#13;<br>&#13;<br>記者：許福合　攝影：陳偉強&#13;<br>ImageGirl：Don</p><p><b> PROFILE</b> &#13;<br> 處理器：IntelPXA-255300MHz&#13;<br> 記憶體：32MBROM＋64MBSDRAM&#13;<br> 屏幕：3.5”6萬5色半透TFT&#13;<br> 擴充槽：SD?MMC&#13;<br> 操作系統：WindowsMobile2003&#13;<br> 體積：112.18×69.6×16.3~24.15mm&#13;<br> 重量：147g&#13;<br> 抵讚：使用GPS即時知道處身位置，用地圖搵路就非常方便。&#13;<br> 要彈：天線設於機身外，相當阻碇！</p><p>全球首部內置GPS功能嘅Mio168，雖然其他機都可加張GPSCF介面卡，兼具同樣功能，不過內置式唔使霸住個CF槽，又唔使擔心驅動程式兼容性，所以有得揀當然首選內置！加埋Mio168使用WindowsMobile2003操作系統，穩定性及效能表現都更佳，一出已經係中文版，PPC老手初哥都一樣易上手。&#13;<br> &#13;<br> <spanclass><fontstyle>衞星天線  &#13;<br> Mio168雖然內置GPS系統，不過仍須倚靠機外天線提高接收能力，機背設有一個可以揭起衞星導航天線，可以上下180度扭動，唔用嘅時候就可以摺起，不過難免加大天線收藏空間，令厚度達到24.15mm，而單計機身就只有16.3mm，仍算薄身兼輕巧。GPS一般都比較耗電，Mio168使用嘅1,350mAh大容量鋰電池，可連續用12個鐘，長開GPS亦可玩足5個半鐘。</fontstyle></spanclass></p><p><b> GPS小檔案</b> &#13;<br> GPS（GlobalPositioningSystem）全球衞星定位系統係以全球為範圍，利用衞星決定物體精確方位嘅系統。利用衞星通訊將接收器嘅位置顯示於地圖中，透過衞星導航系統，協助使用者判別周圍100公尺內嘅位置，基本上只要接收到三粒以上衞星訊號已可準確定出位置。&#13;<br> &#13;<br> <b> GPS實地測試：</b> &#13;<br> 香港地地少樓又多，用家最關心梗係GPS嘅實際接收情況，睇吓香港究竟可唔可以學日本咁，GPS普遍程度連的士、貨Van都裝番部，以下就係實地測試：</p><p><spanclass><fontstyle>獨有語音導航  &#13;<br> GPS除咗軍用之外，民用範圍亦愈來愈廣泛，當各位拎住Mio168，透過內置「MioMap」地圖軟件，開啟GPS系統，即時可知道附近商場、娛樂場所及餐廳等12項資訊，完全係一個生活指南，有乜好玩篤一篤就知！揸車嘅用家，更可幫你搵出最快嘅行車捷徑，並且設有獨有語音導航功能，喺街口300公尺前就可發出指示，最正係遇到塞車時，可以立即搵出另一條行車路線，而且身為PPC本身具備MP3功能，塞車都可以聽歌解悶！</fontstyle></spanclass></p><p><b> 通絡國際</b> &#13;<br> 查詢電話：27863378</p></body></html>