<html><header><meta charset="utf-8"><title>祝人人生日都Happy<br>樂基兒整餅一學上手</title></header><body><h1>祝人人生日都Happy<br>樂基兒整餅一學上手</h1><p>今日年初七為人日，人人生日。名模樂基兒為與經理人及一班模特兒好友等，分享這個普天同慶的日子，早前專程到鰂魚涌一間餅店學整蛋糕。左撇子的樂基兒，首次整餅便似模似樣。</p><p>名模樂基兒（Galie）鬼妹仔性格，對新春禮節一竅不通，早前她從朋友口中得知年初七是「人日」，是所有人的birthday，即時泛起與一班模特兒好友、模特兒公司經理人慶祝「生日」的念頭。<br> &#13;<br> <spanclass>略懂弄西餐 &#13;<br> 早前Galie專程到鰂魚涌的TeresaFestival學整生日蛋糕，她日前接受訪問說：「我識煮少少嘢，都係好簡單嘅西餐，好似番茄意大利粉、忌廉湯。我唔識炒菜、包湯圓，整蛋糕咁複雜都係第一次。」&#13;<br> Galie整裝待發整蛋糕，先打蛋和加糖，豈料一按打蛋機便弄至機身轉輪跌了出來，Galie即時笑到彎腰，眼淚水直流，到搓麵粉時她又蝦碌得滿手皆是，反而塗忌廉的時候，左撇子的她竟然似模似樣，連老闆娘Teresa亦大讚她說：「以初學者嚟講，Galie算幾有天份，塗忌廉塗得好滑、好平。」<br> &#13;<br> <spanclass>落重朱古力 &#13;<br> 最後做餅面裝飾，Galie買了藍莓、朱古力百力滋和朱古力粒等作配料，她說：「我鍾意黑色，所以落多啲朱古力，blueberries（藍莓）好好味，好有益，要食多啲。」寫字牌時，她本來想寫「生日快樂」，但她不諳中文，惟有寫為「人人Happy」。至此不消一小時，Galie首個色香味俱全的蛋糕出爐了。&#13;<br> 採訪：DebbieLum&#13;<br> 攝影：ChanChiLam&#13;<br> 化妝：SynniTamofYMCKMakeUpStudio&#13;<br> 髮型：PaulHuiofLeColorbyPrivatei&#13;<br> 服裝：上海灘&#13;<br> 場地及材料提供：TeresaFestival</spanclass></spanclass></p></body></html>