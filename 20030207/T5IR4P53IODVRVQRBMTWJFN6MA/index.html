<html><header><meta charset="utf-8"><title>保時捷CarreraGT日內瓦車展亮相</title></header><body><h1>保時捷CarreraGT日內瓦車展亮相</h1><p>備受車迷注目嘅保時捷CarreraGT跑車，將會響嚟緊3月舉行嘅日內瓦車展中亮相；當中最惹人注目，相信會係一台能輸出612匹馬力，同埋60.2kgm扭力嘅5.7公升V10引擎，不但輸出數值驚人，加上只有1380kg嘅車重，難怪0至100公里嘅加速度僅為3.9秒，而極速更可高達330km/h咁快啦！另外，保時捷廠方亦為全新CarreraGT跑車，配用獨有嘅PCCB（PorscheCeramicCompositeBrake）制動系統，從而能予人有收放自如嘅效果；除此之外，全新車架結構、前輪265/35ZR19及後輪335/30ZR20輪胎組合，亦能令車子有不俗嘅路面循迹性呢！至於造型方面，新車線條亦甚具流線型，襯以闊大跑車胎軨組合，一派高性能跑車形象可謂表露無遺；但廠方暫時卻未有公布關於此車嘅更詳細資料，有興趣嘅車迷不妨拭目以待喇！</p></body></html>