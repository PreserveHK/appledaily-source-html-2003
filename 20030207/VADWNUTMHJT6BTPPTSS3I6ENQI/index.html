<html><header><meta charset="utf-8"><title>　　羅范椒芬提倡大字報宣傳 - 李八方</title></header><body><h1>　　羅范椒芬提倡大字報宣傳 - 李八方</h1><p>教育統籌局常任秘書長羅范椒芬（Fanny）噚晚接受港台新節目《教育理想點》訪問，主持人講到過去幾年教改令好多人不滿，Fanny即時話感到好遺憾，因為自己做局長任內，唔能夠確確實實咁減輕教師工作量。&#13;<br> 佢重自我反省，話覺得以前向校長老師解釋教改理念唔夠清楚，令好多人批評政府。&#13;<br> 俾人鬧得多，Fanny話可以向內地師範學院偷師，原來內地興用「大字報」式做法，將一啲改革理念簡化做一兩句說話，好扼要咁解釋問題，Fanny認為咁做大家會容易啲明白政府諗法喎。香港遲吓咪可能會標語滿天飛？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>