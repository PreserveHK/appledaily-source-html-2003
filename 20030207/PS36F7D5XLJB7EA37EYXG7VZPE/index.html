<html><header><meta charset="utf-8"><title>樓上舖時裝平足市價一半有多</title></header><body><h1>樓上舖時裝平足市價一半有多</h1><p>喺深圳其實都有唔少樓上舖，就好似呢間時裝店，老闆娘GiGi嫌地舖租金貴，於是搬上樓，店內的衫由自家設計到歐洲貨色均有，重要每個星期都有新貨返，鍾意買時裝的朋友以後去深圳又有另一Shopping好去處。	&#13;<br>&#13;<br>記者：歐嘉荃　攝影：Manny</p><p><spanclass><fontstyle>自家設計夠心思  &#13;<br> 呢間樓上舖的時裝大部份都係老闆娘GiGi自己設計，好似呢件紫色線衫，左右幅以不同的針織圖案作對比，左下幅又有繡花圖案，舒服得嚟又襟睇，是店內受歡迎款式之一。</fontstyle></spanclass></p><p><spanclass><fontstyle>搶眼立體花  &#13;<br> 我本身鍾意YoungLook的款式，好似呢件粉紅色的短袖線衫，感覺就夠青春，半樽領的設計保暖度不俗，而我最鍾意襟前一朵朵的立體皮花，感覺夠晒活潑。</fontstyle></spanclass></p><p><spanclass><fontstyle>仿日大褸夠另類  &#13;<br> 呢件仿日式的褸，超闊及中袖的設計，看似騎呢，當內裏襯件黑色的貼身冷衫，感覺原來好鬼正，又無大褸咁老土，最啱自認新潮的女士穿着。</fontstyle></spanclass></p><p><b> 顧客直擊</b> &#13;<br> 本地人鄧太：「我喺度幫襯咗好耐，我覺得呢度啲衫款式靚，選擇又多，最緊要係價錢實惠，我每個星期都會嚟一次，試吓啲新衫，不過就未必次次都買。」&#13;<br> &#13;<br> <b> GiGiParisFashion</b> &#13;<br> 地址：深圳市嘉賓路3005號國際商業大廈北座18字1716室&#13;<br> 電話：(86)75582250750&#13;<br> 營業時間：10:30am-9:00pm</p></body></html>