<html><header><meta charset="utf-8"><title>飲食人誌：<br>爆場大排檔　外母秘傳超滑啫啫雞煲</title></header><body><h1>飲食人誌：<br>爆場大排檔　外母秘傳超滑啫啫雞煲</h1><p>一煲啫啫雞煲看似簡單，其實內裏大有文章，樂園老闆江先生幸得外母親授秘技煮雞煲，得以令他的大牌檔平地一聲雷，成為禾輋邨內，晚晚爆場的食店。&#13;<br>&#13;<br>記者：陳冰麗　攝影：陳穎&#13;<br>逢星期一至五刊出</p><p><spanclass><fontstyle>啫啫雞煲$40  &#13;<br> 是樂園二十年來一直備受推崇的一味熱賣菜。微微帶辣夾雜少許酒香味，雞肉入味非常，又滑又香，果然一絕。</fontstyle></spanclass></p><p><spanclass><fontstyle>桂花餅$43  &#13;<br> 用上鮮墨魚打成的桂花餅，有墨魚的彈牙、鮮香味，又有馬蹄的爽口質感，是一款送酒不錯的香口小食。</fontstyle></spanclass></p><p><spanclass><fontstyle>香辣魚蝦蟹$78  &#13;<br> 一碟有齊魚、蝦、蟹的海鮮拼盤，至啱喜歡選擇多元化的我。用料新鮮的魚、蝦、蟹，經蒜茸、辣椒等炒過，惹味非常，喜歡勁辣的話，重可以要求加重辣辣去炒。</fontstyle></spanclass></p><p><spanclass><fontstyle>避風塘炒蟶子$48  &#13;<br> 好有風味的避風塘炒蟶子，鮮、香、辣惹味集一身，是江生最新的新作，在場所見，似乎頗受食客喜愛。</fontstyle></spanclass></p><p>成功男人背後必定有個女人，不過樂園老闆江先生卻不只有一個女人，而是兩個。不要誤會！這個女人正是他的外母，原來除了有個好老婆在背後的默默支持外，還要多得外母教授她獨門的啫啫雞煲才得以令自己食店打響名堂。&#13;<br> 江生表示：「開業最初，生意一直未理想，但自從將啫啫雞煲推出賣後，生意額即明顯比頭兩個月升兩成，我自己亦不敢相信，真係要多得外母。」</p><p><spanclass><fontstyle>家傳絕技　啫啫雞煲  &#13;<br> 江生重毫不吝嗇將家傳秘製啫啫滑雞煲大公開，蹺妙在於必須要預先燒紅個鑊，爆香乾葱、蒜後，加入鮮雞及柱侯醬後即要冚蓋，不能再搞動，待雞熟後即可以揭蓋，前後大概十至十二分鐘，視乎雞的重量而定。&#13;<br> 「啫啫雞煲看似簡單，但要做到又香又滑，都頗有難度，外母教識我做之後，我都要試三次至成功。」&#13;<br> 江先生笑着說：「我娶到一位入廚了得嘅老婆，重有外母嘅幫手，實在係我嘅福份，我叫啲仔女娶老婆嘅話都要搵個識得煮餸嘅，咁就好似我享受一世。」</fontstyle></spanclass></p><p><spanclass><fontstyle>難忘初嘗　果子狸  &#13;<br> 二十多年前還是黃毛小子的江先生，做印刷期間早已對飲食有份熱衷，令他對飲食產業生興趣的可以話是他印刷廠的老闆一手所造成。對於舊老闆，他不得不在此多謝他：&#13;<br> 「以前做印刷，要周圍去應酬啲客，多得老闆帶埋我一齊去，老闆食嘢好叻，而且又有要求，重記得嗰一次佢帶我去中華總商會食過一味野生果子狸，鮮香嘅味道及肉質嘅嫩滑，至今我都重未食得番。」&#13;<br> 就是那一次，江生對食就有了更高要求，開舖都是希望可以將自己飲食心得與人分享。要江先生談及過往的事，總是欲言又止，帶點害羞，但講到食，他即眉飛色舞，滔滔不絕。</fontstyle></spanclass></p><p><spanclass><fontstyle>朋友失業　拉攏開舖  &#13;<br> 一直都苦無機會開食店的江生表示，二十年前可以順利得以開食店，多少都是幸運之神的眷顧，適逢當時一位相識二十多年的好友大佬祥亦面臨失業，就在這個機緣巧合之下，大家一拍即合，開了樂園，江生憶述：&#13;<br> 「當初都有啲擔心，一來驚會有錢銀上轇轕，二來擔心大家合作不成連朋友都無得做。」&#13;<br> 由開舖可以合作至今，經歷二十年的轉變，毋庸置疑，大家必定合作順利，江生的憂慮是多餘的。&#13;<br> 「我雖然鍾意食，但對於煮始終不及入廚超過十五年嘅好拍檔大佬祥，廚房方面由佢負責，而我則負責樓面、諗新菜式。」&#13;<br> 設計菜式由江生一手包辦，極具創意，如香辣魚蝦蟹，將一直被認為以蒸煮為主海鮮，用上辣椒去炒，惹味又令人有驚喜的感覺。&#13;<br> 除了食物的創意之外，江先生不忘將他的老本行再發揮，只要你來到他的大牌檔，就會發現每張枱上都有彩色餐牌，直情媲美大酒店一樣，幾乎每款食物都有彩色相片，食客落單時更方便。一點一滴的心思隨處可見，樣樣都為食客着想，貫徹他的快樂理論。</fontstyle></spanclass></p><p><center> <spanclass><fontstyle>忠實食客  </fontstyle></spanclass></center> </p><p><spanclass><fontstyle>樂園  &#13;<br> 地址：沙田禾輋村大牌檔1號&#13;<br> 電話：26913933&#13;<br> 營業時間：5:30pm-2:00am&#13;<br> 付款方法：只收現金</fontstyle></spanclass></p></body></html>