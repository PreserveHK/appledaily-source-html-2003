<html><header><meta charset="utf-8"><title>新車速報：<br>福特FocusST170瞄準目標跑</title></header><body><h1>新車速報：<br>福特FocusST170瞄準目標跑</h1><p>自90年代曾叱咤一時嘅SierraCosworth及EscortRS退隱之後，福特經已有好一段時間，未有推出高性能嘅街版房跑車；惟眼前一部全新嘅FocusST170，可會是近期車廠嘅代表作；而一台重新改良嘅2.0公升Duratec-ST直4偈，匹配6前速Close-ratio波箱，既好玩又具備出眾操控表現，實在係福特Fans嘅一大好消息呢！&#13;<br>&#13;<br>記者、攝影：陳偉林</p><p><spanclass><fontstyle>車廂鋪排齊備見跑意  &#13;<br> 惟打開車門所見，前後兩排半皮半絲絨座席，滲有一份濃烈嘅跑車氣息外，獨有四幅式真皮跑車軚環，重有6前速手波配搭，均教人眼前一亮。設備方面除電窗、門邊電鏡及天窗外，另外重有恒溫冷氣同四聲道高級音響配搭㗎！</fontstyle></spanclass></p><p><spanclass><fontstyle>2.0公升Duratec偈迸發勁力  &#13;<br> 全車焦點所在。莫過於一台新改良嘅2.0公升Duratec-ST直4偈，惟起跑初段未見突出，勢必要進入3000rpm以上，方感覺有一份強而有力嘅加速勁度。然而，較失色會係一套懸掛配搭，偏硬設計匹配較高車身組合，未能貫徹ST170高性能房跑車嘅應有身份，不過一套電子TCS系統，加上四輪碟煞連ABS及EBD裝置，卻有收放自如嘅可靠感呢！</fontstyle></spanclass></p><p><spanclass><fontstyle>賣相未見突出難識別  &#13;<br> 新款福特FocusST170，若然你無仔細留意的話，或許你會誤會佢只不過係一部普通嘅五門掀背版Focus；惟四輪獨有17吋跑車合金胎軨、高聚焦Xenon大燈連原廠霧燈組合、一體式車頭氣霸同鴨尾狀定翼，才教人認識到佢嘅真正身份呢！&#13;<br> &#13;<br> <b> 記者試後簡評</b> &#13;<br> 外形跟一般五門掀背版Focus無大分別，惟一台重新調校嘅2.0公升DuratecST直4偈，匹配上6前速CloseRatio波箱，中、尾段爆炸力強橫；惟偏高車身跟較硬嘅懸掛設定不大脗合，但以唔使16萬嘅價錢，就可以擁有一部高性能FocusST170，實在值得考慮㗎！&#13;<br> &#13;<br> <b> 福特FocusST170規格</b> &#13;<br> 引擎：1988cc直4DOHC&#13;<br> 馬力：173ps/7000rpm&#13;<br> 扭力：20.0kgm/5500rpm&#13;<br> 傳動：6前速手波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/45R17ContiSportContact&#13;<br> 尺碼：4150×1700×1440mm&#13;<br> 軸距：2615mm；車重：1208kg&#13;<br> 新車售價：$159,900&#13;<br> 車輛提供：福特香港（25031032）</fontstyle></spanclass></p><p><b> 同場加映</b> &#13;<br> <spanclass><fontstyle>Focus落場版戰車  </fontstyle></spanclass></p></body></html>