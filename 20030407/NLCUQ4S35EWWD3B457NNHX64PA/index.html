<html><header><meta charset="utf-8"><title>Nokia藍芽免提到港</title></header><body><h1>Nokia藍芽免提到港</h1><p>Nokia新一代藍芽耳筒HDW2，水貨上星期已經返咗貨，外形靚仔不在話下，而且重超細部，戴咗上耳都唔多覺，羅新基問過幾間舖都係大約$880左右，同SonyEricsson個HBH-60差唔多，搞到羅新基都唔知買邊個好。&#13;<br>&#13;<br>查詢：鉑匯科技（23987320）</p><p><spanclass><fontstyle>電池都有袋  &#13;<br> 手機就話有手機套啫，估唔到連電池都有專用套賣，手機場所賣嘅Nokia電池皮套，可以放到兩嚿電，兼且重有手繩，個款都幾EcecutiveLook，都係賣$88，以後電池都可以有個竇啦。&#13;<br> &#13;<br> 查詢：精密科技（27108832）</fontstyle></spanclass></p><p><spanclass><fontstyle>NEC紅色N8  &#13;<br> 今日隔籬介紹部NECN8，除咗銀色之外原來重有紅色，羅新基問過香港代理，原來紅色係大陸行貨版，並唔會喺香港賣。不過大陸版都可以Show到繁體中文，非紅不可嘅用家就要搵水貨舖幫手喇。($4,480)&#13;<br> &#13;<br> 查詢：偉業電訊（23930779）</fontstyle></spanclass></p></body></html>