<html><header><meta charset="utf-8"><title>PUMA借JamaicaStyle上位　勁有OlaSkoolFeel!</title></header><body><h1>PUMA借JamaicaStyle上位　勁有OlaSkoolFeel!</h1><p>宏觀整個波鞋界，那堆乜乜乘乜乜的Crossover已成最搵錢的商業策略；唔信請到波鞋街一帶超超，炒到飛起的Crossover波鞋，永遠最多買家！不過若然講良心，要小弟個個禮拜推介新鮮出爐的Crossover波鞋，似乎有推你落火坑之嫌！要Trend要Hip唔一定要買炒鞋，好似近期PUMA度咗條新橋，將牙買加文化注入為波鞋元素，再加上大量OldSkool到暈的PrintAD.，實行借JamaicaStyle上位，此系列命名為HarambeeStreet。哈！個名又幾有型！&#13;<br>&#13;<br>記者：陳嘉文　攝影：林柏鈞&#13;<br>逢星期一至五刊出</p><p><spanclass><fontstyle>借牙買加文化過橋  &#13;<br> PUMA可謂與運動明星結下不解之緣；66年足球明星比奧、68年NBA球星WaltFrazier、70年代球王比利、74年告魯夫、80年代馬勒當拿。講創意，90年代開發走帶設計的XS7000(91年誕生，比PumpFury早了3年)，是波鞋史上破格作！踏入21世紀，鹹魚翻生的PUMASuede成為潮流鞋；與JILSANDER的Crossover更是MinimalSneakers經典。而03年PUMA玩的則是牙買加文化(可謂HipHop潮流的始祖，HipHop音樂就是源自Reggae)，命名HarambeeStreet的波鞋乃流線型跑鞋設計，玩輕盈的透氣網料，用意是融滙專業短跑鞋的技術，配上勁SharpColour，如紅×白、黑×金、藍×黃等搶眼配搭。</fontstyle></spanclass></p><p><center> <spanclass><fontstyle>一周至潮波鞋情報  </fontstyle></spanclass></center> </p><p><spanclass><fontstyle>嘩！代理返第2代atmos×Nike的AirMax1！&#13;<br> (行貨約$700幾，限量200對)(d)  &#13;<br> 水貨炒過$2,000都賣斷市的第2代atmos×Nike的AirMax1，香港代理鐵定4月7日公開發售，限量得200對，數量奇少，買到要買埋六合彩！祝君好運！</fontstyle></spanclass></p><p><spanclass><fontstyle>UCLA版AirHuaracheLight勁過Beams！　$2,280(c)  &#13;<br> &#13;<br> <b> 波鞋情報員——聰少：</b> &#13;<br> 「90'sSci-Fi王AirHuaracheLight可謂近期Nike又一熱辣作，自Beams版後(限量3,000對)，Footpatrol亦唔執輸，推出限量300對的UCLA版AirHuaracheLight，數量比Beams更少，意味將更好炒！」</fontstyle></spanclass></p><p><b> 水貨波鞋專家——阿吉：</b> &#13;<br> 「今個夏天AirHuaracheLight應該有排紅！有消息傳出，Stussy亦睇中AirHuaracheLight，遲吓會出Stussy版！而在下半年度，Nike方面亦有意出復刻版。」</p><p><spanclass><fontstyle>HECTIC老細撐&#13;<br> ZOOMAIRURL！  &#13;<br> 紐約ZooYorkSkateTeam成員DannySUPA、ToddJordan同SupremeShop班潮流店員之後，東洋龍頭潮流舖HECTIC跟隊着NikeZOOMAIRURL，而大老闆江川芳文更上埋潮流雜誌示範着，呢下動作擺明車馬撐Nike，棄NB(MT580)棄PUMA(Suede)！</fontstyle></spanclass></p><p><spanclass><fontstyle>行貨未到，水貨「佐敦3」&#13;<br> 復刻搶出閘！　$1,199(e)  &#13;<br> 已證實白×紅的「佐敦3」將返行貨，定價約$900；而喺呢個真空期，班食腦水貨佬已搶先Sell緊Sample，着先價為$1,199，Mark價總算正路！</fontstyle></spanclass></p><p><spanclass><fontstyle>售賣點：  &#13;<br> (a)PUMA專門店(28343821)銅鑼灣時代廣場603號舖&#13;<br> (b)HeadCoach(27710163)旺角瓊華中心2樓209舖&#13;<br> (c)TheBest(27707444)旺角瓊華中心2樓203A舖&#13;<br> (d)NikeShop(23779660)尖沙嘴柏麗大道G33號舖&#13;<br> (e)GeorgeTownSports(23323026)旺角瓊華中心3樓320舖</fontstyle></spanclass></p></body></html>