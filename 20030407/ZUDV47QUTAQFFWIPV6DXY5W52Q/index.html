<html><header><meta charset="utf-8"><title>Cookies主將冇到即跌Watt<br>四餅女遭E-Kids歌迷勁噓</title></header><body><h1>Cookies主將冇到即跌Watt<br>四餅女遭E-Kids歌迷勁噓</h1><p>女子組合Cookies成員Miki、Kary、Helena及Angela，昨日到尖沙嘴出席宣傳活動，可能四位都不是Cookies的要員，她們甫出場即被同場表演嘉賓E-Kids的歌迷喝倒采，場面尷尬。事後四餅女都否認被噓，但在場亦難找到Cookies的歌迷現身支持。</p><p>女子組合Cookies其中四位成員Miki、Kary、Helena及Angela，昨日在尖沙嘴為一卡通品牌時裝表演主持揭幕儀式，而組合E-Kids及葉文輝（啤梨）則穿上該品牌的衣服行騷，現場所見以E-Kids的歌迷最多，約有二百人，當Cookies四位女成員出場時，更被E-Kids的歌迷喝倒采。<br> &#13;<br> <spanclass>發展未如理想 &#13;<br> Cookies一直盛傳將會拆夥，事實上隊長Stephy和成員Theresa早已被安排參與拍攝無綫劇集《戀愛自由式》，發展比較順利，餘下的組員則未見有突破，昨日在人群中亦難找到有Cookies的歌迷，昔日由Stephy和Theresa領隊出席活動時的墟冚場面已不復見。加上近日有傳媒拍下成員Serena沒有糧出要乘搭巴士代步的照片，似乎反映出她們的發展未如理想。<br> &#13;<br> <spanclass>出糧睇工作量 &#13;<br> 不過昨日Miki卻替Serena解釋說：「其實我哋個個經濟環境都差不多，可能佢只係講笑，我哋出糧係視乎工作量而定，我哋都唔使吓吓搭的士，有錢可以留番嚟做啲更有意義嘅事。」問她們會否感到有Cookies成員作個別發展而令她們人氣下跌？Kary說：「唔會，我哋有保持工作，相信啲歌迷會支持我哋。」&#13;<br> 此外，E-Kids成員Tommy及阿Tim均表示不相信他們的歌迷會噓Cookies，認為只是誤會一場，Tommy說：「其實佢哋年紀都好細，我會教佢哋唔好咁曳。」&#13;<br> 採訪：卓寶花攝影：林德雄</spanclass></spanclass></p></body></html>