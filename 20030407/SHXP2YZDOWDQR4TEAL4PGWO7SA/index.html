<html><header><meta charset="utf-8"><title>雙彩芒王NECN8　開機閂機一樣影得</title></header><body><h1>雙彩芒王NECN8　開機閂機一樣影得</h1><p>現時影相手機成行成市，要在眾多手機中突圍而出唔單止要夠靚仔，重要有創意先至可以贏得用家歡心。NECN8就食正潮流大熱，除普通打開手機影相之外，就連外屏幕都用上4,096色彩芒，玩自拍就唔需要再對住塊鏡仔，影到乜都即刻知。今回行貨到港，更可以免費下載40和弦鈴聲及Wallpaper，令手機更多Fun！&#13;<br>&#13;<br>記者：劉耀祥&#13;<br>攝影：陳陶鈞&#13;<br>ImageGirl：Cody</p><p>貴為影相手機，當然要身負最佳裝備65,000色屏幕，不過摺機只係得個內芒有六萬五色，玩自拍就唔係咁方便，所以NEC就為N8配上一個4,096色外芒，摺埋部機都可以望住外芒影相，比起望住塊鏡仔玩自拍就更加準確。除自拍之外，用家亦可為外芒設定心愛圖片或照片作為Wallpaper。之但係NEC就更加物盡其用，將外屏幕變為小型相簿，只要預先設定照片，就可以將外芒變成相簿，瀏覽所拍照片或圖片，隨時都可以更換待機畫面，最啱貪新鮮嘅用家。</p><p><spanclass><fontstyle>NECN8Profile  &#13;<br> 制式：GSM900/1800雙頻&#13;<br> 顯示器：外芒4,096色/80×108像素；內芒65,536色/162×216像素&#13;<br> 功能：40和弦、GPRS、WAP1.2.1、T9中文輸入法&#13;<br> 通話時間：2.2-3.3小時&#13;<br> 備用時間：100-200小時&#13;<br> 體積：101×48×27mm&#13;<br> 重量：115g&#13;<br> 查詢：27335678（NEC）&#13;<br> 約4,500</fontstyle></spanclass></p><p><spanclass><fontstyle>5款相框3種特別效果  &#13;<br> N8鏡頭解像度達到352×288像素，於2.2吋大的162×216像素內芒睇就更加理想，不過淨係影相亦確實有點悶，所以N8於拍攝功能中亦加入多項特別效果，得意首選當然係相框功能，N8內置5種相框，用家可於拍攝前設定，為照片增加生氣。除此之外，N8亦提供3個濾光選擇，包括正常、黑白及懷舊，製造更多特別效果。更設有10秒自拍，至適合一大班人或者情侶玩，加上內置兩倍數碼變焦，就算唔夠近都可以Zoom埋去影大頭相，相當方便。</fontstyle></spanclass></p><p><spanclass><fontstyle>免費下載米奇Wallpaper  &#13;<br> 影相除了可以供自己慢慢欣賞之外，亦都可以有其他用途，皆因N8可將拍到的照片設定為來電顯示圖片，而佢最正嘅地方係唔使打開部機，一睇個外芒，就知道邊個打嚟，唔使齋睇住個電話號碼估估吓，加上支援GPRSClass8，傳送照片就更加快手。N8的玩樂性點只影相咁簡單，更內置迪士尼米奇老鼠Wallpaper，以及40和弦鈴聲，用家可以到NEC的N-LandHK網站免費下載40和弦鈴聲及Wallpaper，不過當然只限行貨用家先可享受此服務。</fontstyle></spanclass></p><p><spanclass><fontstyle>機身多面睇  </fontstyle></spanclass></p></body></html>