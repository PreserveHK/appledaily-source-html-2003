<html><header><meta charset="utf-8"><title>自己煮：<br>為女兒度身訂做　愛心開胃營養餐</title></header><body><h1>自己煮：<br>為女兒度身訂做　愛心開胃營養餐</h1><p>做媽媽不時要擔心子女健康，時下小朋友愛吃高熱量食物，幾乎個個超重，不過林太的囡囡卻相反，因為太活躍，成日掛住玩而不吃飯，林太因為擔心囡囡會過瘦而令抵抗力差，容易染病兼影響發育，於是自創兩款開胃強體菜式，務求能令囡囡食得開胃又健康！&#13;<br>&#13;<br>記者：陳冰麗　攝影：林栢鈞&#13;<br>逢星期一至五刊出</p><p>今年3歲半的語嫣，是個非常活躍的小孩，但體重卻比正常為輕。語嫣無論在家或學校，總難靜靜停下來，林太說每次開餐，都要經一輪追逐，才可令她吃下半碗飯！「個女每次食飯就係咁，總係坐唔定，我就擔心佢即使食咗飯都唔長肉，所以非要諗諗計，令佢可以坐定定食嘢。」跟丈夫商量過後，他們便決定從食物入手。&#13;<br> &#13;<br> <spanclass><fontstyle>書中發掘好材料  &#13;<br> 林太四出搜尋有關食療書本作參考，提起睇書，林太話重慘過做苦力。「自從要湊女後，要專注家中家頭細務兼下廚，好耐都未試過睇咁多書，好似自己去考試一樣。」幾經思量後，林太從書本中選材，揀了豬肉、蝦肉及奇異果為主要材料，為囡囡度身訂做兩款菜式。肉類及海鮮的豐富蛋白質，最適合發育中的小朋友，而奇異果含豐富維他命C，令胃口大增之餘，亦有增強抵抗力療效。</fontstyle></spanclass></p><p><spanclass><fontstyle>炸物都可以健康  &#13;<br> 據林太講，囡囡因嗜炸物，為了能吃得健康點，於是將豬肉及蝦肉分別混入不同的蔬菜，做成一個個金黃脆卜卜的雙層肉丸，既有肉的蛋白質，又有菜蔬的纖維，使營養均衡。正式開餐時，語嫣乖乖吃着媽媽炮製的美味肉丸，而且吃得津津有味，原來出動「香口炸物」是林太的撒手鐧，果然吸引語嫣坐定定無再兩頭擰，而林太亦不再為囡囡的食慾不振而愁，家陣語嫣已回復正常體重，由二十多磅增加至三十磅，全因胃口大增，而所吃的當然是林太親自炮製的愛心菜。</fontstyle></spanclass></p><p><spanclass><fontstyle>黃金炸雙層肉丸  &#13;<br> 肉丸分為兩層，外層是混有甘笋絲的豬肉，內裏則是四季豆蝦肉，食落啖啖充滿肉汁的香，又有菜蔬的爽口，三重口感，多種滋味，食落香口卻不膩，更有令人愈食愈開胃感覺。</fontstyle></spanclass></p><p><spanclass><fontstyle>材料：  &#13;<br> 蝦肉10両&#13;<br> 瘦肉12両&#13;<br> 嫩豆腐半磚&#13;<br> 甘笋4條&#13;<br> 四季豆少許&#13;<br> 麵包糠適量&#13;<br> &#13;<br> <spanclass><fontstyle>調味料：  &#13;<br> 生粉1湯匙&#13;<br> 胡椒粉少許&#13;<br> 鹽1茶匙&#13;<br> 糖1/4茶匙&#13;<br> 麻油少許</fontstyle></spanclass></fontstyle></spanclass></p><p><br> &#13;<br> <center> <spanclass><fontstyle>做法：  </fontstyle></spanclass></center> </p><p><spanclass><fontstyle>奇異果牛奶凍糕  &#13;<br> 奇異果含豐富維他命C，能增進食慾、幫助消化。以一層奶、再加一層透明的大菜及奇異果所組成的凍糕，無論大人或小朋友見到，都會不期然被吸引。凍糕爽口得嚟又帶點腍滑，入口即溶，甜度適中，何止小朋友啱食，女士以之取替蛋糕作為飯後甜品，更Fit體形，有益健康。</fontstyle></spanclass></p><p><spanclass><fontstyle>材料：  &#13;<br> 奇異果2個&#13;<br> 魚膠粉1湯匙&#13;<br> 大菜絲20克&#13;<br> 砂糖適量&#13;<br> 牛奶1杯&#13;<br> 檸汁少許</fontstyle></spanclass></p><p><center> <spanclass><fontstyle>做法：  </fontstyle></spanclass></center> </p><p><spanclass><fontstyle>頌安街市夠平  &#13;<br> 林太是個精明而知慳識儉的太太，買餸必定會到附近的頌安（萬有）街市，貪其就近居所，還有免費邨巴提供往來，林太自然計準時間以邨巴代步，可慳回不少交通費。而頌安（萬有）街市更是邨內以價廉物美見稱，林太認為這裏的蔬菜最抵買，一般市價要$4-$5斤的南瓜，這裏$2有交易，即使較少有的日本南瓜仔，這裏亦很易搵到，而且只是比普通中國南瓜略貴$1斤，同樣相當平。</fontstyle></spanclass></p><p><spanclass><fontstyle>去超市執平貨  &#13;<br> 除了格盡街市至抵價的貨品才買外，精明的林太亦有留意超市走勢，林太話雖然街市內大大個的奇異果只需十元便有四、五個，但質素始終不及超市的來路貨佳，所以寧可到超市買，當然林太會揀當日正值減價至會買。她說平日這種新西蘭奇異果要$2.5一個，現特價$2，有時甚至$1.7便有交易，因為頌安（萬有）街市以平取勝，較少有這種來路奇異果，即使有也較貴，所以林太多數會到超市買。</fontstyle></spanclass></p></body></html>