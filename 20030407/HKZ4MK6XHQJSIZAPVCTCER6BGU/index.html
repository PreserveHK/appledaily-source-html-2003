<html><header><meta charset="utf-8"><title>　　張文光太陽喻李國章 - 李八方</title></header><body><h1>　　張文光太陽喻李國章 - 李八方</h1><p>身兼教協會長嘅張文光好似較少批評佢嘅對手李國章，除咗因為李局長早前畀面親臨教協總部，李國章令佢寫個服字主要係佢好識做，凡事都有商量，有give有take。&#13;<br> 佢重講咗個故事畀八方聽，話說有一日，北風同太陽比賽，睇吓邊個可以令人除下外衣，北風一馬當先猛咁吹，點知愈吹人哋就愈用力攬住件衫，到太陽出台，佢只係發熱，無幾耐啲人就自動除衫。張文光話李國章就好似太陽咁，即如大學人工脫唔脫鈎，由大學自行決定，但係撥款就少咗，你估大學重點可以唔脫呢？&#13;<br> （圖）趁住電腦下載檔案，張文光乘機瞓一陣。張家俊攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>