<html><header><meta charset="utf-8"><title>　　民建聯黑臉白臉玩謝民主黨 - 李八方</title></header><body><h1>　　民建聯黑臉白臉玩謝民主黨 - 李八方</h1><p>一餐鯉魚門海鮮宴，是否足以消弭立法會各黨派嫌隙？七黨聯盟上周末齊齊去鯉魚門食海鮮，為飽受打擊嘅飲食業打氣，不過做騷背後暗湧不斷，民建聯正、副主席曾鈺成同葉國謙，被指夾埋玩「黑臉白臉」。&#13;<br> 事緣民建聯主席曾鈺成當日一早上電台節目，大彈七黨建議嘅紓民困措施唔夠直接，應該加多項一筆過撥款。嗰朝早民主黨嘅李永達揸揸吓車，聽電台播出曾鈺成言論，激到紮紮跳，之後同民主黨幾位巨頭楊森、何俊仁等去到茶樓飲茶，大家愈講愈㷫。&#13;<br> 原來七黨會議上，代表民建聯嘅葉國謙扑低唔少其他黨派嘅解困建議，其中包括曾主席後來上電台講嘅「一筆過撥款」，理由係財赤大過天，凡影響政府解決財赤時間表嘅建議都不可行。阿謙匿埋扮黑臉，曾主席就公開扮白臉，唔怪得佢兩位當日唔去食海鮮啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>