<html><header><meta charset="utf-8"><title>海外試車：<br>本報記者西班牙實地測試<br>新版積架XJ豪氣蓋天</title></header><body><h1>海外試車：<br>本報記者西班牙實地測試<br>新版積架XJ豪氣蓋天</h1><p>自1968年投產至今，已經歷35年歲月嘅英國積架XJ車系，廠方終於決定推出第6代新車款，並於早前響西班牙南部嘅塞維爾（Seville），舉行全球發報會及試車大會。響高達80%嘅積架Fans素求下，新一代XJ仍保留有不少原車嘅神髓，惟響全新鋁合金車架結構下，新車確實精進不少，大有直逼同級德國車之勢。究竟新車有幾正？不如一齊率先嚟睇吓入門版嘅XJ6啦！&#13;<br>特約記者、攝影：馬同德</p><p><spanclass><fontstyle>原車神髓滲有嶄新科技  &#13;<br> 新款XJ車系分有3.0公升V6偈嘅XJ6，以及3.5公升V8同4.2公升V8偈嘅XJ8系列；雖然外形及輪廓跟上一代車款相若，惟車長5024mm嘅短陣版及5149mm長陣版型號，均屬新一代融合太空科技嘅鋁合金車架結構，較原有鋼鑄車體輕出40%外，剛韌性亦較前高出60%㗎！響電鍍鬼面罩、雙圓聚焦車燈、全新低風阻門邊鏡同四輪18吋合金胎軨，以及多盞LED燈組合嘅尾燈配套下，倒予人有不落俗套嘅新鮮感呢！</fontstyle></spanclass></p><p><spanclass><fontstyle>座艙鋪排愈見豪邁  &#13;<br> 整個座艙空間較上一代多出40%為大前提下，前後兩排高級皮椅，更屬重新剪裁配搭，乘坐貼身舒適之餘，重有更強承托感；除備有前後獨立頭枕及三點式安全帶外，重置有大型中央手枕，前排全方位電控組合等。除有超卓嘅隔音效果之餘，配搭上重有高級音響、左右獨立恒溫冷氣、電子導航儀及免提式電話裝置等選擇，氣派同享受程度，均較原有型號過之而無不及㗎！</fontstyle></spanclass></p><p><spanclass><fontstyle>新偈新波箱表現超卓  &#13;<br> 新款XJ系列，有望最先引入香港市場為全新3.0公升V6偈嘅XJ6型號，除性能較原有3.2公升V8偈有改進外，新置ZF6前速自動波箱反應亦見暢順敏捷；再者，倍見輕盈嘅鋁合金車架頗為穩紮之餘，配合上四輪雙搖臂連CATS吸震筒裝置，行車柔韌有力，惟走彎時會有較大傾幅，相信廠方着眼點會係以舒適性為先。然而，四輪加大碼18吋合金胎軨，加上電子DSC及TractionControl同四輪透氣碟連ABS及EBD裝置，均可予人有收放自如嘅功效呢！</fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>同系XJ8設備更豪華  </fontstyle></spanclass></center> </p><p><spanclass><fontstyle>記者試後簡評  &#13;<br> 全新鋁合金製車架結構嘅英式豪華轎車，既保存有一貫XJ車系嘅優美造型之餘，全線V6及V8新引擎匹配新款ZF6前速自動波箱，明顯起跑加速倍見力量，大可媲美同級德國車製作。&#13;<br> &#13;<br> <spanclass><fontstyle>XJ3.5V8小檔案  &#13;<br> 引擎：3555ccV8DOHC；馬力：258ps/6250rpm&#13;<br> 扭力：34.2kgm/4200rpm&#13;<br> 0-100公里：7.6秒；極速：242km/h&#13;<br> 新車售價：約港幣60萬起（未連稅）&#13;<br> 查詢：積架汽車（25200989）&#13;<br> &#13;<br> <spanclass><fontstyle>積架XJ3.0V6規格  &#13;<br> 引擎：2967ccV6DOHC&#13;<br> 馬力：238ps/6800rpm&#13;<br> 扭力：29.9kgm/4100rpm&#13;<br> 傳動：6前速自動波，後輪驅動&#13;<br> 懸掛：（前）雙搖臂&#13;<br> 　　　（後）雙搖臂&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 輪胎：235/50ZR18PirelliP6000Powergy&#13;<br> 尺碼：5149×1799×1314mm（長陣版）&#13;<br> 軸距：2995mm（長陣版）&#13;<br> 車重：1545kg&#13;<br> 0-100公里：8.1秒；極速：233km/h&#13;<br> 平均耗油：10.5L/100km&#13;<br> 新車售價：約港幣48萬起（未連稅）&#13;<br> 查詢：積架汽車（25200989）</fontstyle></spanclass></fontstyle></spanclass></fontstyle></spanclass></p><p>&#13;<br> &#13;<br> &#13;<br> &#13;<br> <center> <spanclass><fontstyle>經典積架XJ車系  </fontstyle></spanclass></center> </p></body></html>