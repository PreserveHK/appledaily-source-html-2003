<html><header><meta charset="utf-8"><title>　　各界響應支持醫護人員 - 李八方</title></header><body><h1>　　各界響應支持醫護人員 - 李八方</h1><p>非典型肺炎來勢洶洶，關心前線醫護人員嘅人士亦愈來愈多。今日有個全版廣告，由二百幾間商業機構同非牟利團體合資刊出，向呢班醫生護士講聲多謝，兼勉勵港人積極向上，多啲關心別人。&#13;<br> 廣告發起機構之一係社聯，其餘以個人名義捐款嘅名人包括范徐麗泰、田北辰、陳智思等。&#13;<br> 中大校友就設立咗「齊關心WECARE」基金，目的係資助威院工作人員，捐款方法如下：&#13;<br> 1.以「香港中文大學」抬頭支票寄「新界香港中文大學　行政事務處處長」，支票背後寫「齊關心」&#13;<br> 2.恒生戶口：293-005005-023&#13;<br> 查詢電話：26097863&#13;<br> 另外，AndyWilliams都要暫時卻步香港，佢嘅演唱會將由四月十二日延後至六月六日，買咗飛嘅歌迷到時可以憑票入場。AndyWilliams話佢一直期待來港演出，今次係接受勸喻延期，感到好抱歉，但就深信會對歌迷、工作人員及本人都有好處。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>