<html><header><meta charset="utf-8"><title>灣仔電腦城Summy推介<br>DVD+RW/R再降價係時候入貨</title></header><body><h1>灣仔電腦城Summy推介<br>DVD+RW/R再降價係時候入貨</h1><p>講容量，一隻4.7GB嘅DVD-R頂得住六隻CD-R；講賣價，由幾年前七千幾蚊單倍速減到家陣千幾蚊有交易，難怪腦場近期興起一股燒錄DVD熱潮。灣仔電腦城Summy就推介一款全城最平嘅NEC盒裝DVD+RW/R，燒錄DVD不再係奢侈品。&#13;<br>&#13;<br>記者、攝影：徐影龍</p><p><spanclass><fontstyle>第二代硬碟盒新加LCD  &#13;<br> 外置式硬碟盒X's-DriveII，最大改良地方係加入LCD，雖然並不可翻睇相片資料及檔名，不過就可顯示抄寫狀態、插入之記憶卡種類等。除USB2.0高速傳輸介面外，亦支援市面六大記憶卡制式（xD卡除外），當埋CardReader用都得。若即場同時買埋2.5"硬碟，可以優惠價$630購買20GB容量。</fontstyle></spanclass></p><p><spanclass><fontstyle>NEC盒裝DVD+RW/R繼續熱賣  &#13;<br> 雖然腦場並非得NEC賣千幾蚊咁平，不過有盒有線兼送齊三大軟件就夠晒抵玩。Summy話早排推出時已經好賣得，𠵱家返貨後價錢進一步降低，兼且附送《NEROExpress》、《PowerDVD》及《PowerDirector》三大FullVer.實用軟件，令好多原本只買CD-R/W嘅用家，都寧願花多啲錢買DVD-RW。</fontstyle></spanclass></p><p><spanclass><fontstyle>華碩底板支援DualChannelDDR333  &#13;<br> 家陣底板最新賣點，除咗8×AGP及支援IntelP4新技術HyperThreading外，最緊要就係記憶體行DualChannelDDR333，只要插齊兩條同等速度嘅DDR記憶體，DataRate即時倍升。華碩新底板P4SDX有齊上述賣點外，重附送一個5.5"擴充面板，有2個USB、SPIDIF及Audio插頭，十分方便用家。</fontstyle></spanclass></p><p><spanclass><fontstyle>ANAComputerTechnology  &#13;<br> 地址：灣仔電腦城二樓249室&#13;<br> 報價熱線：28938819</fontstyle></spanclass></p></body></html>