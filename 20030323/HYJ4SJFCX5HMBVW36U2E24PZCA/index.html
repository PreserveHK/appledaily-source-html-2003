<html><header><meta charset="utf-8"><title>失聰婦獲傳真機方便溝通</title></header><body><h1>失聰婦獲傳真機方便溝通</h1><p>「𠵱家中心嘅姑娘會將啲重要事寫喺張紙度傳真嚟，睇咗之後我就明白，佢哋會提醒我邊日要睇醫生，幾點會有人上嚟屋企陪我出去，除咗等我預先有準備之外，又唔使姑娘次次都要行幾次上門通知我。」七十八歲雙耳失聰的林婆婆喜形於色說。<br> &#13;<br> <spanclass>患病須提醒覆診 &#13;<br> 大半生從事家庭傭工的她，丈夫病逝多年，退休後靠領取綜援金度日，生活捉襟見肘。數年前，她因患腦膜炎令雙耳失聰，所以每當義工家訪時，均要花時間上門「遞紙仔」才聯絡得上。&#13;<br> 林婆婆患有糖尿病及高血壓，需要定期覆診及服藥，近月，其身體每下愈況，早前，聖雅各福群會「電器贈長者計劃」轉介林婆婆的個案予本報，經報道後，即獲讀者購買一部全新的傳真機予她，助應付生活需要。<br> &#13;<br> <spanclass>歡迎捐贈助長者 &#13;<br> 「呢部傳真機要千幾蚊好貴，咁快有善長仁翁送畀我，梗係好開心；之前有個師傅送嚟，教咗我點樣用，𠵱家我可以靠佢同其他人溝通，真係方便好多。」她連聲感激說。&#13;<br> 蘋果日報慈善基金與聖雅各福群會開展「電器贈長者計劃」，定期募集社會人士捐贈基本的家庭電器，然後轉贈給有需要的長者，當中的電器包括：電視機、雪櫃、洗衣機、電飯煲、電熱水爐，善長可透過捐款助長者購買所需物資。	「電器贈長者」捐款編號：C0759&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></spanclass></p></body></html>