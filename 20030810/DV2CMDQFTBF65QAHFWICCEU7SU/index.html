<html><header><meta charset="utf-8"><title>錯過晚宴淨係睇波唔滿足<br>阿梅、霆鋒君悅留連始終無緣會碧咸</title></header><body><h1>錯過晚宴淨係睇波唔滿足<br>阿梅、霆鋒君悅留連始終無緣會碧咸</h1><p>早前為見偶像碧咸而四圍撲飛的梅艷芳，前晚終得償所願到球場欣賞偶像踢波的英姿。不過，阿梅與契細佬謝霆鋒睇波後仍意猶未盡，拉隊到碧咸下榻的君悅酒店食晚飯，希望有機會與碧咸作近距離接觸，可惜無功而回。</p><p>梅艷芳日前本來成功搜括到三張公益金皇馬慈善晚宴入場券，一心跟偶像碧咸見見面，但其後她被指自薦做晚會表演嘉賓失敗，加上四出撲飛的小fans行徑又遭冷嘲熱諷了一星期，加上得知晚宴上不能跟偶像作近距離接觸及合照，令阿梅以感冒為由臨時缺席晚宴。<br> &#13;<br> <spanclass>忙！ &#13;<br> <spanclass>霆鋒身兼三職兩頭走 &#13;<br> 不過，前晚皇馬與中港聯在香港大球場作賽，阿梅不但毫不避嫌地與一度傳出緋聞的契細佬謝霆鋒結伴捧場，而且欣賞完碧咸在球場上的英姿後，還意猶未盡地與霆鋒和陳奕迅（Eason）等人，往碧咸下榻的灣仔君悅酒店晚膳，希望碰一碰運氣在酒店跟碧咸相見。&#13;<br> 前晚賽事進行期間，阿梅已顯得相當投入及肉緊，除不時跟同行的Eason和蘇永康交頭接耳外，眼見中港聯入球後，更跟在場其他球迷一起拍手尖叫。至於霆鋒更是忙個不亦樂乎，又要睇波，又要影相，不停地在座位和球場之間兩邊走。散場時，因現場人多擠迫，霆鋒又變身契姐阿梅的保鑣，輕擁着她的纖腰離開。</spanclass></spanclass></p><p><spanclass>妙！ &#13;<br> <spanclass>阿梅喜君悅保安嚴密 &#13;<br> 現場所見，阿梅與霆鋒沿途有講有笑，記者追問阿梅對賽果是否滿意時，阿梅即一臉滿足地笑着道：「好滿意。」記者再問霆鋒可有在球場上碰見其舊愛張栢芝時，霆鋒只是微笑未有回應。&#13;<br> 原來，霆鋒與阿梅在球場欣賞完碧咸精湛球技後，仍意猶未盡，齊齊趕往碧咸下榻的君悅酒店咖啡廳晚膳，希望趁碧咸昨日離港前，碰一碰運氣看能否再見碧咸一面。阿梅等人於前晚約十時四十五分抵達酒店，逗留至凌晨十二時半左右才離開，而皇馬球員則於晚上十一時十分返回君悅，阿梅理應可在酒店內多見碧咸一眼。&#13;<br> 不過，阿梅的助手Marianne昨日卻否認她到君悅晚膳是為了見碧咸，Marianne說：「佢哋只係去酒店coffeeshop食飯啫，因為最危險嘅地方就係最安全，明知噚晚有狗仔隊跟，君悅酒店保安最嚴密，啲記者衝唔到入去影相，騷擾唔到佢哋食飯，所以先至揀去嗰度啫。再講，阿梅喺酒店都見唔到碧咸。」<br> &#13;<br> <spanclass>樂！ &#13;<br> <spanclass>唱K盡興飲到腳浮浮 &#13;<br> 而霆鋒與阿梅在酒店分道揚鑣後，便與Eason、徐濠縈和梁漢文等人再到銅鑼灣皇室堡加州紅卡拉ＯＫ耍樂，至凌晨三時許才盡興離開。未知霆鋒是否因高興多喝了幾杯，離開時顯得步履不穩，木無表情，要在旁的Ba叔攙扶。&#13;<br> 此外，劉鑾雄與女伴前晚到球場睇波時，其前度愛將王穎妤亦在球場出現，大劉與王穎妤所坐的位置只相隔約二十個身位，但未見二人打招呼和交談。&#13;<br> 採訪：卓寶花、楊潔雯&#13;<br> 攝影：何國豪、林德雄、仇志德</spanclass></spanclass></spanclass></spanclass></p></body></html>