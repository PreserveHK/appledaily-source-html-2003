<html><header><meta charset="utf-8"><title>今正日之避暑勝地：<br>冰杯特飲Cool到震同Honey啜定兩粒鐘</title></header><body><h1>今正日之避暑勝地：<br>冰杯特飲Cool到震同Honey啜定兩粒鐘</h1><p>攝氏三十度高溫下，拍拖行完街，最好當然係搵個地方坐低過一過冷河，順道來一杯ColdDrink或ColdDish，令全身內內外外都涼浸浸。要坐得舒服、食得獨特，普通茶餐廳、快餐店又點可以滿足你所有的要求？唔知帶女朋友仔去邊度解暑，不如先參考以下的介紹！</p><p><spanclass><fontstyle>野莓甘露夜光杯$42  &#13;<br> 冰杯外形有如雪山，白濛濛嘅冰杯內載住以藍莓、士多啤梨、菠蘿、檸檬汁調製而成嘅雜果汁，同時在果汁內加入新鮮沙田柚肉，品嘗鮮香果汁之餘重可以咬到粒粒果肉，入口勁冰凍又有口感。冰杯可以維持兩個鐘，而且果汁會隨住時間慢慢滲透，令冰杯變色，驟眼看就好似一個夜光杯，飲到最尾，果汁重會變成沙冰，冰涼感覺加倍。</fontstyle></spanclass></p><p><spanclass><fontstyle>意式咖啡忌廉雪糕$28  &#13;<br> Tiramisu味的雪糕係另一款自家炮製嘅雪糕，甜品師傅無加任何芝士，但做出來嘅味道同傳統意大利Tiramisu差不多。入口香濃軟滑，味道與一般雪糕唔同，味道別樹一幟，感覺有點似在食一口會溶喺口嘅Tiramisu一樣。</fontstyle></spanclass></p><p><spanclass><fontstyle>南瓜冰碗雪糕$28  &#13;<br> 除冰杯外，師傅重會自製冰碗，冰碗可以「雪」住嚿雪糕，等客人可以慢慢歎。雪糕是自家製的南瓜雪糕，用新鮮南瓜肉為主，無添加成份，味道偏重於果肉味之餘又較香滑、不太甜，有食完想再食嘅衝動，加上天鵝造型特別，小朋友一定鍾意。</fontstyle></spanclass></p><p><spanclass><fontstyle>每日限量10杯  &#13;<br> 甜品師傅會先將冰粒放入刨冰機內刨成碎冰，然後逐少逐少將冰堆砌成杯形同碗形，由於製作需時，所以每日每款味道都只限賣10杯，售完即止。&#13;<br> &#13;<br> 店名：Mint&#13;<br> 電話：27355887&#13;<br> 地址：尖沙嘴廣東道122-126號地下</fontstyle></spanclass></p><p><spanclass><fontstyle>夏日果汁Crossover  &#13;<br> 潮流興玩Crossover，走中高級路線嘅快餐店can‧teen都在果汁上大玩Crossover，利用唔同生果嘅味道特性左配右搭，調製出多款健康生果特飲，自問係潮友又點可以錯過？&#13;<br> &#13;<br> 店名：can‧teen&#13;<br> 電話：25246792&#13;<br> 地址：中環遮打道太子大廈閣樓M20-M28</fontstyle></spanclass></p><p><spanclass><fontstyle>蜜桃日光浴$20  &#13;<br> 用新鮮蜜桃肉、乳酪、奇異果汁加碎冰打製而成，味道以蜜桃為主，陣陣桃香已叫你一試愛上。乳酪味道雖然唔多覺，但足以令整杯口感變得香滑，啖啖冰涼感覺，叫蜜桃日光浴，似乎有點兒不合襯！</fontstyle></spanclass></p><p><spanclass><fontstyle>紅莓漩渦$20  &#13;<br> 雖然叫紅莓漩渦，但原來唔止得紅莓一種生果咁簡單，由紅莓、西瓜、青檸汁三種唔同味道混合後，得出來嘅結果係有少少紅莓味，少少西瓜味，味道頗特別，值得一試。</fontstyle></spanclass></p><p><spanclass><fontstyle>莓子和風$20  &#13;<br> 要數「莓」力十足，非呢杯莓子和風莫屬，一杯有齊晒藍莓、士多啤梨汁、桑莓汁同橙汁，唔同嘅莓味調和出另一種濃郁莓香，啖啖冰凍果香，一啖已足夠幫你降溫。</fontstyle></spanclass></p><p><spanclass><fontstyle>即叫即製夠新鮮  &#13;<br> 開放式水吧，一目了然，客人買飛後，有專人幫你即刻調製各種飲品，保證新鮮。</fontstyle></spanclass></p><p><spanclass><fontstyle>星級Cafe歎精緻冷盤  &#13;<br> 高溫下胃口大失，唔知食乜好？置身高級Cafe歎住特色冷盤，呢個Idea又如何？為迎接夏日，CafeLandmark推出一系列以海鮮及生果作主導嘅冷盤，再配合各種大廚自家研製嘅開胃汁料，賣相、味道都畀到你陣陣涼意！&#13;<br> &#13;<br> <spanclass><fontstyle>開放式設計坐得自在  &#13;<br> 餐廳開在大型商場內，採用開放式設計，置身其中毫無侷促感，大大張梳化令你坐得自在舒適。&#13;<br> &#13;<br> 店名：CafeLandmark&#13;<br> 電話：25264200&#13;<br> 地址：中環置地廣場1樓</fontstyle></spanclass></fontstyle></spanclass></p><p><spanclass><fontstyle>鮮蝦釀香芒$75  &#13;<br> 以夏日瓜果入饌，配合鮮甜大蝦，材料簡單，但配搭絕不馬虎。蜜瓜、皺皮瓜、蘋果沙律用青瓜薄片重重包圍，沙律醬不多，清怡為主，沙律上鋪上新鮮大蝦，伴以哈蜜瓜、芒果，最後用檸檬汁、芒果汁、蜜糖調製成另一種沙律汁，味道酸香醒胃。</fontstyle></spanclass></p><p><spanclass><fontstyle>涼拌豆腐牛油果沙律$75  &#13;<br> 有涼拌兩個字就知係夏日涼品之選，豆腐、牛油果、沙律菜、番茄粒，每層材料都伴以唔同味道嘅特製沙律汁，一層叠一層，口感、味道「層」出不窮，大廚巧妙咁運用日式天婦羅炸漿作點綴，務求令平平無奇嘅頭腐可以多一種香脆口感。</fontstyle></spanclass></p><p><spanclass><fontstyle>海鮮木瓜船$145  &#13;<br> 今次所選用嘅木瓜仔大有來頭，多汁香甜，屬夏威夷頂級貨，用木瓜充當船，放入各式海鮮如煙三文魚、龍蝦箝、鮮蟹肉、大蝦、帶子等，伴以紅、黃椒絲、生洋葱絲等爽脆配菜。用特製中華沙律汁調味，汁味酸中帶濃厚麻油香，洋葱絲經特別處理後全無辣味，畀人一種與別不同嘅清新感覺。</fontstyle></spanclass></p></body></html>