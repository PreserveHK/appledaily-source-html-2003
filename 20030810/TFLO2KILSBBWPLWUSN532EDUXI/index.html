<html><header><meta charset="utf-8"><title>平治七月銷售成績佳</title></header><body><h1>平治七月銷售成績佳</h1><p>德國平治汽車於日前公布咗七月份嘅銷售成績，若連Smart計算在內，合共售出108,800部新車，較2002年同期嘅105,800部多出3,000部；而頭七個月合共售出717,900部，雖較2002年同期嘅727,300部少9,400部，但響現今較差嘅經濟環境下都算唔錯㗎喇！另外，其中西歐地區（除德國外）、美國及亞太區市場嘅銷量均錄得升幅，分別售出41,800部（升6%）、18,700部（升25.5％）及7,700部（升30%），但響德國本土銷量卻下跌10.6%，只售出37,100部新車。&#13;<br>單以平治各車系計算，七月份共售出96,500部新車，較去年同期上升3%，當中E-Class（下圖）及S-Class仍屬熱賣車款。至於Smart方面，於七月份亦售出12,300部新車，較去年同期嘅11,700部多600部（升5%）；而2003年頭七個月則合共售出72,900部，較去年同期74,200部下跌1.7%。</p></body></html>