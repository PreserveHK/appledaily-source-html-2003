<html><header><meta charset="utf-8"><title>型事偵緝：<br>波鞋街四傑過招論盡潮鞋</title></header><body><h1>型事偵緝：<br>波鞋街四傑過招論盡潮鞋</h1><p>買鞋像極買股票，要睇前景後市才敢落Bid，買對波鞋學問真多！&#13;<br>想知呢期邊對波鞋最有前途，究竟邊對至夠Trend？今個禮拜的波鞋經，小弟走訪波鞋街一帶，誠邀以下四位具江湖地位的潮鞋店老細及店長，現身說法過你兩招！&#13;<br>&#13;<br>記者：陳嘉文　攝影：楊錦文&#13;<br>逢星期二至日出版</p><p><spanclass><fontstyle>Profile:  &#13;<br> 「紐約運動」店長，入行過10年，行內人稱他「羅四」或「四哥」。講到當今潮鞋走勢，佢簡直瞭如指掌，因為「四哥」喺波鞋街有「收風王」之稱。</fontstyle></spanclass></p><p><spanclass><fontstyle>「四哥」語錄：「NB平價5系TN版值得追捧！」  &#13;<br> 「繼日版『五七五』贏了口碑後，接棒作叫『三個五』，賣點一如前作勁玩野外Feel，而襯色方面更改以三隻顏色作配襯，頭炮率先出『鴨屎綠』及『姣婆紫』；第二炮『三個五』再作新元素，就係呢對墨綠Canvas版本，走Retro到極的70's的Outdoor設計。」</fontstyle></spanclass></p><p><spanclass><fontstyle>BackTo95——「蠶蟲仔」Hit硬！灰×紫「蠶蟲仔」$799(a)  &#13;<br> 「祖雲達斯的『蠶蟲仔』純Gimmick得嚟Colour又核突！老實講，唔值得追捧！反之東洋潮舖Atmos版的紫×啡『蠶蟲仔』就幾有睇頭，街價約莫做緊$1,700，都幾貴！要便宜又唔洗頸，首推呢對灰×紫『蠶蟲仔』，選色靚過祖雲達斯版多多聲！」</fontstyle></spanclass></p><p><spanclass><fontstyle>Profile:  &#13;<br> 「優質鞋店」店長P仔，NikeCrossover波鞋專家，近期至愛係AirMax系列。</fontstyle></spanclass></p><p><spanclass><fontstyle>P仔語錄：「Crossover未必一定掂！」  &#13;<br> 「潮流友勿再盲目追捧Crossover作！就算出動塗鴉大師一樣有搵笨作！呢期最睇好不是Crossover波鞋，反而係呢對歐洲Footlocker別注—和風條子的AirMax1及DunkHi，紫色作SellingPoint已勁搶，再襯埋條子設計，有型！」</fontstyle></spanclass></p><p><spanclass><fontstyle>Profile:  &#13;<br> HeadCoach老闆「丹尼」，讀醫的他不行醫反跑去賣波鞋，除了潮鞋有市場外，如此對波鞋的熱誠，更重要。</fontstyle></spanclass></p><p><spanclass><fontstyle>丹尼語錄：「DunkLoProSB有排玩！」  &#13;<br> 「Dunk是傳奇，DunkLoProSB更是潮流界的傳奇，試問邊估到籃球會演變成滑板鞋！99年改為厚鞋舌作設計，化身成為DunkLoProB，惜反應唔理想；其後不斷作改良（採用更專業的ZoomAir鞋墊），並與美國板牌及Pro-skater合作，02命名為DunkLoProSB正式問世，至今出到第4代，依然係市場最受的潮鞋。」</fontstyle></spanclass></p><p><spanclass><fontstyle>紅×黑「剔」DunkLoProSB第4代$1,699(c)  &#13;<br> 「丹尼」話4代將集中火力玩對比強烈的Colour，除圖中黑×紅「剔」版本外，9月份更會推出紫×黃「剔」別注限定版，僅於美國發售，意即有得炒也！</fontstyle></spanclass></p><p><spanclass><fontstyle>Profile:  &#13;<br> 「傳奇波鞋」店長---Prima，老細然哥得力助手，洞悉女潮波鞋市場走勢。</fontstyle></spanclass></p><p><spanclass><fontstyle>Prima語錄：「Wildwood氾濫！Okwahn抬頭！」  &#13;<br> 「近期Wildwood走勢有下滑迹象，怪只怪Nike氾濫地推出新Colour！Wildwood過後，另一對被㗎仔力捧的ACG，係比Wildwood更具Outdoor味道的Okwahn。」</fontstyle></spanclass></p><p><br> &#13;<br> <spanclass><fontstyle>售賣點：  &#13;<br> (a)NewYorkSports(23989613)旺角花園街71號地下&#13;<br> (b)TheBest(27707444)旺角瓊華中心2樓203A舖&#13;<br> (c)HeadCoach(27710163)旺角瓊華中心2樓209舖&#13;<br> (d)Legend(27812845)旺角瓊華中心3樓312舖</fontstyle></spanclass></p></body></html>