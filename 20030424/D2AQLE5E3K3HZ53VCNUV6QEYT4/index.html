<html><header><meta charset="utf-8"><title>潮流Express：<br>Blazer後繼有鞋「訓練者一號」做硬一哥</title></header><body><h1>潮流Express：<br>Blazer後繼有鞋「訓練者一號」做硬一哥</h1><p>近日巧遇旺角新一代水貨天王然哥仔，小弟即時打蛇隨棍上，問佢今個禮拜有乜猛料報先？&#13;<br>「𠵱家重好Hit嘅『悲砂』搏命出新Colour，不過呢個動作好危險，之前有『科時』同Dunk做辦，兩家都係太氾濫而『拉柴』！故估計『悲砂』過埋個暑假分分鐘會埋單！而乘勢上位一定係『訓練者一號』（AirTrainer1）。其實『訓練者一號』會跑出早已有先兆；好似近年Premium系列成功，令Nike亦刻意為佢造勢，首先將佢加入強勁的Premium大家庭，再借勢出SB特別版及裂紋版，擺明要谷佢上神枱！」&#13;<br>記者：陳嘉文&#13;<br>攝影：陳偉強</p><p><b> <spanclass><fontstyle>蛇仔「訓練者一號」炒到$1,399！（a）  </fontstyle></spanclass></b> &#13;<br> 繼「悲砂」後，Nike已點名力捧「訓練者一號」（AirTrainerI）！好似今年的ColourSeries內，大部份系列都有佢份；而剛過去的3月24日，代理正式返蛇仔「訓練者一號」，開盤價$799，即日賣斷！翌日水貨佬即炒到$1,399！&#13;<br> </p><p><spanclass><fontstyle>「訓練者」走勢勁  &#13;<br> 然哥仔話唔少行家見「訓練者一號」勢勇，即「拿拿臨」趕入重貨！大家都返咗唔同Colour嘅「訓練者一號」，當中以蛇仔最潮，但亦係最貴，炒價由$1,099（大Size為主）至$1,399（Size7-10）不等；但講最抵買首選始終係紫×黃，減價$899有交易！（a）</fontstyle></spanclass></p><p><b> <spanclass><fontstyle>舊版「訓練者」$399炒至$1,499（a）  </fontstyle></spanclass></b> &#13;<br> 00年版為灰籃色，當年推出無人問津！鬼咩！嗰陣「科時」一枝獨秀，當年潮流友個個捧「科時」，故年前「訓練者一號」更慘遭拋售，曾以賤價$399活躍於波鞋街一帶。哈！今日谷底反彈，Mark價重貴過蛇仔版，炒至$1,499，咪話唔「揦脷」！</p><p><b> <spanclass><fontstyle>潮流黑馬AirTrainerHuarache  </fontstyle></spanclass></b> &#13;<br> 除「訓練者一號」外，AirTrainerHuarache會係另一頭潮流黑馬。「一切都係多得之前Nike的Escape及90'sHybridConceptPack系列，帶挈了AirTrainerHuarache。後來Huarache更成為今年EscapeII成員，㗎仔雜誌即刻唱好，話佢掂過碌蔗！」</p><p><spanclass><fontstyle>AirTrainerHuarache走勢不俗  &#13;<br> 水貨市場已湧現大量Huarache不同版本，價位由$1,099至$1,499不等。當中正價賣$899的AirTranierHuarache「着草版」（EscapeII），近期水貨已炒到$1,199。（a）</fontstyle></spanclass></p><p><b> <spanclass><fontstyle>一周至潮波鞋情報  </fontstyle></spanclass></b> &#13;<br> 水貨情報員聰少：「Nike終於有HECTIC版！」各$1,699（b）&#13;<br> 聰少話在非典型肺炎下，竟完全影響唔到班波鞋精對買鞋嘅熱情；因為Nike終於有HECTIC版！共有3款，分別為AirForceII、AirTranierSC及AirForceMax；而前二者喺市場已有得賣。</p><p>&#13;<br> &#13;<br> &#13;<br> &#13;<br> &#13;<br> 售賣點：&#13;<br> （a）HotChannel（23844782）旺角瓊華中心3樓311舖&#13;<br> &#13;<br> （b）TheBest（27707444）旺角瓊華中心2樓203A舖&#13;<br> &#13;<br> （c）Misa（23743899）旺角瓊華中心3樓303A舖</p></body></html>