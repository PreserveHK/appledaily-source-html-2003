<html><header><meta charset="utf-8"><title>　　飛哥獻計唔怕長氣 - 李八方</title></header><body><h1>　　飛哥獻計唔怕長氣 - 李八方</h1><p>全國人大港區代表李鵬飛呢輪火氣好猛，皆因見到老董打沙士乜都慢幾拍。&#13;<br> 「如果由我處理，我會好果斷。第一，先封關，中港兩地乜都停，旅遊、探親都停晒佢；第二，每日來港嗰百五人要先隔離十日，冇事先好嚟；第三，要講清楚啲人點染到沙士，我哋要知。」飛哥咁勞氣都冇用啦，老董好似借咗聾耳陳隻耳。&#13;<br> 但飛哥一於冇有怕，講完又講。佢噚晚去董事學會晚宴，又起身講一次，話香港同廣東都係最多人染到沙士嘅地方，冇理由每日重畀十幾二十萬人來來往往，互相傳染，其次胡錦濤話肯幫，就請大陸發證明書畀嗰百五人，證明佢哋冇事。重有我哋有三百幾個醫護人員病咗，咪向中央借人咯。&#13;<br> 老董如果肯咁果斷，香港使乜變成咁。&#13;<br> （圖）飛哥（右）飯前用消毒濕紙巾清潔雙手，身旁嘅鍾逸傑就連面都抹埋。&#13;<br> 韋志滿攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>