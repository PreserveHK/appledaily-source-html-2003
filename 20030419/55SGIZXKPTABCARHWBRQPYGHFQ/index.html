<html><header><meta charset="utf-8"><title>新車速報：<br>100匹福士Polo化身小跑車</title></header><body><h1>新車速報：<br>100匹福士Polo化身小跑車</h1><p>新一代福士Polo車系推出後，外間口碑不俗，皆因佢有同級至齊備又安全嘅裝置同車架結構，惟原先僅得一台75匹嘅1.4公升偈組合，稍嫌力水不足。而新加入嘅100匹Polo新車，響5前速手波配搭下，加上Caractere包圍粉飾一番，今勻就要較一般同級車生色不少喇！&#13;<br>記者、攝影：陳偉林</p><p><spanclass><fontstyle>設備較同級優勝出位  &#13;<br> 呢部三門版車廂兩排雖屬絲絨設計，惟乘坐感覺不俗，既妥貼又舒適，加埋闊落嘅空間感，又豈止一般同級小車可及。然而，Polo另一個至優勝地方，會係佢有齊電窗、電鏡及電天窗之餘，重有恒溫冷氣同6碟CD高級音響，重有防眩目後鏡、雨滴感應水撥及前座四氣袋裝置㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>輸出激增好玩多Fun  &#13;<br> 新車沿用一台1.4公升直4DOHC偈，惟經調校後，輸出激增至100匹，匹配5前速手波操控，起跑加速敏捷有勁，大大提升玩樂性外，原車重有四輪碟煞、ABS連EBD裝置，教人有多一份穩紮嘅安全感呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>換裝包圍耳目一新  &#13;<br> 原有Polo造型嬌俏可人，深得一班年輕用家追捧，而新版加有Caractere度身定做嘅包圍、裙腳、尾定翼連尾泵把整流器，加上原有四輪15吋跑車合金胎軨，看來神氣十足呢！&#13;<br> &#13;<br> <spanclass><fontstyle>度身定做Caractere包圍有瞄頭  &#13;<br> 1.扁長嘅新款鬼面罩，匹配大型氣霸，看來更見惡形惡相。&#13;<br> 2.附有整流器設計嘅尾泵把，別具有跑車氣息。&#13;<br> 3.高置尾定翼連High-mount煞車燈，倍見活力同穩壓性。&#13;<br> 4.車身兩旁嘅裙腳，予人看來更靠貼地面外，同樣亦附有擾流作用。&#13;<br> 合計：$18,000（未連稅）&#13;<br> 註：包括裝工及噴油</fontstyle></spanclass></fontstyle></spanclass></p><p><spanclass><fontstyle>記者試後簡評  &#13;<br> 雖然廠方至今仍未落實高性能PoloGTi推出與否，惟新加入嘅100匹三門Polo新車，明顯有更強輸出及爆炸性反應，較原有75匹型號有出眾玩樂味道，可惜手波配搭未能應付普羅車迷需要。&#13;<br> &#13;<br> <spanclass><fontstyle>福士Polo1.4三門版規格  &#13;<br> 引擎：1390cc直4DOHC&#13;<br> 馬力：100ps/6000rpm&#13;<br> 扭力：12.9kgm/4400rpm&#13;<br> 傳動：5前速手波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/55R15FirestoneFirehawk700&#13;<br> 尺碼：3897×1650×1465mm&#13;<br> 軸距：2460mm；車重：1115kg起&#13;<br> 0-100公里：約10.7秒；極速：188km/h&#13;<br> 新車售價：$139,000（標準版）&#13;<br> 車輛提供：合泰汽車（28828938）&#13;<br> 車身包圍查詢：TWAutosport（21420001）</fontstyle></spanclass></fontstyle></spanclass></p></body></html>