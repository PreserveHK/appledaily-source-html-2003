<html><header><meta charset="utf-8"><title>車壇資訊：<br>紐約國際車展2003概念實用樣樣有</title></header><body><h1>車壇資訊：<br>紐約國際車展2003概念實用樣樣有</h1><p>剛舉行嘅美國紐約國際車展2003會場內，有多款新車展出，並備受在場車迷注視，當中又以佳士拿300C概念車至為吸引；不如𠵱家一齊嚟先睹為快，睇吓部份於會場展出嘅新車啦！</p><p><spanclass><fontstyle>三菱Galant  &#13;<br> 雖然日本廠方未有公布新款三菱Galant嘅推出日期，但廠方則於車展會場上，率先展出全新美版Galant車系；新車不但擁有全新造型及家族式鬼面罩外，就連軸距亦有所增多，故此車廂空間更見闊落。然而，新車將有一台2.4公升MIVEC偈（160匹），以及3.8公升V6偈（馬力230匹）供選擇，以切合不同用家需要呢。</fontstyle></spanclass></p><p><spanclass><fontstyle>佳士拿300C概念至上  &#13;<br> 於車展會場上展出嘅佳士拿300C概念車，可謂惹來不少車迷嘅注視目光，皆因新車造型獨特外，襯以四輪20吋輪胎配搭，一份高性能跑車韻味油然而生，就連車廂布局亦見有一定吸引力；然而，廠方特別為其安排有一台5.7公升HEMIV8偈作動力核心，動力輸出充裕，附以一套5前速自動波箱，性能表現絕對毋庸置疑。</fontstyle></spanclass></p></body></html>