<html><header><meta charset="utf-8"><title>　　李家妯娌大比拼 - 李八方</title></header><body><h1>　　李家妯娌大比拼 - 李八方</h1><p>中大噚日頒榮譽法學博士學位畀李國章，李家上下三代人齊齊捧場，包括上一代嘅李老太、李福兆、李國章胞兄李國寶夫婦，亦有下一代嘅李民橋等。&#13;<br> 李家坐喺嘉賓席第一排，寶Baby位太太潘金翠（潘廸生之姊）身穿毛毛領外套，相當搶眼。唔知李太係咪唔習慣咁早起身，喺李國章獲頒博士學位時已經不斷放蚊，後來真係忍唔住，到余光中攞學位時，索性去搵周公，不斷釣魚。&#13;<br> 但坐喺另一邊嘅李國章太太就相當精神，佢早排發現患上癌症，𠵱家重康復當中，但就由頭撐到落尾，一啲疲態都冇。呢兩位妯娌嘅表現真係天淵之別。&#13;<br> 程志遠攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>