<html><header><meta charset="utf-8"><title>涉北上召妓斷送一段情<br>吳啟華、羅泳嫻分手</title></header><body><h1>涉北上召妓斷送一段情<br>吳啟華、羅泳嫻分手</h1><p>吳啟華早前被指北上尋歡後，身為女友的羅泳嫻曾力撐他，不過她昨日向外表示與吳啟華已分手，雖然羅泳嫻自言再見亦是朋友，但當問到尋歡是否分手導火線時，她說：「呢個問題我唔會答你。」</p><p>吳啟華十月被雜誌拍得於北京尋歡，公然帶女子返回下榻的飯店度春宵，並遭酒店保安拒諸門外。當時與吳啟華拍拖年多的無綫女藝員羅泳嫻得知男友尋歡一事後，力撐男方及表示絕對相信對方，羅泳嫻以一句「我唔回應已經係保護一個人嘅最好方法」來否認兩人分手傳聞。<br> &#13;<br> <spanclass>「單身都好開心」 &#13;<br> 事隔兩個月，羅泳嫻昨日於將軍澳電視廣播城出席無綫新劇《鴨寮下的金蛋》拜神儀式，被問到與男友吳啟華的感情，她終於承認兩人已分手。對於是否與吳啟華尋歡有關，她則說：「呢個問題我唔會答你！」&#13;<br> 但羅泳嫻自言兩人再見亦是朋友，她說：「我哋喺上個月十九號已經分手，大家喺好和平嘅氣氛之下分開，所以唔好亂諗，我哋主要係性格不合同溝通上有問題。𠵱家單身我都好開心，重多咗好多朋友陪我。」<br> &#13;<br> <spanclass>「係一個好經歷」 &#13;<br> 羅泳嫻昨日看來心情甚佳，對着鏡頭亦不時笑笑口，問到她分手時吳啟華可有挽留，她說：「大家喺電話度好順其自然咁，傾開呢個念頭。目前都唔覺得可惜，今次係一個好好嘅經歷。」&#13;<br> 雖然兩人正式分開，但羅泳嫻仍維護這位前度男友，她說：「我唔想影響到佢，佢今日嘅成績係好辛苦咁捱番嚟。」對於近日分手情侶流行公開情信，羅泳嫻笑說：「我都即刻洗晒啲留言！」&#13;<br> 採訪：王崇穎　攝影：陳偉權</spanclass></spanclass></p></body></html>