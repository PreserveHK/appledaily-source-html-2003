<html><header><meta charset="utf-8"><title>年尾送大禮 - 陳也</title></header><body><h1>年尾送大禮 - 陳也</h1><p>有團體告誡市民，消費過度影響大，勸人不要作無謂支出。聖誕新年臨近，就算無購物狂的正常人，可能也會手痕，大破慳囊。禮多人不怪，只要你不像中亞國家吉爾吉斯總統阿卡耶夫那樣大頭蝦，出訪挪威時，將兩頭只有十三周大的國寶Taigan狗仔送給主人家，就不會出事。挪威國王與首相大概都是與狗有仇，一早講明不要這份厚禮，待見到兩頭全球只有一百隻的瀕危絕種黑狗，再三推辭。小狗只好待在海關，隔離三個月，再等其他人收養。從相片看，兩頭小Taigan可憐兮兮，不明白挪威大公們何以拒狗千里。送狗給狗癡朋友，應該不會撞板。如果送禮給李國章局長，最好還是送他電子手帳遊戲機，讓他玩鑽石game玩到自我感覺over！在立法會上安樂死！&#13;<br> 送給前民建聯主席曾鈺成金漆幾罐，夠晒應景。送他鐵票，有賄選之嫌。但兄弟們靜雞雞送去佢屋企，等佢將選票攤開來，像洗牌般數個飽，輸了當贏，你話幾過癮！&#13;<br> 送鄔維庸甚麼？本來你想慳番，但最後決定送他一碌棍，在BoxingDay應節連卜幾棍，幫佢痛快地失憶。&#13;<br> 送何志平的高科技好多，為防他再替香港求到凡事不吉下下簽，未等新年到，速速將他送上神舟六號吧！&#13;<br> 送董特首頭等機票，每周請佢上北京述職六天，2007年前，免得過都唔好返香港！</p></body></html>