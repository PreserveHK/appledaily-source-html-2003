<html><header><meta charset="utf-8"><title>AtomicKitten西門町亂舞<br>病貓Natasha聞𠝹仔醒晒</title></header><body><h1>AtomicKitten西門町亂舞<br>病貓Natasha聞𠝹仔醒晒</h1><p>英國女子組合AtomicKitten，早排應承嚟《維港巨星滙》順便到亞洲宣傳，最後因為成員Natasha病到七彩而甩底。不過Natasha休息咗個幾月，𠵱家鬼打都冇咁精神，前兩日重同埋Jenny同Liz去咗台灣宣傳新碟。&#13;<br> 英國傳媒早前話Natasha瘦過碌竹，傳佢患上產後抑鬱症，今次Natasha喺台灣否認呢個傳聞，重話自己一啲病都冇。前日Natasha去西門町101表演時，重拉埋Jenny同Liz大爆自己嘅𠝹仔心得，話佢有病都冇人信。<br> &#13;<br> <spanclass>主動追男仔 &#13;<br> Natasha話自己曾經錯愛，同Westlife個前保鑣FranCosgrave分手，但係佢𠵱家同AtomicKitten嘅舞蹈員GavinHatcher熱戀，而且重係主動搭訕追返嚟。而Jenny就表示同DJDomThrupp訂咗婚，佢話追男仔最緊要主動，兩年前佢喺酒吧見到未婚夫第一句已經同佢講：「我哋第時一定會結婚，我好鍾意你！」&#13;<br> 講到佢哋三個之中，最怕羞嘅係Liz，佢話自從七個月前同Blue嘅LeeRyan分手，感情一直冇着落，因為佢由細到大都係等運到，難怪重係孤家寡人。</spanclass></p></body></html>