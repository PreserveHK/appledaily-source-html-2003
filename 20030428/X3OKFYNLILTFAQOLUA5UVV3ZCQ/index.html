<html><header><meta charset="utf-8"><title>消費BestBuy：<br>雨季必備透氣防水風褸</title></header><body><h1>消費BestBuy：<br>雨季必備透氣防水風褸</h1><p>夏天雨季來臨，行山玩戶外活動最怕就係遇到失驚無神落大雨，如果遇上打大風就更論盡，喺呢個時候，可以幫到你嘅就只有能夠擋風擋雨嘅風褸，加上強勁透氣及多變嘅新功能，無論幾惡劣嘅環境，都實行同你風雨同路。&#13;<br>&#13;<br>記者：馬慶武　攝影：黃子偉&#13;<br>逢星期一至三刊出</p><p><spanclass><fontstyle>運動型風褸通風更爽  &#13;<br> 功能上無專業戶外用款式咁全面，最明顯係防水能力無咁好，但換嚟嘅則係更通風更適合炎夏穿着，就算着住做劇烈運動都唔會太熱，當然亦好啱喺擁有強勁冷氣嘅辦公室着啦！</fontstyle></spanclass></p><p><spanclass><fontstyle>OnRicky：Columbia黃色風褸$799及功能短褲$399（a）&#13;<br> OnCoco：Columbia橙色風褸$1,399及喇叭形功能褲$499（a）  &#13;<br> Outdoor功能型嘅風褸，配上勁鮮勁搶嘅顏色最入型入格，再加埋防水嘅功能褲，幾惡劣嘅天氣都唔怕。</fontstyle></spanclass></p><p><spanclass><fontstyle>雙面設計$490（c）  &#13;<br> 特別之處係買一件風褸可以當兩件着，一面淺藍一面深藍，設計上亦有少許分別，不過防水功能麻麻，比較適合去街襯衫或打波前後擋吓風。</fontstyle></spanclass></p><p><spanclass><fontstyle>輕薄短身$590（c）  &#13;<br> 質料勁薄勁軟，背部有透氣網口，透氣度極高，專為作跑步之用，加上風褸前面較短身，着住嚟跑步絕對唔會加重負擔。</fontstyle></spanclass></p><p><spanclass><fontstyle>晚間專用$490（c）  &#13;<br> 基本風褸外形設計一樣，只是褸身前後都印有反光物料做的圖案，增加晚間在馬路跑步時的安全性。</fontstyle></spanclass></p><p><spanclass><fontstyle>功能型風褸防水透氣  &#13;<br> Outdoor款式嘅風褸，每件都採用勁透氣及防水的專業物料，連縫線位都唔會滲水，落雨唔使濕身之餘重夠晒爽，而且多才多藝，摺埋變袋又得、除低對袖變背心都得，雨季玩戶外活動，點可以唔帶番件傍身。</fontstyle></spanclass></p><p><spanclass><fontstyle>薄身可變袋$299（a）  &#13;<br> 用上較薄身嘅質料，夠晒輕便，重可以摺埋變身細袋仔，最啱放喺背囊，做足準備安心郊遊。</fontstyle></spanclass></p><p><spanclass><fontstyle>擋雨透氣功能最勁$2,195（b）  &#13;<br> 用上Gore-TexXCR質料，比普通Gore-Tex的透氣度還要高上25%。除咗防水透氣外，最犀利係佢頂帽嘅頂部及頸後都設有索帶，可調校至最Fit尺碼，帽邊更內藏金屬線，可屈曲至最佳形狀，加埋帽頂嘅特別坑紋，可把雨水導流至兩邊，滂沱大雨都應付自如。</fontstyle></spanclass></p><p><spanclass><fontstyle>MountainMarathon系列$1,495（b）  &#13;<br> karrimor嘅MountainMarathon系列，專業用途唔使多講，輕型得嚟感覺上質料較薄，亦設有可用索繩調校的帽以備不時之需，着嚟跑山一流。</fontstyle></spanclass></p><p><spanclass><fontstyle>隨時變背心$1,399（a）  &#13;<br> 炎炎夏日，唔落雨唔打風時着風褸的確係幾熱，但係呢件可以隨時甩袖嘅風褸就唔同喇，熱嘅時候只需要拉開拉鏈，除低隻袖，即刻將風褸變成背心，有型又通爽。</fontstyle></spanclass></p><p><spanclass><fontstyle>腋下設拉鏈$1,299（a）  &#13;<br> 全件風褸所有拉鏈都係防水設計，褸腳有索繩可收緊，更有效防風。而兩邊腋下亦各有拉鏈一條，可以在炎熱天氣下唞唞氣。</fontstyle></spanclass></p><p><spanclass><fontstyle>防水功能褲對抗風雨  &#13;<br> 真正要準備應付惡劣天氣，一件風褸絕對未夠，遇到大雨上身唔濕下身濕晒一樣無用，所以最好配上一條防水功能褲，襯成一套確保可以全身而退。</fontstyle></spanclass></p><p><spanclass><fontstyle>Teflon功能短褲$455（b）  &#13;<br> 用上Teflon作質料，跣水能力極佳，而且好易清潔，可以放心坐在山邊泥路上休息。</fontstyle></spanclass></p><p><spanclass><fontstyle>長短兩用功能褲$545（b）  &#13;<br> 腳管設有拉鏈，可以因應不同環境，隨時長褲變短褲。雖然用料防水功能不太強，但勝在夠透氣，而且弄濕後好快會乾。</fontstyle></spanclass></p><p><center> <spanclass><fontstyle>用家揀風褸功能最緊要  </fontstyle></spanclass></center> </p><p><br> &#13;<br> <spanclass><fontstyle>售賣點  &#13;<br> &#13;<br> （a）ColumbiaSportswearCompany&#13;<br> 地址：尖沙嘴栢麗大道G35號舖（23762816）&#13;<br> &#13;<br> （b）karrimorshop&#13;<br> 地址：旺角煙廠街1-3號地下E舖（27707216）&#13;<br> &#13;<br> （c）adidas專門店&#13;<br> 地址：尖沙嘴海港城2202店（27306685）</fontstyle></spanclass></p></body></html>