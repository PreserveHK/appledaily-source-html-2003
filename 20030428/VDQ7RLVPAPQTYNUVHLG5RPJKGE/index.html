<html><header><meta charset="utf-8"><title>潮流Express：<br>親民NB428激似貴族HECTIC580</title></header><body><h1>潮流Express：<br>親民NB428激似貴族HECTIC580</h1><p>純小弟推敲，㗎仔製作的HECTIC「唔發零」（580）屬貴族波鞋，單是原定價格也要$1,100；炒價更狼死！MarketPrice由最平$1,880至最貴$2,499都有，作價非常唔大眾化。波鞋市場最緊要講點定位，而平民NB「死易發」（428）就係食正嫌HECTIC「唔發零」貴又想食潮流嘅客仔，賣相雖然冇貴族咁Bulky，但勝在那個雞乸咁大隻NBTag，夠晒有OldSkoolFeel！且價位親民！&#13;<br>記者：陳嘉文&#13;<br>攝影：林栢鈞</p><p><b> <spanclass><fontstyle>HECTIC×MITA×NBMT「唔發零」第4代  </fontstyle></spanclass></b> &#13;<br> 唔少潮流友話冇晒3代襯色靚絕的OutdoorFeel，不過HECTIC版出到4代點都要搞搞新「花臣」；姑勿論好咗定差咗，HECTIC個大名始終夠潮兼值錢，呢對鞋日本原價為15,800日圓（約港幣$1,100），落入水貨店即時升值一倍，你都咪話唔誇！&#13;<br> 市場作價由$1,880至$2,499</p><p><spanclass><fontstyle>「死易發」跟HECTIC玩「姣婆藍」！  &#13;<br> 凡哥話近日波鞋界有暗湧，已坐正第一把交椅有Nike的「訓練者一號」（AirTrainer1），但另一邊廂，一眾80~90's死剩種有靜靜起革命迹象，好似Reebok對CommitmentLo（與GRUVCrossover）、Puma的SKY（上野波鞋店MITA點名力捧）及Saucony的JazzTrailII（與MITACrossover）等都獲㗎仔追捧。而日版NB「死易發」（同樣80's出品）更絕，擺明車馬搶貴族HECTIC「唔發零」班客，更跟足HECTIC出「姣婆藍」版！</fontstyle></spanclass></p><p><b> <spanclass><fontstyle>「包裝之星」MT「唔發零」TN  </fontstyle></spanclass></b> &#13;<br> 全名曰MT580TN，佢煞食原因唔係因為有鼓手沼澤尚參與，而係㗎仔最叻嗰瓣──玩Gimmick的包裝設計，隨鞋附送TN袋、巨型海報及鼓手沼澤尚CD一大隻。結果對鞋由初出道Mark$1,900，到近期三級跳，跳到$2,880！</p><p><spanclass><fontstyle>杏×藍NB「死易發」明剃「包裝之星」眼眉！  &#13;<br> 哈！唔單止貴族HECTIC版遭殃，連「包裝之星」──MT「唔發零」TN一樣咁大鑊！平民版「死易發」一樣死跟玩杏×藍配搭，問你死未！</fontstyle></spanclass></p><p><spanclass><fontstyle>㗎仔新動作！「三個五」8月登場！  &#13;<br> 繼日版「五七五」贏了口碑後，㗎仔最新力作將會玩「三個五」，賣點當然係玩襯色靚絕的OutdoorFeel啦！不過行貨應該唔返，水貨8月中出貨，估計炒價約$900幾。</fontstyle></spanclass></p><p><spanclass><fontstyle>大橙「千四」ComingBack！  &#13;<br> 凡是NB的「千系」皆是潮流神話，「千三」、「千四」到「二千」，名正言順賣價對對千千聲！當中大部份已停產）最為罕有是圖中的大橙「千四」，香港代理直頭未返過！</fontstyle></spanclass></p><p>售賣點：&#13;<br> （a）巨物集坊（23691628）&#13;<br> 尖沙嘴利時商場地下11號舖&#13;<br> &#13;<br> （b）SOULMATES（82009911）&#13;<br> 尖沙嘴利時商場237號舖</p></body></html>