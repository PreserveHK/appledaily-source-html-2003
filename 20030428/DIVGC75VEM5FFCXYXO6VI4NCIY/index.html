<html><header><meta charset="utf-8"><title>Beyond搞棟篤笑挑戰子華</title></header><body><h1>Beyond搞棟篤笑挑戰子華</h1><p>樂隊Beyond、胡蓓蔚和EO2昨晚到商台出席《饑饉三十》活動，Beyond三子提到籌備演唱會情況，黃家強說：「好順利呀，聽日開都冇問題，到時阿榮（葉世榮）會扮女人，或者棟篤笑，我哋講嘢都幾好笑㗎。」&#13;<br> 黃貫中笑說：「如果我哋搞棟篤笑，黃子華冇得撈呀！」黃家強則說：「又唔好話人冇得撈，挑戰人咪算囉。」&#13;<br> 黃家強透露他們在紅館舉行演唱會時，會在場外舉行展覽會，他說：「個展覽會喺七點開始，開騷就收，我哋會擺番晒啲黑膠碟及播放第一次演唱會嘅片段，重請埋保安看守。」<br> &#13;<br> <spanclass>將推出細碟 &#13;<br> Beyond將會推出一張細碟，其中一首乃黃家駒的遺作，黃貫中說：「呢隻碟我哋自己話晒事，冇人阻頭阻勢！」&#13;<br> 採訪：胡比　攝影：陳偉權</spanclass></p></body></html>