<html><header><meta charset="utf-8"><title>　　林太夾埋細路冧耆英 - 李八方</title></header><body><h1>　　林太夾埋細路冧耆英 - 李八方</h1><p>忤逆仔叫阿媽譚婆婆瞓街行乞，故事實在太令人欷歔。社會福利署署長林鄭月娥早幾日公開講過社署會跟進呢個個案。&#13;<br> 林太噚日出席港台「點蟲蟲－開開心心學飛」宣傳活動，一班小朋友唱咗成首粵曲《鳳閣恩仇未了情》畀一班公公婆婆聽，𠱁得老人家不知幾開心，場面溫馨。林太話，佢嘅新年願望係「一家人相親相愛」。八方心諗，唔知林太係咪重記掛譚婆婆嘅故事，心有戚戚然呢？&#13;<br> （圖）向來含蓄嘅林鄭月娥一見到小朋友就不知幾開心，重笑到見牙唔見眼㖭！&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>