<html><header><meta charset="utf-8"><title>新車速報：<br>豐田LandCruiserPrado2.7TX慳油八人SUV</title></header><body><h1>新車速報：<br>豐田LandCruiserPrado2.7TX慳油八人SUV</h1><p>豐田LandCruiser旗下嘅Prado，其全天候四驅特性一直備受喜好戶外活動嘅用家追捧，而呢部新版Prado不僅有大型SUV嘅八座位優勢，加上一台慳油好力嘅2.7公升偈配搭，便宜出一大截嘅車價，自然要較頂級3.4公升V6偈型號，更見有一份號召力呢！&#13;<br>記者、攝影：陳偉林</p><p><spanclass><fontstyle>八座位組合靈活性高  &#13;<br> 講到車廂鋪排，三排八座位設計重鑲有高級真皮，乘坐貼身舒適之餘，四周重有銀白電鍍裝飾，加埋半皮半桃木軚環組合，亦見搶眼㗎！其中，尾排兩張獨立座椅既可摺起甚至拆走，令尾廂空間變得廣闊外，原廠恒溫冷氣、電子羅盤，重有前後獨立房燈及雙安氣袋等配備，真可謂一應俱全㗎！</fontstyle></spanclass></p><p>&#13;<br> &#13;<br> <spanclass><fontstyle>2.7公升偈稍欠爆炸力  &#13;<br> 呢部新車改用一台2.7公升直4偈外，亦刪減咗原來嘅液氣壓式電子避震裝置，惟實地測試過一套標準懸掛組合，既軟硬適中又見有支持力，觀感依然教人有高評價。惟新偈配搭美中不足嘅地方，會係稍欠一份加速嘅爆炸力，尤幸可以一套反應敏銳嘅4前速自動波，保持引擎轉數加速呢！</fontstyle></spanclass></p><p><spanclass><fontstyle>記者點睇部車  &#13;<br> 向來豐田嘅四驅SUV，都予人有耐用可靠之感，而呢部新版Prado，不僅造型圓渾富時代感，改用一台2.7公升偈既慳油又見動力充裕，但稍欠一份爆炸力，惟車價較頂級3.4公升V6偈便宜出一截，自然倍見有吸引力啦！&#13;<br> &#13;<br> <spanclass><fontstyle>豐田LandCruiserPradoTX規格  &#13;<br> 引擎：2693cc直4DOHC&#13;<br> 馬力：150ps/4800rpm；扭力：24.0kgm/4000rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂；（後）扭力連桿&#13;<br> 制動：（前）透氣碟；（後）碟式（ABS）&#13;<br> 輪胎：265/65R17BridgestoneDuelerH/T&#13;<br> 尺碼：4715×1875×1870mm&#13;<br> 軸距：2790mm；車重：1920kg&#13;<br> 平均耗油：8.5km/L&#13;<br> 新車售價：$369,000&#13;<br> 車輛提供：富利堡汽車（23330747）</fontstyle></spanclass></fontstyle></spanclass></p></body></html>