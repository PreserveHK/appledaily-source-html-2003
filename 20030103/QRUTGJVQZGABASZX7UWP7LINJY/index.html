<html><header><meta charset="utf-8"><title>稱因節目太長　並無政治因素<br>無線剪黃貫中反封口片段</title></header><body><h1>稱因節目太長　並無政治因素<br>無線剪黃貫中反封口片段</h1><p>【本報訊】曾發表反對《基本法》二十三條立法宣言的搖滾樂隊Beyond成員黃貫中，前晚在商業電台舉行的《叱咤樂壇流行榜頒獎典禮》中，在台上再高呼反對「一切封住我哋把口的條約」，但他這番言論卻在無綫電視播映《叱咤》時，慘被「金鉸剪」剪掉。<br> &#13;<br> <spanclass>商台網上節目重溫 &#13;<br> 無綫與黃貫中均說事件與政治無關，但一貫反對二十三條的導演張堅庭則表示「希望睇全面嘅嘢」。&#13;<br> 黃貫中前晚在《叱咤》中奪得「叱咤樂壇唱作人金獎」。當他唱完《PlayItLoud》一曲後，便在台上激昂地說：「其實我哋每個人都應該有自己嘅空間，去講我哋自己嘅心底話，我反對所有一切去封我哋把口嘅條約，我諗你哋知我講乜嘢，強烈反對！我唔講嗰個字啦，大家心照啦！」觀眾隨即向黃貫中報以狂熱吶喊及如雷掌聲。&#13;<br> 同晚，無綫由晚上十時開始播出整個《叱咤》頒獎禮，至二時十分完結，其間因播放新聞而中斷。&#13;<br> 在長達三個多小時的頒獎禮中，無綫在凌晨時分才播出黃貫中得獎的片段，但他反對封口條約的一番言論，卻被刪剪得一乾二淨，反而楊千嬅奪女歌手金獎，在台上講足近十分鐘卻照樣播放。而商台在網上下載的節目重溫，則播足原裝版本，黃貫中的一段話也有收錄其中。&#13;<br> 不過，無綫前晚播出《叱咤》，事實上亦刪剪不少內容，就連大會司儀林海峰在台上向已故歌手羅文所說出的一番感人悼詞，也一樣被刪剪；而部份歌手唱歌的片段亦有被刪。</spanclass></p><p><spanclass>張堅庭希望全面睇 &#13;<br> 本報昨致電負責播出《叱咤》節目的無綫監製陳家倫，問他黃貫中言論被刪剪是否因話題敏感？&#13;<br> 陳家倫透過電話回應：「呢樣同政治完全無關，因為成晚嘅節目太長，Over咗（超時），所以先cut咗啫，每個歌手講嘢都有剪啲，千嬅嗰part都有cut㗎。」&#13;<br> 黃貫中昨日亦在電話中回應：「我都有睇番無綫播《叱咤》個節目，唔止我俾人cut，其他歌手都cut咗好多，我咪算cut得少囉，我相信電視台唔會有政治立場，純粹係節目時間表嘅問題啫。」&#13;<br> 另一位反對二十三條的導演張堅庭，對無綫刪剪黃貫中言論一事，身在上海的他昨日透過長途電話說：「每個傳媒都有自己嘅態度，作為群眾梗係希望睇全面嘅嘢啦。」</spanclass></p></body></html>