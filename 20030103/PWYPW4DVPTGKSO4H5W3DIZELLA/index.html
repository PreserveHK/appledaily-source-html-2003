<html><header><meta charset="utf-8"><title>山頂當禮堂St.BoneBone幼稚園開學喇</title></header><body><h1>山頂當禮堂St.BoneBone幼稚園開學喇</h1><p>03年的元旦日早上，氣溫12度，很多人還在高床軟枕、享受假期的時候，一間幼稚園偏偏選中這天開學，在山頂舉行開學起步儀式，選出校監、校長、校花等代表。而我卻吃着西北風見證它的誕生，還犧牲四頁筆記替學生撿屎！&#13;<br>記者：黃潔蓮&#13;<br>攝影：楊錦文、陳盛臣</p><p>說的正是「St.BoneBone」狗狗幼稚園的開學日，6隻臘腸、4隻曲架、3隻貴婦狗、兩隻迷你牧羊犬、金毛尋回犬、歌基、阿富汗犬、積羅素犬、拉薩犬、松鼠狗等共21隻狗（4隻因事請假不能出席）浩浩蕩蕩的由山頂出發行大運，到達山頂大草坪野餐兼選出各正副班長，同時由各家長投票選出校花校草。</p><p><spanclass><fontstyle>即場慶祝開Party  &#13;<br> 適逢當日還是臘腸狗Robby與PK的2歲生日，各家長與學生順道為牠們慶祝生日，還一起分享美味的蛋糕。</fontstyle></spanclass></p><p><spanclass><fontstyle>人強狗壯  &#13;<br> 學校裏大家最有興趣的還是校花校草，於是來個即場投票，選出第一屆校花校草，結果由晶晶與Martin各以11票高票數當選。&#13;<br> &#13;<br> <b> 校花晶晶</b> &#13;<br> 我今年4歲（迷你牧羊犬）雖然我曾被人遺棄在愛護動物協會，但係亦無損我的美麗高貴，白色的頸毛好似Fur一樣咁靚！</fontstyle></spanclass></p><p><b> 校草Martin</b> &#13;<br> 我係全校最年輕嘅學生，只得7歲，歌基犬，青春無敵已經贏晒啦！我腳仔短短，好鬼Cute㗎！媽咪Mandy好錫我，養了我之後特登搬出來住，契媽特登買車接送我出入，我心情靚，自然個樣都靚啲啦！</p><p><b> 校長Ann</b> &#13;<br> Ann是兩隻迷你牧羊狗「副班長」Baby（右）和「首屆校花」晶晶的主人，由於兩犬得獎，順理成章成為首任校長。</p><p><b> 校監婆婆</b> &#13;<br> 婆婆德高望重的校監一職當然非她莫屬。最緊要還是她三個臘腸孫(Robby、Abu和Penne)經常搗蛋，為免常犯校規被趕出校，做校監便可「使橫手」，保住三個孫的學籍。</p><p><spanclass><fontstyle>最高大威與最迷你學生  &#13;<br> <b> 主人阿儀</b> &#13;<br> 忌廉(松鼠狗)只得3磅左右，而Ten重達66磅，是牠的22倍。忌廉還是眾多同學中最老的一個，今年已經10歲！&#13;<br> </fontstyle></spanclass></p><p><b> 校工</b> &#13;<br> 由於「世伯」（約瑟爹利）的爸爸不方便照顧牠，所以便寄居在校舍內，牠可以說是駐校校工。性格溫馴，你肯抱牠幫牠梳毛就會聽你話。</p><p><spanclass><fontstyle>臘腸阿飛3兄弟  &#13;<br> Robby是學校小霸王中的大哥，每當牠有行動，例如咬人、吠人，Abu和Penne必定第一時間「增援」。可是由於牠是學校創辦人鴨仔的愛犬，雖然紀律不良，仍未被趕出校。</fontstyle></spanclass></p><p><spanclass><fontstyle>天才表演  &#13;<br> 在這樣高興的日子，當然少不得一些餘興節目，就是由學生們表演幾招耍家本領。&#13;<br> &#13;<br> <b> 第一招：請請</b> &#13;<br> Zoey(貴婦狗)：農曆新年雖未到，但先同大家拜個早年：恭喜發財！</fontstyle></spanclass></p><p><b> 第二招：耍盲雞</b> &#13;<br> Spring(積羅素)：我最叻執飛碟，無論媽咪掟到幾遠、用頂帽笠住我個頭，我都搵得番個飛碟出嚟！</p><p><b> 第三招：彈彈跳</b> &#13;<br> Bibi(貴婦狗)：我彈跳力驚人，每日練習幾百次，都係為咗想主人抱抱咋！</p><p><b> 第四招：扮暖水袋</b> &#13;<br> Souffle(貴婦狗)：我最叻扮暖水袋，躲入主人件衫裏面，佢暖我又暖，又唔使自己行得咁辛苦。</p><p><spanclass><fontstyle>校規：路要拾遺？  &#13;<br> 1.不可「翻噱」同學，應適當照顧異性&#13;<br> 2.閹咗嘅，不可𠝹仔/女&#13;<br> 3.無意傷害同學，應即道歉&#13;<br> 4.不說粗口、辱罵同學&#13;<br> 5.所有活動均要準時出席&#13;<br> 6.不可攜帶「街外」食品回校食用&#13;<br> 7.不准隨意喧嘩&#13;<br> 8.只可明食，不可偷食&#13;<br> 9.臘腸犬、歌基犬及巴薩亨犬不可自行上落樓梯&#13;<br> </fontstyle></spanclass></p><p>10.學生應保持儀表整潔&#13;<br> 11.拾到同學遺下東西，應立即據為己有&#13;<br> 12.不可在LazyBone即校內舉腳射尿&#13;<br> 13.聽到師長叫「No」，應停止一切活動&#13;<br> 14.學生請事假，家長或監護人應使用手冊向校方說明理由，如未經告假而缺席者，作曠課論</p><p><spanclass><fontstyle>三色校服  &#13;<br> 校服三種顏色代表三個社，黃社是體形最小的狗穿，藍社是中型狗仔穿，灰色則是大型狗穿。在背脊還會熨上學生的名字，以作識別。穿校服都很講技巧，就由Bailey充當模特兒，為我們示範如何穿校服！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>學校簡介  &#13;<br> St.BoneBone幼稚園其實是懶女人俱樂部旗下全資附屬機構，校址是在店舖內，負責人之一Bibiana說，她們由最初售賣女士精品到狗仔精品，後來由一班熟客與會員的推動下，成立了幼稚園，給一群愛犬之人聚聚會。雖然是幼稚園，其實學生不用上課，只是出席學校不定期舉辦活動，和遵從「食玩便瞓」的校訓，基本上已是一個好學生。&#13;<br> &#13;<br> 入學資格：家長在LazyBone內購物滿$500即成為會員，會員的子女(狗隻)即自動成為St.BoneBone幼稚園的學生。&#13;<br> &#13;<br> 懶女人俱樂部暨&#13;<br> St.BoneBoneKindergarten&#13;<br> 校址：銅鑼灣駱克道489號2樓&#13;<br> 電話：25755773&#13;<br> 時間：星期一至六下午1時至晚上9時半，星期日及公眾假期下午2時半至晚上9時半</fontstyle></spanclass></p></body></html>