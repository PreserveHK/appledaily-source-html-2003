<html><header><meta charset="utf-8"><title>一味窩輪：炒電盈輪要速戰速決</title></header><body><h1>一味窩輪：炒電盈輪要速戰速決</h1><p>港股03年第1個交易日，再升44點。去年跌幅最大嘅藍籌係8號仔電盈，昨日最醒嘅又係佢，收1.29元，升6仙，有啲「知恥近乎勇」嘅味道。&#13;<br> 結果窩輪龍虎榜上面，10大之中有5件係電盈Call輪，升幅由13%至23%。先幾日電盈回落之時，啲輪冇跟貼碌低，所以昨日彈升幅度唔算大，冇離譜到。&#13;<br> 4件電盈Call輪成交唔算細，若然繼續睇好正股，心思思想博Call輪，比較實際嘅買9639，溢價26.4%的確幾高吓，不過大多數電盈Call輪都係價外輪，溢價自然較高。無論炒邊隻輪，最緊要速戰速決。<br> &#13;<br> <spanclass>中移動熱門Call輪溢價縮 &#13;<br> 電盈以外嘅電訊股，都隻隻造好，中移動（941）收18.70元，升15仙。但兩隻例牌熱門的Call輪9532同9526，1件微跌，1件冇升，理由係夠鐘時限愈來愈近，溢價收縮。而另一隻中移動Call輪9528則由4.6仙升上5.2仙，升幅13%，隻輪3月初到期，溢價15.1%，槓桿率36倍，行使價21元，隻輪博唔過。&#13;<br> 和黃（013）有電訊股「質地」，亦微升10仙，隻和黃Call輪9518收21.7仙，有1成進帳。&#13;<br> 隻輪下月24日到期，溢價5.9%，槓桿率22.5倍，昨日升突咗，高追冇着數。&#13;<br> 章盛</spanclass></p></body></html>