<html><header><meta charset="utf-8"><title>羅素扮船長扮上癮</title></header><body><h1>羅素扮船長扮上癮</h1><p>奧斯卡影帝羅素卻爾（RussellCrowe，右）自從返咗澳洲休息之後，近排都唔係成日聽到佢嘅新聞，原來佢除咗攬住女友丹妮爾（DanielleSpencer）梳乎之外，亦有時間做吓其他運動，噚日佢就喺悉尼參加帆船比賽。戴上黑色cap帽嘅羅素，喺起程前同啲船員好認真咁商量策略，可能佢喺新片《MasterandCommander》入面扮船長扮上癮啩！</p></body></html>