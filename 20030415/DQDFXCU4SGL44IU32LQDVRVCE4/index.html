<html><header><meta charset="utf-8"><title>新車速報：<br>新版歐寶Vectra好玩又夠豪</title></header><body><h1>新車速報：<br>新版歐寶Vectra好玩又夠豪</h1><p>唔少德國歐寶（Opel）Fans期待已久嘅新款Vectra車系，終於正式踏足香港喇！打頭陣會係一部配備2.2公升直4Ecotec新偈嘅Vectra2.2Elegance型號，響前衞有個性嘅賣相之下，車廂鋪排亦見一絲不苟，兼且設備又齊全，加上一套5前速半自動波帶出嘅操控性，響一眾德國同級車款中，表現亦見不遑多讓㗎！&#13;<br>記者：陳偉林&#13;<br>攝影：陳偉強&#13;<br>ImageGirl：Clara</p><p><spanclass><fontstyle>造型有個性又獨特  &#13;<br> 向來給人有反傳統個性盡現嘅德國歐寶汽車，今回響新款Vectra身上落墨也不輕；全新造型予人前衞富個性外，渾然一體嘅Bi-Xenon頭燈及霧燈配搭，響粗豪嘅鬼面罩配襯下，更顯得有多一份粗豪氣度。再者，四輪17吋跑車合金胎軨，又有齊前後泊車感應裝置，單係裝配經已跟一眾同級車款全沒有半點遜色㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>座艙講究設備齊  &#13;<br> 可能係主打車款關係，座艙鋪排好講究，兩排高級皮椅貼身富承托力外，一雙前座重備有全方位電控，駕駛席另追加有記憶裝置。而後排之間可直通尾廂之餘，尾排椅背重可以完全收摺，以便騰出更大空間擺放較長物件呢！再者，設備配搭除電窗、電鏡及電天窗外，佢重有左右獨立恒溫冷氣連高級CD音響，還有免提式電話、尾門及玻璃嘅遮陽擋、前後獨立房燈同前後共8個安全氣袋連充氣簾幕㗎！</fontstyle></spanclass></p><p><spanclass><fontstyle>2.2公升Ecotec偈表現平均  &#13;<br> 新車以一台2.2公升直4DOHC偈作主打，內輔Ecotec設計之餘，重有一套新加入嘅5前速半自動波裝置，給引擎每個段速表現平均暢順外，重有多一份手波車嘅快感。其次，車架明顯較上一代有強化結構之餘，重有唔錯嘅隔音效果。前輪柱式獨立後輪新裝四連桿懸掛設計，帶出高循迹性外，行車走彎柔韌有力，加埋電子ESP、CBC主動裝置，以及四輪碟煞跟ABS連EBD系統，響高速行車時重可予人有收放自如感呢！</fontstyle></spanclass></p><p><spanclass><fontstyle>記者試完車後覺得點？  &#13;<br> 早前我哋車版曾遠赴德國報道及測試嘅新一代歐寶Vectra車系，今回以一台新加入嘅2.2公升直4Ecotec偈為香港版主打，較一般2.0公升型號好力，又較2.5或3.0公升偈配搭慳油，加上一套5前速半自動波，以及設備出眾嘅車廂組合，既好玩又見豪華，自然有一定吸引力。&#13;<br> &#13;<br> <spanclass><fontstyle>靚女Clara又點睇部車？  &#13;<br> 新車賣相獨特，其中以一對炯炯有神嘅大燈至出色；車廂空間既寬闊，而兩排皮椅亦見有貼服舒適感；既有前排電控座椅又有免提電話裝置等設備，享受愜意。</fontstyle></spanclass></fontstyle></spanclass></p><p><spanclass><fontstyle>歐寶Vectra2.2Elegance規格  &#13;<br> 引擎：2198cc直4DOHC&#13;<br> 馬力：147ps/5600rpm&#13;<br> 扭力：20.7kgm/4000rpm&#13;<br> 傳動：5前速半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟（後）碟式（ABS）&#13;<br> 輪胎：215/50R17GoodyearEagleNCT5&#13;<br> 尺碼：4596×1798×1460mm&#13;<br> 軸距：2700mm；車重：1435kg&#13;<br> 0-100公里：10.8秒&#13;<br> 極速：210km/h&#13;<br> 平均耗油：9.4L/100km&#13;<br> 新車售價：$268,000&#13;<br> 車輛提供：福方汽車（29888080）</fontstyle></spanclass></p><p><spanclass><fontstyle>同場加映：辣版Vectra3.2GTS  &#13;<br> 今趟搶先到埗嘅新款歐寶Vectra車系，除主打嘅Vectra2.2Elegance（左邊）之外，重有一身原廠包圍，並裝有一台至勁3.2公升V6偈嘅Vectra3.2GTS（右邊）掀背房跑車（馬力211匹），匹配一套5前速半自動波箱，由0至100公里亦不過8.0秒呢！據知呢部Vectra3.2GTS不過賣34萬8千，有興趣嘅Fans，就記得留意我哋遲吓嘅直擊報道喇！</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>奧迪A41.8TMultitronic  &#13;<br> 引擎：1781cc直4DOHCTurbo&#13;<br> 馬力：164ps/5700rpm&#13;<br> 扭力：23.0kgm/1950-4700rpm&#13;<br> 尺碼：4548×1772×1428mm&#13;<br> 軸距：2650mm；車重：1415kg&#13;<br> 新車售價：$358,000&#13;<br> 查詢：合迪汽車（25281862）&#13;<br> 簡評：一款時尚又動靜兼備嘅豪華轎車，既有出眾操控性，車廂設備亦見應有盡有。</fontstyle></spanclass></fontstyle></spanclass></p><p><spanclass><fontstyle>寶馬320iA  &#13;<br> 引擎：2171cc直6DOHC&#13;<br> 馬力：170ps/6100rpm&#13;<br> 扭力：21.4kgm/3500rpm&#13;<br> 尺碼：4470×1740×1415mm&#13;<br> 軸距：2725mm；車重：1380kg起&#13;<br> 新車售價：$374,936&#13;<br> 查詢：寶馬香港（27145271）&#13;<br> 簡評：一款帶有房跑車個性嘅豪華轎車，一台2.2公升直6偈輸出強勁外，車廂配搭亦見一絲不苟，亦為時下受追捧熱賣車之一。</fontstyle></spanclass></p></body></html>