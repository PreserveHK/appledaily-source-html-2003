<html><header><meta charset="utf-8"><title>勁重200磅口腫面腫　產前憂鬱<br>翁為德美國剖腹產孖仔</title></header><body><h1>勁重200磅口腫面腫　產前憂鬱<br>翁為德美國剖腹產孖仔</h1><p>名模翁為德上月二十四日在美誕下一雙孿生兒子，她昨日接受電台訪問時表示，懷孕期間體重最高峯重達二百磅兼口腫面腫，現已減至一百五十磅，很想回港重踏天橋。</p><p>名模翁為德（Wanda）與丈夫鄒兆龍一向恩愛，她早前更放棄香港的模特兒事業，與在美國發展演藝事業的丈夫一起生活。在港時Wanda曾說過想在羊年添丁，而上月二十四日她終得償所願，在美國剖腹誕下孿生兒子，昨日她越洋接受電台訪問時，大談初為人母的喜悅。&#13;<br> Wanda的長子重六磅半，取名昊嶲，英文名字是Kian，幼子重六磅十五安士，取名昊熹，英文名是Kaden。她謂生產時，丈夫、父母及胞兄都在身旁陪伴，懷孕時體重更暴升至二百磅，Wanda說：「我原本重一百二十八磅，除咗重成七十磅之外，重口腫面腫㖭。知道咗肚裏面係孖胎之後，一度重有產前抑鬱症，好多嘢擔心，成日諗住唔知點湊兩個BB。」<br> &#13;<br> <spanclass>三句鐘餵一次奶 &#13;<br> 訪問中，Wanda還表示現在體重已回落至一百五十磅，問她是否刻意減磅準備回港再做模特兒？她說：「我𠵱家要湊兩個BB，每三個鐘頭就要餵奶，剩番啲時間就要洗奶樽。好在老公佢好體貼，除咗幫手湊BB外，重每日負責買餸㖭，好彩老公喺美國發展，佢加入咗演藝人工會，我呢次生BB就因為工會買咗保險，所以由檢查到生都係用咗一千蚊美金（約七千八百港元）咋。」<br> &#13;<br> <spanclass>「生女等下次啦」 &#13;<br> Wanda表示本來很想生女，她說：「因為BB女啲衫靚啲嘛，當我知道係孖胎後，就希望最好係龍鳳胎，一次過搞掂嘛。𠵱家兩個都係仔，等下次啦。」問她會否返港重踏天橋？她說：「我都好想呀，不過𠵱家最緊要收身先啦。」</spanclass></spanclass></p></body></html>