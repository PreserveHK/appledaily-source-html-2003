<html><header><meta charset="utf-8"><title>住家Fun：<br>今期流行DIY自製麥嘜家族型到上身</title></header><body><h1>住家Fun：<br>今期流行DIY自製麥嘜家族型到上身</h1><p>近排人人都黐家，在家發呆搵事做，搞到今期乜都玩DIY。讀Fashion的Joey要等到月尾先至再「開學」，曉得揸針穿線做吓手作仔，自然唔會浪費一身好武功，今次做布公仔就更加Easy，跟住呢本麥嘜工具書內的步驟，就可以做到呢隻勁多人捧的「本地豬」同埋佢班朋友，重有唔同程度嘅有型方法將公仔掛上身，係今期必學的DIY！&#13;<br>&#13;<br>記者：招佩珊　攝影：陳陶鈞　ImageGirl：Joey</p><p>Joey可不是麥嘜麥兜Fans，但看見這本教大家做布公仔的工具書，亦大叫：「好得意」，無他，書內教做的布公仔，是由小朋友到大人都捧場嘅麥嘜、麥兜、菇時及阿輝。書內有齊各種基本針步、紙樣及清楚列明各個縫紉步驟，只要跟住做，就算DIY新丁也能30分鐘搞掂！何況，做齊麥嘜等主角所需的布料亦已配好，毋須為買齊不同顏色的布料而費神，夠晒方便。</p><p><spanclass><fontstyle>麥嘜縫縫縫書連布料  &#13;<br> 就算是新手唔使怕要自己左度右度，只要照住紙樣同書內的指示逐步做，不消30分鐘就可似做到隻麥兜，睇完Joey做公仔的過程，就知道其實有幾容易。</fontstyle></spanclass></p><p>自備材料：針線、繡花線、大頭針、鉸剪、棉花、過底紙、白膠漿</p><p><b> 店舖資料</b> &#13;<br> （a）	春田花花幼稚園&#13;<br> 地址：灣仔活道24號地下&#13;<br> 電話：28915211&#13;<br> &#13;<br> （b）	黃巴士專門店&#13;<br> 地址：杏花邨地鐵站杏花新城G20舖&#13;<br> 電話：25059230</p><p><spanclass><fontstyle>麥嘜縫縫縫麥兜的一天  &#13;<br> 這是麥嘜縫紉工具書的第二集，今次麥兜是主角，除了教你做隻肥豬仔外，更可以跟住本書學做泳裝、睡衣、校服等唔同衫畀麥兜換，估唔到連豬仔都好似少女們勁煲的大眼妹公仔Blythe咁，玩埋換衫仔。&#13;<br> &#13;<br> <spanclass><fontstyle>型女示範7大「型」法  &#13;<br> 係香港專業教育學院讀Fashion嘅Joey潮流觸覺相當敏銳，搵佢示範做公仔之餘，順道問佢除了作擺設之外，隻公仔重有乜用途，佢諗咗唔使二十秒，就隨手示範7個型到震的用法，想型，就要偷師！</fontstyle></spanclass></fontstyle></spanclass></p></body></html>