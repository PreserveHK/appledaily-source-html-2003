<html><header><meta charset="utf-8"><title>　　肺炎製造親子機會<br>　　郭炳江捉棋輸畀個仔 - 李八方</title></header><body><h1>　　肺炎製造親子機會<br>　　郭炳江捉棋輸畀個仔 - 李八方</h1><p>非典型肺炎肆虐，學校提早放復活節假期，學生哥唔使返學，亦唔准出街玩，要成日留喺屋企，新鴻基地產副主席郭炳江噚日同八方講，凡事應該從好方面諗，今次正好製造機會，令一家人更融洽。&#13;<br> 佢話近排同太太傾偈都多咗，又可以趁機教個仔捉象棋。「我唔教佢『鋤弟』，淨係教佢象棋。我讓佢一隻車。」雖然「老竇」讓「單車」，但初初學象棋嘅郭家公子，依然有輸無贏。郭炳江話：「我晚晚同佢捉幾盤棋，多數都係我贏。佢輸得多就發𤷪，咪搵一、兩盤輸番畀佢囉。」<br> &#13;<br> <spanclass>郭老太巡視商場 &#13;<br> 郭炳江又話，呢次肺炎事件，大家都上咗寶貴一課：「呢個教訓對我哋都好大，意識上知道生命嘅寶貴、社會嘅和諧相當重要，唔好再去批評任何一個人或政府，其實，我哋份內其實有好多嘢可以做。」&#13;<br> 全力抗炎係新地現時首要任務，據郭炳江講，就連郭老太亦身體力行，上周日同郭炳聯到新地旗下商場了解商戶情況，亦為商戶打打氣：「你知我媽媽都係高危人士，但佢都親自落商場巡視。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>