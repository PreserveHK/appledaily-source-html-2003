<html><header><meta charset="utf-8"><title>XBOX聖誕集激Show請你打機食蛋糕</title></header><body><h1>XBOX聖誕集激Show請你打機食蛋糕</h1><p>呢個星期好戲連場，除咗亞洲遊戲展2003外，XBOX更搶先喺今日（23號）一連3日，喺時代廣場舉行「聖誕集激Show」，並且設立50個試玩台，讓Game迷親身試玩超過150款XBOX遊戲。另外，重頭戲XBOXLive亦會現身，可供連線上網同世界好手作賽。打機都不忘做善事，只要捐出$10，就可以試玩《PGR2》一局，讓各位過一個充滿愛心嘅聖誕節。而喺12月24號平安夜晚，當然唔少得聖誕節高潮嘅倒數，屆時一大班XBOX機迷一齊CountDown，熾熱氣氛肯定爆晒燈。&#13;<br> 除打機做善事外，《蘋果》讀者只要到場出示當日嘅《蘋果日報》（即12月23、24、25日），更可免費額外獲得朱古力蛋糕一件，不過數量有限，而且每人每日只限攞一件，手快有手慢冇㗎喇！&#13;<br> 記者：許福合&#13;<br> &#13;<br> 開放時間：&#13;<br> 12月23日上午11時至午夜12時&#13;<br> 12月24日上午11時至凌晨12時30分&#13;<br> 12月25日上午11時至晚上10時&#13;<br> &#13;<br> XBOXHK&#13;<br> 香港客戶服務專線：800964215&#13;<br> 網址：<ahref http:>www.xbox.com/hk </ahref></p></body></html>