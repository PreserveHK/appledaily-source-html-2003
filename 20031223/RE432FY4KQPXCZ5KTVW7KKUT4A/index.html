<html><header><meta charset="utf-8"><title>OL平安夜大變身放工即變PartyLook</title></header><body><h1>OL平安夜大變身放工即變PartyLook</h1><p>平安夜、聖誕夜，又係女士們爭妍鬥麗的時候。但扮靚最傷腦筋，尤其24號平安夜，OL日頭要返工，放工後時間無多就要變PartyLook。其實要靚唔代表一定要花時間，只要學曉扮靚小技巧，返工前做好準備，1小時內變身話咁易。學曉一招半式，隨時舉一反三，不論聖誕或除夕，變身靚女同樣話咁易！&#13;<br>記者：梁珮瑜&#13;<br>攝影：黃子偉&#13;<br>模特兒：AlicePang@StarzPeople&#13;<br>化妝：DeborahVaughan&#13;<br>髮型：EdmondLeung@Tete</p><p><spanclass><fontstyle>15分鐘日妝變電眼晚妝  &#13;<br> <spanclass><fontstyle>Day—上班簡約OL妝  &#13;<br> 日間化妝應以簡約自然為主，化妝師Deborah教路，OL日妝重點可放在嘴唇，「用較深色的唇膏，效果會較Warm，帶有行政人員的感覺。」</fontstyle></spanclass></fontstyle></spanclass></p><p><spanclass><fontstyle>日妝貼士：  &#13;<br> 打底：早上用的粉底是重要一環，打好個底，晚上轉妝更容易，Party前輕輕補吓粉就掂！早上建議用水份較高的濕粉打底，然後撲上碎粉定妝。出街隨身帶備有碎粉效果的粉餅，如MaxFactor或SK-II的盒裝水份粉底，或Biotherm液體粉底，有需要時在T-zone位置輕拍補粉便可。</fontstyle></spanclass></p><p>眼唇着色：日妝的着色點除了較深的唇色，眼部化妝亦係重點。「日間化妝毋須用眼影，搽上濃密的睫毛液便可，令晚上加色轉妝更方便。」&#13;<br> &#13;<br> 用防水睫毛液會更持久，維持到晚上亦無問題。Lancome聲稱可增長防水睫毛液。$180&#13;<br> shuuemura深紅色ROUGE4光澤滋潤唇膏#165。$160</p><p><spanclass><fontstyle>Night—派對迷人晚妝  &#13;<br> Party晚妝重點在眼部，而且轉妝簡單快捷，在日妝上加色便可！&#13;<br> </fontstyle></spanclass></p><p><spanclass><fontstyle>晚妝貼士：  &#13;<br> 眼影：顏色需配合衣着，用手指平均上色。塗眼影後，再在眼影上用手指塗上閃爍的EyeGloss，快靚正。&#13;<br> 胭脂：秋冬化妝潮流唔強調胭脂部份，淡淡一層便可。&#13;<br> 唇：唇色要自然及淺色，卸下日間的淺紅唇色，塗上淡淡的淺紛紅唇彩，加添少女味便可。&#13;<br> &#13;<br> a.Laneige三色眼影盒，紫色＃45。$190&#13;<br> b.Lancome閃爍ColorFouseCream，可作Eyegloss。$140&#13;<br> c.Laneige閃爍唇彩＃231。$130</fontstyle></spanclass></p><p><spanclass><fontstyle>星級化妝師  &#13;<br> Deborah是多位明星的御用化妝師，合作明星包括李彩樺、張燊悅、何韻詩、Cookies及方力申等。Deborah建議OL的派對晚妝唔好太濃，自然而搶眼才是青春化妝的重點。</fontstyle></spanclass></p><p><spanclass><fontstyle>青春曲髮30分鐘搞掂  &#13;<br> 女生去派對，Set行個頭好老餅，而其實簡約的派對頭同樣搶鏡，自己DIY都好易。髮型師Edmond示範青春曲髮，高貴又有型格，不妨自己動手一試。</fontstyle></spanclass></p><p><spanclass><fontstyle>髮型師貼士：  &#13;<br> 1.可早上出門前預先夾曲頭髮，晚上變身更快手，30分鐘搞掂。&#13;<br> &#13;<br> 2.毋須全部頭髮都夾上頭頂成髻，做成些少凌亂，感覺較Young。&#13;<br> &#13;<br> 3.可加一、兩束顏色駁髮，增加髮型層次感。深色衫可加紅或白色的駁髮，而淺色衫可考慮粉紅、粉藍或黃等顏色。</fontstyle></spanclass></p><p><spanclass><fontstyle>星級髮型師  &#13;<br> Edmond在髮界有五年經驗，現於Privatei的星級髮廊Tete擔任LeadingStylist，捧場客有DJ李國能及Juno等。唔玩DIY，想搵Edmond幫你整個靚頭，不妨趁早預約。髮型設計Set頭$500，駁髮每束$80。&#13;<br> &#13;<br> Tete（29150011）&#13;<br> 地址：銅鑼灣怡東酒店1樓Pro2</fontstyle></spanclass></p><p><spanclass><fontstyle>由頭靚到落腳租$1,000晚裝  &#13;<br> 髮型化妝靚到絕，但無一件搶眼靚晚裝又點得！租衫選擇多又唔使煩。由頭靚到落腳，放工去舖頭換件衫就掂，約埋朋友一齊租重有聖誕特惠價！&#13;<br> &#13;<br> cocoon（25772122）&#13;<br> 地址：銅鑼灣百德新街59-65號2樓B室</fontstyle></spanclass></p><p>查詢：&#13;<br> Biotherm（29722334）	&#13;<br> Lancome（29713784）&#13;<br> Laneige（28082353）	&#13;<br> shuuemura（29713784）</p></body></html>