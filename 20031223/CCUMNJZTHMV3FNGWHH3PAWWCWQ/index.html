<html><header><meta charset="utf-8"><title>辭下屆演協會長　冬至冇做節<br>梅艷芳病情反覆一度入院</title></header><body><h1>辭下屆演協會長　冬至冇做節<br>梅艷芳病情反覆一度入院</h1><p>前晚傳出梅艷芳突然入院，昨日冬至亦未見她與梅媽敍天倫，更有記者目睹有人送果籃到養和醫院給阿梅，令人對阿梅的病情加倍擔憂。而演藝人協會昨日舉行大會，會長阿梅因病缺席，會員林建明透露阿梅已表明不會再做演協下任會長。</p><p>備受子宮頸癌困擾的梅艷芳月前舉行完演唱會後，再到日本拍廣告，原本她返港後要到內地拍攝張藝謀執導的電影《十面埋伏》，但遲遲未出發，直至前日，阿梅被傳病情反覆，需再度入養和醫院醫治。而演藝人協會在昨日冬至進行選舉，身為會長的阿梅未見出席，亦不見她與梅媽吃晚飯做節，難免令人對其病情感到擔憂。&#13;<br> <br> <spanclass>蛛絲馬迹 &#13;<br> <spanclass>生果籃送給「梅姐」 &#13;<br> 日前有報道指阿梅因為抗癌療程出現副作用及後遺症，令肝功能受到影響，前晚更有消息指阿梅已入住養和醫院十五樓深切治療病房。雖然其助手Marianne其後矢口否認，醫院職員亦表示沒有阿梅住院的紀錄，但昨日下午五時許，記者前往養和醫院十五樓查看時，剛巧有人拿着一個生果籃，而上面還寫上「梅姐」。&#13;<br> 昨日冬至，記者不但未見阿梅前往梅媽家吃晚飯，亦未見梅媽到阿梅家敍天倫，是以記者致電梅媽問個究竟，但她聽到記者聲音後否認自己是梅媽說：「我唔係！」然後掛斷電話。</spanclass></spanclass></p><p><spanclass>要再檢查 &#13;<br> <spanclass>「肝功能或受影響」 &#13;<br> 記者再致電阿梅助手Marianne了解，她依然否認阿梅入院消息說：「阿梅冇入院，佢做完療程，𠵱家係休息階段。雖然之前佢照Ｘ光嘅時候再見唔到啲乜嘢，但唔代表佢完全好番，醫生話要持續半年至一年照唔到嘢先至算係好番，佢𠵱家一個月至少要檢查身體一次。醫生叫佢休息多啲，𠵱家街外邊啲感冒菌咁勁就唔好出街啦。」&#13;<br> 有指阿梅在抗癌療程中出現副作用，影響肝功能，Marianne表示不清楚：「可能係都唔定，冇check過，遲吓做身體檢查都會check埋。」&#13;<br> Marianne指前晚何韻詩和霆鋒也曾到阿梅家探望，而阿梅徒弟何韻詩昨日在金鐘出席一個活動時說：「我噚晚喺阿梅屋企，我個電話都俾人打爆，錫佢嘅人拜託唔好再猜測，咁會令朋友同歌迷擔心。當初阿梅去日本拍廣告，我都反對，之前醫生都唔主張佢開演唱會。今年聖誕節，我會同阿梅一齊過。」&#13;<br> <br> <spanclass>會員體諒 &#13;<br> <spanclass>「佢唔出席會比較好」 &#13;<br> 此外，演藝人協會昨午在洲際酒店舉行執委投票選舉，以便數周後再選出新一屆會長，昨日出席者包括林建明（大姐明）、張學友、曾志偉、何超儀、曾江、張達明、彭丹和陳欣健等，會長阿梅沒有出現。對於阿梅缺席，大姐明和學友均表示體諒，大姐明說：「大家好明白阿梅要多啲休息，近日天氣轉凍，佢唔出席會比較好。其實我哋一直有跟進阿梅病情，有同佢電話聯絡，而阿梅已經同我哋講咗，話唔會再做下一屆嘅會長，大家都好明白佢要休養。」&#13;<br> 學友則表示明白阿梅目前要養病及好好休息，由於近日他未有跟阿梅聯絡，所以不清楚阿梅是否再度入院。&#13;<br> 採訪：卓美娟、娛樂突發組、蔡如育&#13;<br> 攝影：何國豪</spanclass></spanclass></spanclass></spanclass></p></body></html>