<html><header><meta charset="utf-8"><title>阿Rain赴無錫腳震震</title></header><body><h1>阿Rain赴無錫腳震震</h1><p>李彩樺（阿Rain）、黃宗澤、嘉碧儀和楊婉儀等昨日在將軍澳電視廣播城出席劇集《我師傅係黃飛鴻》開鏡拜神。阿Rain表示下周會隨《我》劇工作人員到內地無錫拍外景，她聽聞當地天氣寒冷，故此急忙購買大量禦寒衣物，她說：「好似話𠵱家係零下天氣，真係好驚去到手騰腳震，今次係我離開香港最耐嘅一次，走之前我會做足準備工夫，重會求一張平安符。」<br> &#13;<br> <spanclass>楊婉儀無暇陪丈夫 &#13;<br> 而楊婉儀婚後第一年跟丈夫過聖誕，但她聖誕當日仍要開工，她說：「真係唔好彩，聖誕、元旦，重有一月我老公生日我都要返內地開工，唔可以陪佢。今日（即昨日）過冬我都要開工，好彩老爺奶奶唔介意，但我都覺得唔好意思。」&#13;<br> 採訪：楊潔雯　攝影：陳烱威</spanclass></p></body></html>