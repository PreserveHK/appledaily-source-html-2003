<html><header><meta charset="utf-8"><title>股壇瀏覽器：長和供奶湊長科</title></header><body><h1>股壇瀏覽器：長和供奶湊長科</h1><p>京滬個人遊噚日正式開始，外管局調高個人帶現鈔出境限額至3.9萬元，加上日股升得係威係勢，港股曾突破11000大關，不過早前減持完國企的外資基金，午市走出嚟質隻滙豐（005），搞到恒指出現高開低收，恒指收10903，倒跌5點，成交142.7億元。&#13;<br> 恒指噚日咁嘅走勢，技術上有見頂迹象。不過e莉莎話，游資咁強勁，呢一次港股升勢唔似係小陽春，唔少芬佬對此亦心中有數，即使證券行尚未調高恒指目標價，但據講有芬佬預料今次升浪要見14000才會見頂。&#13;<br> 長和系終於採取行動，企圖將長江生命科技（8222）湊大。未來3年，長科會向長和系供貨，預計涉資不多於4.13億元，平均每年1.37億元，相對於長科今年中期營業額僅1200萬元而言，是一個相當龐大的數目，長和系此舉，擺明要催谷長科高速增長。&#13;<br> 長科上市後跌破招股價2元，至今都未浮上水面，噚日收報1.79元，升1.7%，成交7620萬元。由於蟹貨在2元水平堆積如山，若要將股價托回2元之上，超人非出重招不可。<br> &#13;<br> <spanclass>零售股炒至Joyce &#13;<br> 近期傳媒將自由行旅客捧到天咁高，重追蹤內地旅客，大肆報道來港掃貨情況。阿虎對以上報道真係好有保留，似乎以偏蓋全，但無論真假，呢種消息已令投資市場氣氛大為改善，特別是零售股受到追捧。&#13;<br> 股民不但追捧賣平貨的零售股，亦追捧名店股，其中Joyce（647）勁升58.33%，收報0.38元，成交達452萬元。Joyce由8月初至今，股價已勁升2.19倍。&#13;<br> 阿　虎</spanclass></p></body></html>