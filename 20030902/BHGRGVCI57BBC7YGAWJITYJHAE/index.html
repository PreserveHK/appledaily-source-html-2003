<html><header><meta charset="utf-8"><title>新車速報：<br>裝身扮型起亞Carens</title></header><body><h1>新車速報：<br>裝身扮型起亞Carens</h1><p>近年備受矚目嘅韓國車，各方面均較前有大躍進，當中MPV及SUV車種，還愈見普及同易為新一代用家所受落；若你肯花點心思的話，重可以包裝出一部獨一無二嘅自家用車㖭！正如呢部新版七座位起亞Carens，造工媲美同級日本車外，車價重便宜出一大截，只要你肯花點心思搵嚟全套包圍配件，裝身後重會令人刮目相看！&#13;<br>記者、攝影：陳偉林</p><p><spanclass><fontstyle>包裝獨一無二有號召力  &#13;<br> 車主Ray買部起亞Carens，貪佢車價便宜又坐得七個人，遺憾賣相較斯文，又缺乏配件裝身。好彩佢有朋友響韓國工作，細問之下原來當地有大量改裝零件，供一班車主自行選配，雖然要向韓國訂Parts較費時，運返嚟重要搵車房幫佢上色同鑲嵌，但諗到可以擁有一部獨一無二嘅Carens座駕，登時悶氣全消啦！然而，Carens裝身後確實判若兩人，樣靚之餘重增添有一份活力呢！</fontstyle></spanclass></p><p><spanclass><fontstyle>真皮座艙講究設備齊  &#13;<br> 唔單止外觀，座艙三排座椅重換裝上真皮鑲嵌，兩旁門壁同軚盤重有同色嘅桃木裝飾，看來豪邁又講究，加上新增嘅大面板高級音響，處身寧靜寬敞嘅車廂內，都可謂享受愜意；而中、後排重可以組合成卧鋪，遇有需要時後排還可以收摺起，令尾廂容量倍增㗎！</fontstyle></spanclass></p><p><spanclass><fontstyle>每公里0.9元慳油好力  &#13;<br> 起亞Carens用上一台1.8公升直4DOHC偈，輸出不過不失，但勝在表現平均有力又慳油，據廠方資料顯示，每公里平均耗油不過0.9元咋！配上一套4前速自動波，轉檔輕鬆利落，而一套歐式懸掛設計，匹配埋新換裝嘅四輪合金胎軨，走彎既見支持力又穩定，重有唔錯嘅對地抓着力呢！</fontstyle></spanclass></p><p><spanclass><fontstyle>Carens變身跑格盡現  </fontstyle></spanclass></p><p><spanclass><fontstyle>記者試後簡評  &#13;<br> 原車包裝較斯文平實，稍欠日本同級車嘅吸引性，惟多加原廠包圍及套件後，令部車變得有活力同富動感呢！&#13;<br> &#13;<br> <spanclass><fontstyle>起亞Carens小檔案  &#13;<br> 引擎：1794cc直4DOHC&#13;<br> 馬力：126ps/6000rpm&#13;<br> 扭力：16.5kgm/4900rpm&#13;<br> 尺碼：4493×1748×1609mm&#13;<br> 軸距：2560mm&#13;<br> 車重：1120kg起&#13;<br> 新車售價：$79,999起（標準版）&#13;<br> 查詢：起亞汽車（28932326）</fontstyle></spanclass></fontstyle></spanclass></p><p><spanclass><fontstyle>同級對手比較  &#13;<br> 本田Stream1.7&#13;<br> 引擎：1668cc直4SOHC&#13;<br> 馬力：130ps/6300rpm&#13;<br> 扭力：15.8kgm/4800rpm&#13;<br> 尺碼：4550×1695×1590mm&#13;<br> 軸距；2720mm&#13;<br> 車重：1350kg&#13;<br> 新車售價：$153,000&#13;<br> 查詢：合群汽車（23802231）&#13;<br> &#13;<br> 簡評：造型時款有型，又豈止一部家庭式MPV咁簡單，車廂設備齊全又見空間闊落。</fontstyle></spanclass></p></body></html>