<html><header><meta charset="utf-8"><title>　　胡經昌搞笑「第一次」 - 李八方</title></header><body><h1>　　胡經昌搞笑「第一次」 - 李八方</h1><p>中央不斷向特區政府「送大禮」，令本地經濟轉好，股市更加生猛番，唔知係咪呢個原因，吸引大陸公司來港上市的推介會，近排又有番。昨日浙江紹興市市長王永昌帶咗二十家紹興市民企來港，觀摩本港金融市場，吸引咗大批投資銀行家去搵生意，港交所副營運總裁霍廣民，同立法會金融服務界議員胡經昌則擔任大會講者。&#13;<br> 既然招呼內地客，推介會當然以普通話進行，話說胡經昌一上台，二話不說，便用普通話同台下嘉賓講，「今次是我第一次用國語演講，但不緊要，因為大家手上已有我的講辭。」至於胡議員的「刨冬瓜」有幾「普通」，八方只可以說，他為大家帶來不少歡樂。好彩大會主持夠體貼，胡議員演講完畢，女主持即刻說，「胡先生雖然是第一次用國語演講，但很不錯，至少我也明白你說甚麼。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>