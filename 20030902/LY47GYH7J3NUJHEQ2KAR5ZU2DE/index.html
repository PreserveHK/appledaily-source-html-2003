<html><header><meta charset="utf-8"><title>一味窩輪：數據一般中遠輪追唔過</title></header><body><h1>一味窩輪：數據一般中遠輪追唔過</h1><p>恒指微跌5點，期指則有21點進帳。大藍籌表現非常參差。最醒神嘅係九倉（004），收19.40元，升6%，結果有兩隻九倉Call輪打入龍虎榜。&#13;<br> 九倉Call輪9638收29仙，飛升47%，明年1月底到期，溢價2%，槓桿率6.7倍。9585十一月到期，收38仙，升41%，負溢價1.1%，槓桿率5.1倍。純粹數據分析，呢對Call輪並唔貴，但正股升得過急，驚住回落拖低埋正股。&#13;<br> 紅籌強勁，中遠（1199）收9.40元，升8%，Call輪9863收1.15元，彈跳45%。隻輪12月夠鐘，溢價8%，槓桿率8.2倍。正股沉悶咗一段時日，應該唔會咁短癮，不過相關Call輪數據唔得靚，除非認為正股升勢繼續好勁，否則都係追唔過。<br> &#13;<br> <spanclass>9604有負溢價 &#13;<br> 中信泰富（267）收16.40元，升40仙，追番先一排失地，估計個勢未完，吼些少Call輪短炒，一係9646，易買賣，一係9604，輕微負溢價，槓桿率亦唔錯，但交投太疏。&#13;<br> 章　盛</spanclass></p></body></html>