<html><header><meta charset="utf-8"><title>數碼影音：<br>Kodak中檔DC改頭換面散發黑色誘惑</title></header><body><h1>數碼影音：<br>Kodak中檔DC改頭換面散發黑色誘惑</h1><p>近期相機界好熱鬧，新機陸續登場，要影得Pro有Canon新數碼單鏡機，入門至中級相機選擇就更多，一向主力推出有趣好玩數碼相機嘅Kodak，剛推出一部EASYSHAREDX4530，全黑機身兼採用500萬像素CCD，更可以配上數碼印相功能，夠唔夠誘惑？&#13;<br>&#13;<br>記者：許福合&#13;<br>攝影：陳盛臣&#13;<br>ImageGirl：Patsy</p><p><b> PROFILE</b> &#13;<br> 感光元件：520萬像素CCD&#13;<br> 變焦：3倍光學及3.3倍數碼&#13;<br> 快門：1/2~1/1,700&#13;<br> ISO：130~200（自動）/140（閃燈）&#13;<br> 記憶媒體：內置32MB、SD/MMC卡&#13;<br> 電源：充電池或2枚AA電芯&#13;<br> 體積：111×66×39mm&#13;<br> 重量：210g&#13;<br> &#13;<br> Kodak&#13;<br> 查詢電話：800901514</p><p><spanclass><fontstyle>HP加入闊屏幕熱潮  &#13;<br> 由PowerBook開始，一眾手提電腦開始興起闊屏幕熱潮，連台灣牌子BenQ都有相關設計。今次輪到HP推出闊屏幕Notebook，15.4”特大視野範圍，同時開啟多個應用軟件都睇得到，尤其欣賞16:9嘅DVD影碟更為出色。新機共兩款型號，詳情可HP瀏覽網頁。記者：徐影龍</fontstyle></spanclass></p><p>Kodak數碼相機一直主打入門級巿場，機身向來都用銀色為主，不過今次推出嘅DX4530像素達到500萬，已可滿足Prosumer用家嘅要求，所以從機身轉用黑色，外觀就予人較專業嘅感覺，亦可見到今次Kodak對DX4530質素甚具信心，要喺中高級相機中爭一席位。&#13;<br> &#13;<br> <spanclass><fontstyle>黑色機身操作容易  &#13;<br> 試用過DX4530後，就知道對像主要係唔識影相，但又要影到靚相嘅人，看似矛盾，但DX4530符合到儍瓜機嘅要求。一般用家揀相機其實好簡單，相片像素愈高愈好，DX4530內置嘅520萬像素CCD，足夠印出20×30吋嘅相片。其次操作容易，從機身上可見按鈕唔多，而且大多數屬專用鍵，新手都唔怕手忙腳亂，容易上手。LCD嘅質素更係抵讚，室內室外睇都咁清楚，始終相機戶外使用較多，要配個靚芒先至好玩。</fontstyle></spanclass></p><p><spanclass><fontstyle>熱昇華印相  &#13;<br> Kodak相機有個特色，可以配合專用嘅PrinterDock，即時就可相片沖印出嚟與朋友分享，這次DX4530都唔例外，可以配合PrinterDock4000，由於使用熱昇華打印技術，打印速度絕對一流，約分半鐘就有靚相睇，質素更非一般打印機可比。除咗可經USB接上電腦印相，頂部更設有專用插頭，只要接上DX4530，就可直接將預先選定嘅相片印出，毋須經過電腦處理，自然方便省時得多。不過PrinterDock4000只能印出4×6吋相片，似乎浪費咗DX4530具備500萬像素。</fontstyle></spanclass></p><p><B> Check！即Print</B> </p><p>抵讚：操作簡單容易，新手短時間即可掌握操作技巧。&#13;<br> 要彈：使用塑膠外殼，加上機身較「肥」，手感欠佳。&#13;<br> &#13;<br> <spanclass><fontstyle>3倍變焦60分鐘短片  &#13;<br> 見到DX4530伸出嘅鏡頭，可估計到遠攝能力應唔弱，光學及數碼變焦就分別達到3倍及3.3倍，拍照時唔使就得咁辛苦。DX4530操作似儍瓜機，預設咗拍攝模式當然唔少得，除咗全自動外，還有動感、夜景、風景及微距模式，拍攝時可放心交畀相機選擇最佳設定。雖然未設有手動模式，若想測試吓自己嘅攝影功力，可使用Menu內長時間曝光功能，獨立設定快門速度(可選擇0.7/1/1.5/2/3/4秒)，可見DX4530亦非普通一部儍瓜機咁簡單。&#13;<br> 動畫拍攝已屬於必備功能，最高可記錄320×240（15fps）影片，同時更可將現場聲音錄下，質素都唔算差，長度可達60分鐘，內置32MB當然唔夠用，最好配張SD或MMC卡。</fontstyle></spanclass></p></body></html>