<html><header><meta charset="utf-8"><title>仲根霞落淚冧Fans</title></header><body><h1>仲根霞落淚冧Fans</h1><p>有時人學識知足真係好緊要嘅，好似啱啱二十一歲生日嘅仲根霞咁，前幾日有二十幾位fans幫佢慶祝生日，佢就即刻開心到喊唔停，又表情多多，重話：「個人愈大，就更加珍惜每一日，我未試過有咁多人同我慶祝生日㗎，今日我一世都唔會忘記！」無論小事大事都識感恩，重𠱁到班fans鬼咁開心，霞妹嘅態度都抵讚嘅！</p></body></html>