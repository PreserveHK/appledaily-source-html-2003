<html><header><meta charset="utf-8"><title>新車速報2：<br>全新寶馬5系現身</title></header><body><h1>新車速報2：<br>全新寶馬5系現身</h1><p><spanclass><fontstyle>寶馬5系簡史&#13;<br>1972年，第一代寶馬5系正式推出，當時只有520及520i四門型號供選擇，其後又推出518、525、528及530等型號，以滿足車迷需求；到1981年，第二代5系隆重登場，新車除改換可有更佳表現嘅制動系統外，其中518及520i型號更改換全新引擎配搭，從而令性能表現更上一層樓。當第三代5系於1988年推出時，引擎組合仍沿用第二代配搭，惟獨原有528型號被全新530型號取代；1992年時，廠方更特別為其推出Touring旅行車版㖭！其後到1995年第四代5系登場，新車除造型變得更富吸引力外，廠方更於2000年左右為其推出Facelifted新版，其中一對全新兼炯炯有神嘅頭燈組合，更令人對其留有深刻印象，直到今年（2003年）被新推出嘅第五代型號取代為止。</fontstyle></spanclass></p><p><spanclass><fontstyle>寶馬資料網上尋  &#13;<br> 如果你覺得睇完今日呢個新款寶馬5系嘅介紹唔多夠喉，想知多啲關於佢嘅資料的話，不妨Click入寶馬廠方嘅官方網頁，內裏有齊各項你想搵嘅資料；若然想買寶馬汽車精品？又可以上香港代理嘅官方網頁睇吓！就連加入車迷會，甚至係幫座駕尋找改裝配件都可以上網搵，真係好方便㗎！而本欄為大家介紹嘅五個網站，都屬車迷熱門瀏覽地方，身為寶馬Fans嘅你又點可以錯過呢！</fontstyle></spanclass></p><p><br> &#13;<br> 香港寶馬車主會&#13;<br> <ahref http:>www.bmwclub.org.hk &#13;<br> &#13;<br> Hamann改裝公司官方網頁&#13;<br> <ahref http:>www.hamann-motorsport.de </ahref></ahref></p><p><spanclass><fontstyle>新款寶馬5系研製花絮  &#13;<br> 今日呈現響大家眼前嘅新款寶馬5系房車，由開發至正式推出市場，已經歷咗一段頗長嘅時間，而且重集合咗一群設計師同埋工作人員嘅心血；不如家陣就一齊嚟睇吓，新款寶馬5系房車嘅研製花絮啦！</fontstyle></spanclass></p><p><spanclass><fontstyle>自動調校轉向幅度更稱心  &#13;<br> 新5系備有全新主動式轉向系統（AFS），以內置可變轉向比率設計，透過電控調節轉向幅度；在慢車轉向尤其響泊車時，極左至極右不過1.7手軚，當車子高速馳騁下，軚盤轉向感覺變重，轉向比率亦給調低，以免有過敏轉向表現。</fontstyle></spanclass></p><p><br> &#13;<br> <spanclass><fontstyle>DynamicDrive強化底盤有高循迹力  &#13;<br> 然而，全新寶馬5系另一個焦點所在，會係新款懸掛設計，除鋁合金製嘅前輪麥花臣支柱，以及後輪多連桿組合外，頂級版重會加入液氣壓式避震，還有一套取材自7系嘅DynamicDrive主動式防傾桿組合。其次，新加入嘅6前速Steptronic半自動波配搭，匹配一台3.0公升直6偈，起跑加速動力源源不絕之餘，轉檔反應亦見利落暢順；最教人驚訝，會係一套主動式轉向（AFS）裝置，慢車轉軚輕微但幅度大，泊車掉頭至為就手容易，而車速超愈130km/h時，軚感會變重而穩定，同時會減低轉向幅度，避免有過敏反應呢！令駕駛者來得更富安全感外，原車重備有DSC連TRC裝置，加上四輪高效能碟煞，以及ABS連DBC組合，明顯快車時會有更強更實在嘅制禦力呢！</fontstyle></spanclass></p><p><spanclass><fontstyle>DynamicDrive幫一把  &#13;<br> 若然你未曾領略過新7系呢套嶄新設備的話，今趟寶馬將呢套主動式防傾桿加諸新5系身上，藉着其橫向加速感應器嘅信息，傳達指令給防傾桿上嘅液壓馬達，經馬達推出相反嘅扭力抗衡車身傾幅度。</fontstyle></spanclass></p><p><center> <spanclass><fontstyle>ActiveSteering駕駛倍輕鬆  </fontstyle></spanclass></center> </p><p><br> &#13;<br> <spanclass><fontstyle>積極纖體強化操控性  &#13;<br> 除咗賣相予人有脫胎換骨嘅觀感外，車身尺碼亦較上一款擴大；其中車長增加咗66mm（達4841mm）、闊度亦加大咗46mm（有1846mm），而高度則提升咗33mm（達1468mm），前後軸距亦有58mm伸延，數值達2888mm，不僅令人看來氣派十足之餘，置身其中嘅乘客，亦能深深體會到寬敞空間所帶來嘅舒適性。惟廠方為強化寶馬汽車素來優良嘅操控傳統，響擴闊車體提升舒適性之餘，亦替新5系大幅減磅，大量用上合金同輕質鋁鋼鑄造車身，而底盤包括前後懸掛結構，亦用上鋁合金製造，令整體車重較前大減55kg，從而令新款530iA淨重量只有1580kg而已。</fontstyle></spanclass></p><p><br> &#13;<br> <center> <spanclass><fontstyle>仿桶形跑車椅全方位電控兼備  </fontstyle></spanclass></center> </p><p><br> &#13;<br> <spanclass><fontstyle>記者試後簡評  &#13;<br> 外形：跟上一代斯文造型可謂截然不同，輪廓帶有新7系嘅影子，惟流暢嘅線條，亦同時滲出一份活力來。&#13;<br> 車廂：簡約嘅表板設計，有易於操作嘅方便，兩排高級皮座以人體工學剪裁，既貼身又舒適，而一對前座更可算係從7系中演化過來，愜意度高。&#13;<br> 操控：嶄新主動式轉向（AFS）系統，好適合穿梭橫街窄巷用，慢車時極左至極右僅1.7手軚。而沿用於新7系嘅DynamicDrive裝置，有助拐彎時減低車身傾幅性，帶來平穩駕駛感覺。</fontstyle></spanclass></p><p>今趟香港實地測試呢部新款寶馬530iA，感覺跟一般高級行政座駕好唔同，皆因新車演繹有高操控力，恍如一部房跑車外，佢重有媲美豪華轎車嘅舒適性同享受；難得車身尺碼有番咁上下，但細彎轉向表現得輕鬆容易，又豈止一般行政座駕可比擬呢！</p><p><spanclass><fontstyle>寶馬530iA規格  &#13;<br> 引擎：2979cc直6DOHC&#13;<br> 馬力：231ps/5900rpm&#13;<br> 扭力：30.6kgm/3500rpm&#13;<br> 傳動：6前速Steptronic半自動波，後輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：275/35R18DunlopSport01DSST&#13;<br> 尺碼：4841×1846×1468mm&#13;<br> 軸距：2888mm；車重：1580kg&#13;<br> 0-100公里：7.1秒；極速：245km/h&#13;<br> 平均耗油：9.9L/100km&#13;<br> 新車售價：約港幣65萬&#13;<br> 車輛提供：寶馬香港（27145271）</fontstyle></spanclass></p><p><spanclass><fontstyle>同級對手比較  </fontstyle></spanclass></p><p><spanclass><fontstyle>引擎：3199ccV6DOHC  &#13;<br> 馬力：224ps/5600rpm&#13;<br> 扭力：32.1kgm/3000-4800rpm&#13;<br> 尺碼：4818×1822×1452mm&#13;<br> 軸距：2854mm；車重：1645kg&#13;<br> 0-100公里：7.7秒；極速：245km/h&#13;<br> 新車售價：$633,844（仁孚行：28957288）&#13;<br> 簡評：自去年正式面世後，便備受各地車迷所追捧，皆因呢款當時得令嘅行政座駕，既有時尚富力感嘅包裝，座艙鋪排同樣具備有時代感；而頂級版更備有液氣壓電子避震，適應性夠全面。</fontstyle></spanclass></p><p><spanclass><fontstyle>奧迪A62.7Bi-turboQuattroS-Line  &#13;<br> 引擎：2671ccV6DOHCBi-turbo&#13;<br> 馬力：250ps/5800rpm&#13;<br> 扭力：35.7kgm/1800-4500rpm&#13;<br> 尺碼：4796×1810×1453mm&#13;<br> 軸距：2759mm；車重：1705kg&#13;<br> 0-100公里：7.4秒；極速：245km/h&#13;<br> 新車售價：$653,049（合迪汽車：21538181）&#13;<br> 簡評：雖然推出已有一段日子，惟前衞外形及包裝，仍教人有不落俗套之感；呢部頂級版講求高性能，快跑出色重有恒式四驅輔助，惟座艙鋪排同設備，卻顯得有點趕不上時代步伐。</fontstyle></spanclass></p></body></html>