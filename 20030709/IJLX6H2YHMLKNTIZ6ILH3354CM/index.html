<html><header><meta charset="utf-8"><title>《魔獸爭霸III：寒冰霸權》來勢洶洶</title></header><body><h1>《魔獸爭霸III：寒冰霸權》來勢洶洶</h1><p>今個星期PC界都係以新Game主導，最厲害都係隻《魔獸爭霸III：寒冰霸權》，好多人都睇好佢勁好賣，須知去年《魔獸爭霸III》係香港全年最好賣英文Game，今次新資料片有一半人追都唔得掂！相信重有一排紅！韓國隻18禁《A3》亦大熱，雖然只係Beta測試片（約$30），旺角好多Game舖都賣到斷貨，相信正式版推出時不得了！&#13;<br>下星期新Game得《TombRaider》，不過小記巡舖時，好多Game迷都話睇過網上資料，冇乜加入新元素，銷情看淡！月尾重頭戲《仙劍奇俠傳3》開始預訂，早訂有CD同典藏詩集送，Fans留意。&#13;<br>&#13;<br>記者：朱崇德</p><p>第1位	魔獸爭霸III：寒冰霸權&#13;<br> 第2位	幻想三國誌&#13;<br> 第3位	王國的興起&#13;<br> 第4位	A3（BetaTest）&#13;<br> 第5位	EntertheMatrix</p></body></html>