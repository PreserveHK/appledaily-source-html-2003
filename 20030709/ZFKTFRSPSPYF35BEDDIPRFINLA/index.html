<html><header><meta charset="utf-8"><title>熱爆AV：<br>嚴選3部4萬有找Plasma</title></header><body><h1>熱爆AV：<br>嚴選3部4萬有找Plasma</h1><p>咸豐年代換部34吋大超平面電視機已經好巴閉，但今日無論搬新屋定影音發燒友，點都會揀番部慳位的Plasma看門口。現時最主流Plasma以42吋居多，加上售價不斷下調，就連Pro精玩開的專業機都係4萬蚊有找，今次就等班專家同用家一齊作專業推介。&#13;<br>&#13;<br>記者：尹珊珊　攝影：林栢鈞&#13;<br>ImageGirl：王穎&#13;<br>逢星期一至三出版</p><p><spanclass><fontstyle>1.光度最強HITACHI  &#13;<br> 型號：「HITACHI」PD42A3000&#13;<br> 亮度：1000cd/m2&#13;<br> 對比度：1000:1&#13;<br> 解像度：1024×1024&#13;<br> 售價：$39,800&#13;<br> （英京影音/電話：23915331）</fontstyle></spanclass></p><p>獨有FC4DIPP數碼影像處理器，ALIS系統、數碼獨立處理暗淡色澤及增新版的MBP彩色濾波片等新技術，不但增強黑色濃度，顯現出豔麗色彩，亦將光度提升至1000cd/m2，成業界最高標準。音效備有SRSWOW超動感音響效果，配合1bitDeltaSigma系統及BBE音質補原系統強化音效，睇大製作音質富現場感，雖早在今年年頭推出，至今仍備受專家同用家吹捧。</p><p><spanclass><fontstyle>專家：日光日白都咁掂  &#13;<br> 英京影音陳先生：「揀Plasma最緊要睇亮度同Resolution，近期呢部HITACHI表現最好，亮度及對比度夠高，就算日光日白，任何角度都顯現出色彩鮮豔、光暗有序的影像，無反光。」</fontstyle></spanclass></p><p><spanclass><fontstyle>用家：免息分期吸引出手  &#13;<br> 上環用家Kevin：「買部Plasma只需3、4萬，𠵱家電器店設免息分期計劃，月供三千幾，無咁吃力。開頭想買Fujitsu，不過要自己配喇叭及TVBox，嫌麻煩，店員推薦這部HITACHI，覺得在同價位中算最抵玩，隨機已齊配件，加上和Fujitsu是子母廠，品質有保證。」</fontstyle></spanclass></p><p><spanclass><fontstyle>實地測試  &#13;<br> 以《怪獸公司》測試，兩部機表現高下立見，上面PD42A3000畫面較為銳利，主角毛毛的每一絲毛髮清晰可見，光暗層次亦較出色。</fontstyle></spanclass></p><p><spanclass><fontstyle>2.韓國LG拍得住大牌機  &#13;<br> 型號：「LG」MT-42-PZ40B&#13;<br> 亮度：750cd/m2&#13;<br> 對比度：1000:1&#13;<br> 解像度：852×480&#13;<br> 售價：$32,800&#13;<br> （送一部價值$4,880的15吋LCD電視）&#13;<br> （PROAUDIO/電話：28771848）</fontstyle></spanclass></p><p>很多人利用Plasma欣賞電視節目，久而久之畫面右上角的電視台Logo就會Burnin在Plasma上，錫機人士簡直心痛死，不過韓國LG這部Plasma就備有「ISMMode」功能，可以防止這種悲劇發生，配合「WhiteWash」功能，亦能消除長久出現的影像。</p><p><spanclass><fontstyle>專家：勝在質高成本低&#13;<br>   &#13;<br> PROAUDIO店舖經理PeterSum：「製造Plasma本身成本同人工都貴，LG自行生產Panel，技術拍得住貴價機，成本拉低，賣價比一般日本機相宜。」</fontstyle></spanclass></p><p><spanclass><fontstyle>實地測試  &#13;<br> 影像質素好與壞，可從暗位或暗場的畫面透視出來，以具有大量暗場的電影《PTU》DVD作測試，夜晚街景的畫面暗位出現層次，輪廓清晰，表現不俗。</fontstyle></spanclass></p><p><spanclass><fontstyle>3.畫面質素高Pioneer  &#13;<br> 型號：「Pioneer」PDP-433MXE&#13;<br> 亮度：1000cd/m2&#13;<br> 對比度：1000:1&#13;<br> 解像度：1024×768&#13;<br> 售價：$39,800&#13;<br> （AVLIFE/電話：27368388）</fontstyle></spanclass></p><p>廣告公司及電視台都用佢做CG動畫，貪佢顏色夠準。Pioneer研創的密封式蜂窩結構，有效擴大螢光範圍，令影像更清晰；又選用全新純色濾光片，減低外來光線的折射，令對比度更細膩。&#13;<br> &#13;<br> <spanclass><fontstyle>專家：外形無得頂  &#13;<br> AVLIFE負責人NelsonTang：「男人睇膽，女人睇框，話晒部Plasma咁貴，點都要過老婆嗰關，銀色金屬外殼襯白色牆最靚，但黑框電影感夠強，睇DVD一流。」</fontstyle></spanclass></p></body></html>