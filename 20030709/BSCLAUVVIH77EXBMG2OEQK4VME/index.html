<html><header><meta charset="utf-8"><title>消費Bestbuy：<br>今季新登場斗零踭沙灘拖</title></header><body><h1>消費Bestbuy：<br>今季新登場斗零踭沙灘拖</h1><p>大熱天時，最好去沙灘暢泳，而女士們去沙灘，輕便裝束襯埋一對沙灘拖就搞掂。今季新款沙灘拖有乜花臣？除咗有傳統嘅人字拖，重有由意大利sigersonmorrison出品嘅有踭沙灘拖，有踭已經夠出位，重要係螢光色彩㖭，款式絕對係潮流之最。沙灘拖有名牌亦有大眾化，價錢可迎合不同階層，而且有唔少商戶已經開始夏季減價㖭！&#13;<br>&#13;<br>記者：梁煒健　攝影：陳盛臣&#13;<br>Model：Priscilla(KOne)&#13;<br>逢星期一至三出版</p><p><spanclass><fontstyle>名牌新貨  </fontstyle></spanclass></p><p><spanclass><fontstyle>螢光有踭沙灘拖  &#13;<br> 由意大利sigersonmorrison出品嘅沙灘拖，原本人字拖設計冇乜特別，但加上斗零鞋踭就零舍突出，而且鞋踭更罕有地用咗美國戰機輪胎選用嘅Vibram物料，所以特別襟用。顏色有螢光橙、青綠、深紅及白色，極之搶眼，由於係勁搶貨，真係隨時斷色斷碼㗎！&#13;<br> &#13;<br> 售價：$650（b）&#13;<br> 尺碼：35、36、37</fontstyle></spanclass></p><p><spanclass><fontstyle>明星力捧蝴蝶拖  &#13;<br> 呢對MarcJacobs拖設計簡約右邊拖鞋釘上一個金屬蝴蝶扣作裝飾，就係呢個小點綴就吸引到各位女士垂青。&#13;<br> &#13;<br> 售價：$650（b）&#13;<br> 尺碼：34.5-39</fontstyle></spanclass></p><p><spanclass><fontstyle>LV粉紅誘惑  &#13;<br> 呢對粉紅色沙灘拖，姣氣十足，加上透明鞋面照樣有傳統嘅monogram花紋，LV迷必捧，不過數量就唔多。&#13;<br> &#13;<br> 售價：$1,400（a）&#13;<br> 尺碼：35-39</fontstyle></spanclass></p><p><spanclass><fontstyle>MarcJacobs貴價皮拖  &#13;<br> 由於係LV設計師MarcJacobs所設計，即使design頗普通嘅classic人字拖款，但仍然係大熱款式。&#13;<br> &#13;<br> 售價：$750（b）&#13;<br> 尺碼：34.5-39</fontstyle></spanclass></p><p><spanclass><fontstyle>綁帶拖鞋似冷麵  &#13;<br> 呢對鞋全以S形綁帶設計作賣點，加上多條繩帶綁埋時十足日本冷麵，深啡及綠色又似麵條，確係有趣。&#13;<br> &#13;<br> 原價：$850&#13;<br> 特價：$425（c）&#13;<br> 尺碼：35-40</fontstyle></spanclass></p><p><spanclass><fontstyle>女人味重夢露拖鞋  &#13;<br> pedderred自己品牌嘅沙灘拖鞋，左右腳拼埋原來係一代美國影星瑪莉蓮夢露嘅肖像圖案，加上鞋帶上有晶石作點綴，頓時覺得，任何女性着上呢對鞋都極有女人味。&#13;<br> &#13;<br> 原價：$500&#13;<br> 特價：$300（c）&#13;<br> 尺碼：35-40</fontstyle></spanclass></p><p><spanclass><fontstyle>貴氣綁帶草鞋  &#13;<br> 古時做人最忌着草鞋，家陣又hit番草鞋款沙灘拖。鞋身以粗麻繩紮成，但一樣有真皮作鞋墊，行路時既輕盈又乾爽。&#13;<br> &#13;<br> 原價：$500&#13;<br> 特價：$300（c）&#13;<br> 尺碼：35、39、40</fontstyle></spanclass></p><p><spanclass><fontstyle>平民之選  </fontstyle></spanclass></p><p><spanclass><fontstyle>腳底清爽Diesel拖  &#13;<br> 美國Diesel一直都有推出沙灘拖，其中鞋底有坑紋最暢銷，即使雙腳出汗或入水，坑紋設計就照樣可令腳底清爽，何況鞋底以特製海綿做成，固此着上腳輕鬆又舒服。&#13;<br> &#13;<br> 原價：$250&#13;<br> 特價：$200（e）&#13;<br> 尺碼：5-9</fontstyle></spanclass></p><p><spanclass><fontstyle>防震G-tech啫喱拖  &#13;<br> 選用類似防震gel藏喺鞋踭位置，Sketchers嘅G-tech系列就可以讓人行路時更加舒服，唔怕受震弄傷。&#13;<br> &#13;<br> 原價：$279&#13;<br> 特價：$179（d）&#13;<br> 尺碼：5-9</fontstyle></spanclass></p><p><spanclass><fontstyle>中性日本膠屐拖  &#13;<br> 繼續玩鬆糕款嘅Sketchers拖鞋，膠鞋底大大嚿，睇落襟磨，而且設計頗為中性，男女啱着。&#13;<br> &#13;<br> 原價：$179&#13;<br> 特價：$125（d）&#13;<br> 尺碼：5-9</fontstyle></spanclass></p><p><center> <spanclass><fontstyle>街坊直擊  </fontstyle></spanclass></center> </p><p><br> &#13;<br> <spanclass><fontstyle>店舖  &#13;<br> &#13;<br> a:LouisVuitton&#13;<br> 查詢電話：27366100&#13;<br> &#13;<br> b:onpedder&#13;<br> 電話：21183489&#13;<br> 地址：中環畢打街20號匯德豐大廈地下C1舖&#13;<br> &#13;<br> c:pedderred&#13;<br> 電話：21183581&#13;<br> 地址：銅鑼灣時代廣場5樓509-510號舖&#13;<br> &#13;<br> d:Sketchers&#13;<br> 電話：28314645&#13;<br> 地址：銅鑼灣崇光百貨三樓青春便服部&#13;<br> &#13;<br> e:Diesel&#13;<br> 電話：28314645&#13;<br> 地址：銅鑼灣崇光百貨三樓青春便服部</fontstyle></spanclass></p></body></html>