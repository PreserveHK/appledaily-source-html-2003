<html><header><meta charset="utf-8"><title>首長系蠢動<br>股路縱橫：四方勁升好事近</title></header><body><h1>首長系蠢動<br>股路縱橫：四方勁升好事近</h1><p>恒指衝上一萬大關，創今次升市新高（10086），尾市雖轉軟，但仍升100點，成交更大增至126億元。短期大市升得急，在萬點關口料會出現爭持，但後市看好，可衝破上個浪頂10247，向10500進發。&#13;<br> 芬佬一直睇好美歐股市，特別係科技股，牛市第一期已確認，今後逢有調整就係低吸機會。其實香港好多科技股嚴格來講屬於未起過嗰類，同美國有好多呢輪升幅50%至100%的相比，真係大落後，就以華潤勵致（1193）為例，收0.59元，已升3仙，但同今年初0.6元比較，未升過。&#13;<br> 勵致噚日成交1374萬股，比前大增7倍，動力轉強，圖表亦出現入貨訊號，衝破0.6元阻力，起碼要到去年8月底高位0.74元才有阻力。&#13;<br> 勵致今後主力拓展半導體業務，以配合中國市場急速成長的需求，目前內地半導體企業的供應只佔2成，其餘8成依賴入口，市場發展空間極大。集團專攻技術成熟的消費類集成電路市場產品，並由中低檔向中高檔發展，今明兩年盈利料有高增長。<br> &#13;<br> <spanclass>母公司傳注入資產 &#13;<br> 首長系有異動，傳母公司首鋼集團計劃向系內4家公司注資的計劃已有眉目，資產包括房地產和高新科技，規模傳達50億元。4家公司中，以首長四方（730）的表現最為突出，高收0.64元，大升12%，成交更大增至1228萬股，而前日只得55萬股，亦係半年來的最高紀錄，股價在一日之內突破10日、20日同50日3條平均線，且有動力配合，短期目標指向3月初高位0.77元。&#13;<br> 首長四方有兩大股東，最終控股公司首鋼佔48.4%股權，長實（001）則佔15.5%，相信會係集團注資的主力對象。消息指出，集團原本上半年早已作好安排，但由於非典關係，有關行動才延遲，聽聞今次會係大動作，相信股價亦會有大反應。&#13;<br> 首長四方64%股權由兩個「財雄勢大」嘅股東擁有，日後落實注資，相信市值會由現時的5億元大大膨脹。首長四方最引人入勝一役，係去年4月，股價由0.35元急升到1.0元水平，上升185%。&#13;<br> 郭兆誠</spanclass></p></body></html>