<html><header><meta charset="utf-8"><title>一味窩輪：中石油輪9232抵買</title></header><body><h1>一味窩輪：中石油輪9232抵買</h1><p>港股未有倦意，再升多一升，恒指升100點，收9992，即月期指則收10080，高水88點。外圍股市生猛，提供助力，港股有望向上繼續衝刺，落後股份要望多兩眼。&#13;<br> 滙豐（005）最高升1元，埋單計只有25仙進帳，美國嘅銀行股出色，遲早輪到滙豐跑番快啲，滙豐Call輪9632繼續值得買入，0.3%溢價好抵。&#13;<br> 中石油（857）是日冇跟貼大市，收2.225元，跌5仙，但中石化（386）則收1.92元，升5仙。兩者差價拉近，中石油消化過後又會再彈番上去，搵啲Call輪短炒有着數。中石油Call輪對象係9232，隻輪11月到期，槓桿率3.3倍唔算大，但勝在有負溢價0.9%，未來輪價會跟足正股變化。<br> &#13;<br> <spanclass>中信追落後　吼9646 &#13;<br> 中信泰富（267）昨收14.70元，升得5仙，有追落後可能，值得搵隻相關Call輪炒吓，對象係9646，隻輪明年3月到期，大把時間，現價10.1仙，溢價10.8%，槓桿率14.6倍。&#13;<br> 恒地（012）最高24.85元，收24.20元，升得1.5%，遲吓仍會向上，趁低買Call輪9787。9787明年2月到期，現價38.5仙，溢價2.2%，槓桿率6.3倍。數據靚，成交唔多係缺點。&#13;<br> 唔想費心思揀藍籌Call輪炒，當然可以直接揀恒指Call輪埋手，對象有9711、9749同9781。&#13;<br> 章盛</spanclass></p></body></html>