<html><header><meta charset="utf-8"><title>潮流Express：暑假至尊Sneakers選舉<br>SIZEXNike幻彩Dunk率先彈出</title></header><body><h1>潮流Express：暑假至尊Sneakers選舉<br>SIZEXNike幻彩Dunk率先彈出</h1><p>六月份喜力「燈」榮登最有Noise嘅No.1至尊Sneakers，踏入7月再數數至尊潮鞋榜，Nike搞嘅Crossover噱頭鞋繼續「冧庄」，首先英倫潮舖SIZE推出限產幻彩「燈」，心諗以SIZE近期人氣急升嘅走勢，對鞋要成為海上鮮簡直易過借火！另一話題之作atmosXNike「咖喱飯」Max1亦新鮮登陸。而女生恩物adidasBoxing鞋，今個禮拜更隆重推出拳王阿里版──Tygun系列。嘩！呢個暑假黃金檔期班波鞋「Fan屎」好唔得閒！&#13;<br>&#13;<br>記者：陳嘉文　攝影：楊錦文</p><p><spanclass><fontstyle>新一代上位潮舖SIZE  &#13;<br> Nike與潮流舖合作搞Crossover叫好又叫座，成功例子莫如東洋atmos呢間潮舖；其實除咗風頭躉atmos外，英倫潮舖SIZE亦火速上位，原因係擺得喺SIZE賣嘅貨品一定係至Trend的潮流物。&#13;<br> &#13;<br> <spanclass><fontstyle>Crossover鞋迷「占咪」點睇SIZE？  &#13;<br> 「占咪」細心地將對鞋驗屍咁驗後說：「訛傳超限量生產的SIZEXNike限產幻彩『燈』，其數量重話僅只有24對咁多，如屬實的話，以今日SIZE在潮流界的江湖地位，炒價大有Chance突破$4,000呢個心理關口。」</fontstyle></spanclass></fontstyle></spanclass></p><p><spanclass><fontstyle>棄Nike鞋盒用野餐盒  &#13;<br> Crossover波鞋的花招果真層出不窮，幻彩「燈」的Packing並非一貫常用的Nike鞋盒，而是採用田園到暈的野餐盒。&#13;<br> &#13;<br> <spanclass><fontstyle>atmosXNike「咖喱飯」Max1登陸！  &#13;<br> 傳說中的atmos的第三代「咖喱飯」AirMax1經已登陸波鞋街，而拍攝當日更惹來大班atmos「Fan屎」一睹其真身風釆。講番「咖喱飯」Max1，一貫atmos式的認真，無論用料到襯色均一絲不苟，波鞋街一帶開盤價為$1,099，絕對合理。</fontstyle></spanclass></fontstyle></spanclass></p><p><spanclass><fontstyle>adidasSell拳王阿里  &#13;<br> 賽車/拳擊Sneakers有幾掂相信毋須多講！各潮流友睇睇adidas同Puma兩兄弟定期出貨就一清二楚，再加埋各東洋扮靚扮型雜誌與名牌時裝設計師落力吹谷，就知係今夏MustBuyItem！近日adidas更火上加油推出拳王阿里版Tygun系列，誓要將Boxing鞋煲到「㷫合合」！</fontstyle></spanclass></p><p><spanclass><fontstyle>拳王阿里版Tygun系列  &#13;<br> 完全復刻拳王阿里的落場版Boxing鞋，Colour方面亦依足原版所採用的鮮藍色。靚女着短裙襯佢簡直Sharp到暈，各位麻甩佬眼睛大吃冰淇淋，認真爽！</fontstyle></spanclass></p><p><spanclass><fontstyle>XOB01食勢推出限量2代  &#13;<br> 第1代XOB01賣到開巷，2代即時打蛇隨棍上！限產2,000對兼附送鞋袋一大個。</fontstyle></spanclass></p><p><b> 售賣點：</b> &#13;<br> （a）TheBest（27707444）旺角瓊華中心2樓203A舖&#13;<br> （b）ChicagoSports（23981267）旺角奶路臣街17號B地下&#13;<br> （c）GeorgeTownSports（23323026）旺角瓊華中心3樓320舖</p></body></html>