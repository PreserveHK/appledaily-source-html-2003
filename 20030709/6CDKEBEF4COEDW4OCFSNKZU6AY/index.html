<html><header><meta charset="utf-8"><title>結他之神下月殺入會展</title></header><body><h1>結他之神下月殺入會展</h1><p>早排沙士肆虐，原本計劃來港嘅知名歌手紛紛打退堂鼓，如今香港已經唔再係疫區，唔少歌手都會訪港，打頭陣就係已經落實下月九號喺會展開個唱嘅美國老牌歌手JoseFeliciano。呢位有「第一代結他之神」稱號嘅拉丁裔歌手，曾經攞過六屆格林美獎，相信fans唔會錯過。</p></body></html>