<html><header><meta charset="utf-8"><title>十月汽車銷售豐田平治續領風騷</title></header><body><h1>十月汽車銷售豐田平治續領風騷</h1><p>10月初，香港汽車代理商有紀錄嘅銷量總數為1,665部，只較9月份嘅1,688部，微跌23部而已。&#13;<br>當中，豐田全月共售出385部新車，只較9月少賣25部，反觀凌志銷量續有攀升，共售出95部新車，相信會係與ES300仍有大批新車交客有關。&#13;<br>而同屬日本品牌嘅本田，響10月份嘅總銷量為264部，較9月嘅226部，明顯有較大升幅，主要係Jazz同Odyssey有大批新車交客所受惠。而同期萬事得及三菱嘅全月銷量亦有好表現，前者響10月共售出87部車，後者則錄得59部。</p><p>至於歐洲車方面，平治銷量仍見突出，10月共售出239部車，較9月份嘅221部，再多賣18部車，主要受惠於E-Class及C-Class續有大批新車交客所帶動；反觀對手嘅寶馬，10月銷量跟9月同錄得平手嘅139部數額，當中又以全新5系同7系嘅表現最突出。&#13;<br> 其次，同屬德國品牌嘅奧迪，10月份共售出60部車，較9月嘅27部多賣咗33部車，原因在於A4車系持續有高銷售記錄嘛！</p></body></html>