<html><header><meta charset="utf-8"><title>冰水嬉戲靚哥無怨</title></header><body><h1>冰水嬉戲靚哥無怨</h1><p>韓國靚哥宋承憲，早幾日為拍新片《那小子真帥》，跳入攝氏零度以下嘅冰冷海水，拍一場同好友喺海邊玩嘅戲，一捱就捱咗成十個鐘，都毫無怨言，表現非常專業。&#13;<br> 而憲哥主演嗰套韓劇《夏日香氣》，已經獲內地、越南、新加坡等地購買版權，日本方面會喺後年播放。</p></body></html>