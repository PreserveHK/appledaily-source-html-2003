<html><header><meta charset="utf-8"><title>精明消費：新城市開倉<br>1折Polo有買趁手</title></header><body><h1>精明消費：新城市開倉<br>1折Polo有買趁手</h1><p>年近歲晚多開倉，點解？因為盤點埋數最希望清晒舊貨，為下年度新貨品作好準備，咁語重心長解釋都唔明？唔明唔緊要，大家最緊要知道又有開倉展銷殺到埋身。今次重係重鎚出擊，Polo系列、Super-X、NewBalance等大玩割喉傾銷，開倉價低至1折，展銷場今日開幕，火速搶購重嚟得切！&#13;<br>&#13;<br>記者：何善華　攝影：梁細權&#13;<br>模特兒：Iris、Carter（RichStrategy）</p><p>ArnoldPalmer紅色衞衣鮮豔奪目，後生女着一啲都唔娘，尺碼齊備，Texwood石磨藍色牛仔褲家陣潮爆，街價至少五嚿；PoloRalphLauren淺灰色冷衫百看不厭，抵買；半價1條闊腳西褲去邊到搵？備有黑、藍等顏色供選擇，揀到啱為止。&#13;<br> &#13;<br> <b> OnIris</b> &#13;<br> ★ArnoldPalmer&#13;<br> 紅色衞衣&#13;<br> 開倉價$228　原價$255&#13;<br> ★Texwood&#13;<br> 石磨藍牛仔褲&#13;<br> 開倉價$199　原價$439&#13;<br> &#13;<br> <b> OnCarter</b> &#13;<br> ★Polo淺灰色冷衫&#13;<br> 開倉價$594　原價$990&#13;<br> ★Polo米色闊腳褲&#13;<br> 開倉價$230　原價$460</p><p><spanclass><fontstyle>必掃抵買Polo  &#13;<br> 呢次展銷場，PoloSports同RalphLauren兩個系列服飾一律大減價，最低1折，認真減得豪。另外，Super-X、Texwood同𠵱家重興緊嘅NewBalance波鞋，款式尺碼都有齊晒，早啲排隊去買，費事執輸呀。&#13;<br> &#13;<br> <b> 半拉鏈T恤</b> &#13;<br> 開倉價$150&#13;<br> 原價$750&#13;<br> 半拉鏈領口設計，啱晒跑步打波着，黑白灰3色設計，簡單分明，2折開倉唔掃對唔住自己。</fontstyle></spanclass></p><p><b> 黃色長袖T恤</b> &#13;<br> 開倉價$70　原價$350&#13;<br> 十級地震嘅價錢，又一件PoloSports超級大割引，鮮黃色雖然比較搶，係就係難襯衫，但勝在價錢和牌仔有信心保證，好難忍手唔買。</p><p><b> 間條運動T恤</b> &#13;<br> 開倉價$89　原價$890&#13;<br> 嘩！嚇死人咩，1折開倉買PoloSports，邊度搵呀，款式唔差絕對見得人，100蚊唔使就有件，花園街街邊檔都未必買到喇。</p><p><spanclass><fontstyle>PoloRalphLauren系列  &#13;<br> <b> 一字領白色冷衫</b> &#13;<br> 開倉價$300　原價$750&#13;<br> <b> 黃色長袖恤衫</b> &#13;<br> 開倉價$184　原價$460&#13;<br> 白色，永遠係女士們至愛，無他，望落感覺乾淨之餘又易襯衫，一字領設計大方又得體；RalphLauren長袖恤衫，市價至少要500蚊或以上，𠵱家開倉兩嚿水唔使，好難忍手啫。</fontstyle></spanclass></p><p><b> 灰色長袖恤衫</b> &#13;<br> 開倉價$230　原價$460&#13;<br> 淨色衣飾着得多嫌悶，半價暗間恤衫又點睇？斯斯文文見家長，呢件啱使。</p><p><b> 有扣雙袋棉衫</b> &#13;<br> 開倉價$280　原價$1,400&#13;<br> 就快入冬，點都添番件禦寒衣物，呢件有扣雙袋棉衫夠保暖，胸前有2個口袋，可擺放八達通卡、卡片等日用品，同樣2折埋單。</p><p><b> 橫間連身裙</b> &#13;<br> 開倉價$600&#13;<br> 原價$1,500&#13;<br> <b> 黑色外套</b> &#13;<br> 開倉價$180&#13;<br> 原價$450&#13;<br> 輕鬆配搭OLLook，九彩橫間設計例牌吸引途人，怕凍？加多件黑色外套，着上身睇落好Slim。</p><p><spanclass><fontstyle>Super-X照減益街坊  &#13;<br> <b> 多用途風褸</b> &#13;<br> 開倉價各$168　原價$200&#13;<br> 保暖、抵風、擋雨、跣水多用途風褸，襟着耐用，款式大路基本上襯乜都掂，備有橙、白2色等可供選擇。&#13;<br> </fontstyle></spanclass></p><p><b> 深黃色衞衣</b> &#13;<br> 開倉價$168　原價$200&#13;<br> 衞衣有度好，身形較瘦削嘅男士們着上身，睇落會比較魁梧，深黃色係就係好似無咁啱男仔着，但一句到尾勝在夠搶。</p><p><spanclass><fontstyle>其他筍貨  &#13;<br> NB系列波鞋同樣有一定的擁躉支持，唔驚去唔到貨，今勻又係益街坊，低至半價一對，好難得。&#13;<br> <b> NewBalance602</b> &#13;<br> 開倉價$299&#13;<br> 原價$600</fontstyle></spanclass></p><p><b> NewBalance574</b> &#13;<br> 開倉價$199&#13;<br> 原價$400</p><p><b> L.A.Gear兒童運動鞋</b> &#13;<br> 開倉價$90　原價$219&#13;<br> 展銷場同樣照顧埋小朋友需要，L.AGear喺小朋友眼中絕對係名牌子，細路仔見到一定愛不釋手，着住唔除！</p><p><b> J.benato優質男裝皮鞋</b> &#13;<br> 開倉價$300　原價$600&#13;<br> 同場繼續加映男裝皮鞋，同樣係吸引價五折有售，務求清貨咁簡單。</p><p><b> Mendoza紅色手挽袋</b> &#13;<br> 開倉價$79&#13;<br> 原價$157&#13;<br> 女士們出街必用的日用品之一，紅噹噹拎出街唔驚無人望，大方得體。</p><p><b> Texwood闊腳碎剪牛仔褲</b> &#13;<br> 開倉價$199&#13;<br> 原價$439.5&#13;<br> 牛仔褲長興，唔同款式剪裁各有特色，呢條闊腳碎剪設計夠In，夜晚去Wet必着之選。&#13;<br> &#13;<br> <b> 「新城市8」展銷場</b> &#13;<br> 地址：沙田新城市廣場一期8樓802至805號店舖&#13;<br> 電話：26849175&#13;<br> 日期：即日至12月3日&#13;<br> 開放時間：星期一至五12:00nn至8:00pm，星期六日及公眾假期11:00am至9:00pm</p></body></html>