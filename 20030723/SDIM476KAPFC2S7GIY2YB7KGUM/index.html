<html><header><meta charset="utf-8"><title>潮流Express：㗎仔追捧NewBalance<br>型絕MT「三個五」靚盡波鞋街</title></header><body><h1>潮流Express：㗎仔追捧NewBalance<br>型絕MT「三個五」靚盡波鞋街</h1><p>月前小弟鄭重聲明，要留意8月推出的日版NB新秘密武器──MT「三個五」，講得如此肉緊，因為「三個五」係NB歷年來玩Colour玩得有型最靚嘅代表作（可能鞋迷會Objection，HECTIC版唔靚過佢咩？老實講，名氣大於一切！）！然而8月還未到，水貨已搶閘彈出！月前預測「三個五」開價約$900，結果開盤只需$880，算係有良心！講番今個禮拜市場動向，NB「五系」依然停不了，食住HECTIC版之勢，原汁原味美版580居然有貨流入Market，作價更Mark到$1,800，天咁高！&#13;<br>&#13;<br>記者：陳嘉文　攝影：陳偉強</p><p><b> 型爆！</b> &#13;<br> <spanclass><fontstyle>「鴨屎綠」MT-555  &#13;<br> 繼日版「五七五」贏了口碑後，㗎仔最新力作喚作「三個五」，賣點一如前作勁玩OutdoorFeel，而襯色方面更改以三隻顏色作配襯，主色採用「鴨屎綠」襯淺灰及粉藍，戶外味異常濃郁。而鞋底設計一樣重料——強化的ENCAP底。</fontstyle></spanclass></p><p><b> 姣震！</b> &#13;<br> <spanclass><fontstyle>「姣婆紫」MT-555  </fontstyle></spanclass></p><p><spanclass><fontstyle>HECTIC版效應！&#13;<br> 美版580重現江湖！  &#13;<br> 90's生產的NB美版580，查實共兩隻Colour，分別為圖中的藍×灰及已絕版的紅×灰。面對重現江湖炒至$1,800的美版580。小弟又要講古，話說約8年前，呢對鞋喺波鞋街根本冇人吼，價位由$500幾滑落至$300多依然無人問津，眼見咁抵即時貪過癮試吓，感覺係勁舒服！重有，用家心得：買美版580要Keep住成日着，錫住佢唔着會易氧化兼甩底！</fontstyle></spanclass></p><p><spanclass><fontstyle>鞋迷Ken：MT580第三代再炒高  &#13;<br> Ken仔100%HECTIC版580「Fan屎」，面對兩代580佢有以下見解：「Nike別注版以外，在市場能炒至$4,000的波鞋可謂寥寥可數，要數其他炒到飛起的Crossover波鞋，非MT580第3代莫屬。呢對勁鞋往績輝煌，特別係3代的HECTIC×MITA×NB版本，兩個月前在市場還見到的灰×紫及啡×紫賣價企穩$4,580，不過轉頭竟完全消失於空氣中，唔少波鞋「二五仔」話對鞋重有得升，故班水貨佬實行「封盤」唔賣住。今日MT580第3代終於解封，再創新高$4,900！巴閉！」</fontstyle></spanclass></p><p><b> 一周熱辣情報</b> &#13;<br> <spanclass><fontstyle>EricHaze「優質燈」Hi-cut水貨到！  &#13;<br> 講最熱爆的Nike款，點可以唔講Gimmick得可以的Haze「優質燈」，喚作EricHaze×NikeDunkPremium共有兩個版本，分別為圖中的普及版及限量版，兩者同樣在鞋身勁玩Graffiti的漸變色噴墨元素；而限產250對的巴閉版，則在鞋舌位繡上HAZE字。</fontstyle></spanclass></p><p><spanclass><fontstyle>鞋迷反愛Lo-cut！  &#13;<br> 拍攝當日，鞋迷Joe仔亦對Haze「優質燈」情有獨鍾，於是乎試完Hi-cut又試Lo-cut，最後答案都係買Lo-cut，因為比較易襯衫咁話。</fontstyle></spanclass></p><p><spanclass><fontstyle>祖雲達斯×Nike「蠶蟲仔」限量版  &#13;<br> 噱頭計劃依然停不了！「蠶蟲仔」繼有atmos版後又有大搞作，今勻合作對象竟是祖雲達斯！襯色更是祖雲達斯的TrademarkColour黑白配搭。而話明係祖雲達斯別注版，當然繡有兩粒金星的球隊標記。</fontstyle></spanclass></p><p><spanclass><fontstyle>北卡漆皮「佐敦1」  &#13;<br> Jordan大名真係長玩長有，特別係「佐敦1」。最新製作玩北卡漆皮──北卡藍×白Colour，漆皮製造，重要加埋個閃到暈Jordan雷射商標；Wow！認真夠噱頭！</fontstyle></spanclass></p><p><b> 售賣點：</b> &#13;<br> （a）GeorgeTownSports（23323026）旺角瓊華中心3樓320舖&#13;<br> （b）HeadCoach（27710163）旺角瓊華中心2樓209舖&#13;<br> （c）TheBest（27707444）旺角瓊華中心2樓203A舖&#13;<br> （d）HotChannel（23844782）旺角瓊華中心3樓311舖&#13;<br> （e）Misa（23743899）旺角瓊華中心3樓303A舖</p></body></html>