<html><header><meta charset="utf-8"><title>今日至Shoot：抵錫</title></header><body><h1>今日至Shoot：抵錫</h1><p>雖則話德國聯賽盃只屬盃仔，但贏波始終都係興奮嘅。前日多蒙特以寡敵眾砌低史特加，第一次殺入呢個盃賽決賽，一吓唔覺意贏埋冠軍都咪話唔係攞頭彩，唔怪得教練森馬（右）開心到好似想攬住戴迪嚟錫啦。	美聯社</p></body></html>