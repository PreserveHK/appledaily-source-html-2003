<html><header><meta charset="utf-8"><title>DVD燒錄成砌機新貴</title></header><body><h1>DVD燒錄成砌機新貴</h1><p>近期腦場普遍向好，好多舖頭嘅砌機定單多到做唔切，全因大量硬件割價傾銷。好多人買機升級部腦時，見內置式DVD燒碟機咁平，索性列埋入張單度，始終一隻4.7GBDVD等於7隻CD咁多，有預算確實值得考慮。&#13;<br>&#13;<br>記者、攝影：徐影龍</p><p><spanclass><fontstyle>Pioneer減價斷貨頻頻  &#13;<br> 出咗冇幾耐嘅Pioneer4×DVD燒碟機，因為速度夠快同賣價吸引，好多舖頭都賣到斷貨。近排新貨再臨，因價錢回落而再次成為搶購目標。呢款DVD燒碟機對應「+」、「-」制式，除DVD-R有成4×外，連DVD+RW都有成2.4×，以$1,830賣價算幾抵玩。</fontstyle></spanclass></p><p><spanclass><fontstyle>流動硬碟盒夠型仔  &#13;<br> 市面愈嚟愈多流動式硬碟盒，買個硬碟裝入去，就可儲存大量資料，對硬碟容量細嘅Notebook用家好重要。呢款新到嘅CDSMOBILEDISK，勝在銀色流線型外殼搶眼，夾Noebook用一流。接駁介面有齊FireWire同USB2.0，抄寫資料夠快手。</fontstyle></spanclass></p><p><spanclass><fontstyle>百零蚊抵玩WebCam  &#13;<br> 寬頻流行，連帶好多人都玩埋視像會議，WebCam亦漸漸多人買。呢款由SuperUFO推出嘅WebCam，體積細小方便收藏，既可座台擺放亦可夾喺Notebook嘅芒度。35萬像素對視像會議用途已經綽綽有餘，跟機有埋MPEGEncode、執相等軟件，返到屋企有排玩。&#13;<br> &#13;<br> 資料提供：JUMBO&#13;<br> 報價熱線：27826482&#13;<br> 地址：旺角電腦中心111號舖</fontstyle></spanclass></p></body></html>