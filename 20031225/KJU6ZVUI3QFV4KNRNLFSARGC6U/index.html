<html><header><meta charset="utf-8"><title>遊戲展攻略：GT4:Prologue<br>AGS蘋果盃公開大賽勁攞獎品開心過聖誕</title></header><body><h1>遊戲展攻略：GT4:Prologue<br>AGS蘋果盃公開大賽勁攞獎品開心過聖誕</h1><p>今日係普世歡騰嘅聖誕節，咁高興嘅日子最啱就係參與喺會展嘅盛事──&#13;<br>亞洲遊戲展2003，入面除咗有大量新Game任玩外，重有唔少精品同玩具展示，&#13;<br>機迷更可一顯身手，參加由《蘋果日報》、AGS及SCEH合辦嘅&#13;<br>《GT4:Prologue》AGS蘋果盃公開大賽，勁攞豐富獎品，開開心心過聖誕！</p><p><spanclass><fontstyle>築波賽道挑戰極速  &#13;<br> 「蘋果盃」其中一個重頭戲以近期人氣勁升嘅《GT4：Prologue》為主，以挑戰全球著名嘅日本築波賽道，參賽者即場以個人極速時間作決勝關鍵，最短時間者除勁攞豐富獎品外，重有機會即場挑戰GT之父山內一典先生㖭！</fontstyle></spanclass></p><p><spanclass><fontstyle>豐富獎品等你攞  </fontstyle></spanclass></p><p><b> 亞軍</b> &#13;<br> PlayStation2遊戲軟件四款&#13;<br> PlayStation禮品包&#13;<br> &#13;<br> <b> 季軍</b> &#13;<br> PlayStation2遊戲軟件兩款&#13;<br> PlayStation禮品包</p><p><spanclass><fontstyle>偶像同你齊玩EYETOY  &#13;<br> PlayStation2上極具創意嘅鏡頭仔遊戲EYETOY，喺亞洲遊戲展2003上正式亮相，等入場機迷親身一試擺動身體當打機嘅過癮之處。而喺12月28日（日），人氣急升嘅偶像級人馬2R同張敬軒更到場一會Fans，同眾多機迷一齊玩EYETOY。咁好嘅親近偶像機會，又點少得《蘋果》讀者一份？大家只需剪下今日嘅「偶像同玩EYETOY」Coupon，喺12月28日（日）報名，就有機會同偶像拍住嚟玩EYETOY㗎喇，不過名額極之有限，想玩記住早啲到場報名喇！</fontstyle></spanclass></p><p><spanclass><fontstyle>全中文《死魂曲～SIREN》《蘋果》讀者優先試玩主題鬼屋真人扮鬼嚇你  &#13;<br> 近排恐怖Game大熱，PlayStation2上多款作品均叫好兼叫座。尤其係SCEI開發嘅《死魂曲～SIREN》同Tecmo嘅《零：紅之蝶》咁，好多機迷一邊話驚，一邊仍膽粗粗玩落去，皆因遊戲實在精采刺激。喺亞洲遊戲展2003入面，SCEH特別炮製咗個圍繞呢兩款恐怖Game為主題嘅鬼屋，入面設有多部PlayStation2試玩機座，配合黑漆漆環境同氣氛，入場人士打緊機都感到心寒，最搞笑係當你全神貫注打機時，失驚無神會有鬼撲出嚟嚇你，真係少啲膽量都俾佢嚇親。&#13;<br> </fontstyle></spanclass></p><p>ASIAGAMESHOW亞洲遊戲展&#13;<br> 日期：12月24日（三）至12月28日（日）&#13;<br> 時間：10:00am至8:00pm&#13;<br> 地點：灣仔會議展覽中心新翼Hall2&#13;<br> 票價：港幣$25&#13;<br> &#13;<br> 《蘋果》讀者&#13;<br> 優先試玩主題鬼屋&#13;<br> 活動日期及時間：25/12（四）全日&#13;<br> 活動地點：灣仔會議展覽中心Hall2</p></body></html>