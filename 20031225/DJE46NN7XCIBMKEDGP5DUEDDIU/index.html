<html><header><meta charset="utf-8"><title>精明消費：<br>新貨照減VANS聖誕開倉</title></header><body><h1>精明消費：<br>新貨照減VANS聖誕開倉</h1><p>聖誕快樂！雖然你連日來已經聽咗N咁多次，但身為中國人梗要入屋叫人入廟拜神，踏正聖誕佳節又點可以唔同大家講番句MerryChristmas？！當然單一句恭賀說話未免太「行」，所以今日筆者加點誠意，帶來一個潮流界大好消息，就係VANS今日會開倉，新貨舊貨絕版貨平到四折都有，呢份禮物夠豪咯啩！&#13;<br>&#13;<br>記者：張銘恩　&#13;<br>攝影：梁翠妍、陳智良　&#13;<br>模特兒：Jacky（RichStrategy）</p><p><spanclass><fontstyle>潮流人注目新款  </fontstyle></spanclass></p><p><spanclass><fontstyle>四色Chukka  &#13;<br> 正！開倉清單居然見到今季新款麖皮Chukka，難以置信！不過事先聲明，至潮的泥黃及啡色已不太齊碼，幾時起程入貨你諗你喇！&#13;<br> &#13;<br> 開倉價：$290&#13;<br> 原價：$599</fontstyle></spanclass></p><p><spanclass><fontstyle>懷舊紅白藍  &#13;<br> 如坦克的高科技氣墊波鞋雖然好舒服，但論外形始終都係Retro款吸引！尤其紅白藍襯色，真係夠晒80年代。&#13;<br> &#13;<br> 開倉價：$290&#13;<br> 原價：$499</fontstyle></spanclass></p><p><spanclass><fontstyle>罕有貨辦要速買  &#13;<br> 今次開倉有唔少貨辦，大部份都非常罕有或絕版，不過每款最多得幾對，而且Size亦唔齊，有錢都要睇閣下緣份！</fontstyle></spanclass></p><p><spanclass><fontstyle>夏威夷花夠特別  &#13;<br> 若嫌迷彩同淨色款都太過普通，夏威夷花夠特別咯啩？好彩咁誇的花紋又配番低調的暗藍色，唔怕難襯衫。&#13;<br> &#13;<br> 開倉價：$350&#13;<br> 原價：$690</fontstyle></spanclass></p><p><spanclass><fontstyle>MountainEdition都有得平  &#13;<br> 另一甚受VANS迷愛戴的MountainEdition，魔術貼鞋頭襯長褲無得頂，難得新色都減價，不過留意只得女裝Size。&#13;<br> &#13;<br> 開倉價：$280&#13;<br> 原價：$690</fontstyle></spanclass></p><p><spanclass><fontstyle>長青型號SK8  </fontstyle></spanclass></p><p><spanclass><fontstyle>鮮紅高筒款  &#13;<br> 受港日兩地追捧多時仍然去勢強勁，經典程度媲美Converse米色布鞋，即係梗要有對喺身邊！&#13;<br> &#13;<br> 開倉價：$250&#13;<br> 原價：$479</fontstyle></spanclass></p><p><spanclass><fontstyle>雙色迷彩款  &#13;<br> 迷彩花好襯衫又長青，趁平買對着多幾年都無問題，有深、淺兩色任揀。&#13;<br> &#13;<br> 開倉價：$290&#13;<br> 原價：$479</fontstyle></spanclass></p><p><spanclass><fontstyle>NoDoubt別注版  &#13;<br> 美國Band壇勁旅NoDoubt與VANS合作之特別版Slip-On，全隻鞋用Graffiti字款寫滿「NoDoubt」，着咗上腳特別好睇。&#13;<br> &#13;<br> 開倉價：$150&#13;<br> 原價：$390</fontstyle></spanclass></p><p><spanclass><fontstyle>$200以下低價正款  </fontstyle></spanclass></p><p><spanclass><fontstyle>格仔Slip-On  &#13;<br> 甚有賽車Feel的格仔Slip-on，Fit晒懶人。&#13;<br> &#13;<br> 開倉價：$190&#13;<br> 原價：$339</fontstyle></spanclass></p><p><spanclass><fontstyle>開倉資料  &#13;<br> 日期：即日起至1月2日&#13;<br> 時間：11:30am-7:00pm（星期一至六）12:00nn-6:00pm（星期日）&#13;<br> 地點：觀塘開源道73至75號業發工業大廈二期10樓G座2號舖&#13;<br> 電話：23426102</fontstyle></spanclass></p></body></html>