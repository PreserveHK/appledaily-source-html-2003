<html><header><meta charset="utf-8"><title>股路縱橫：見底回升匯漢可翻一番</title></header><body><h1>股路縱橫：見底回升匯漢可翻一番</h1><p>美股連升6日，港股在假前亦好有力，雖然獲利回吐壓力都幾大，但一樣頂得住，恒指最高衝上12500大關後回收12456，進帳36點，半日成交82億元，期指高水33點。&#13;<br> 中國人壽（2628）連續第4日上升，更高收5.8元，大升9.4%，連隻人保財險（2328）亦帶起，高收3.225元，升5.7%。芬佬來料，話國壽嘅基金買盤重未完，股價重會再上層樓，當然，國壽一路上，人保財險亦會水漲船高。至於隻紫金（2899），上市前已話到明可以食大茶飯，但咁快就見到6字頭，就大出市場意料之外，由於貨源已開始歸邊，最理想就係在6元水平再收多一「浸」，然後再上，聽消息話7字頭都會見。&#13;<br> 滙漢控股（214）連蝕多年，最近宣布中期業績（04年3月止結算年度），又蝕，不過，呢隻係04年另一個寶藏，股價有機會升一個開，正好趁低價收集。&#13;<br> 今年10月初，滙漢股價曾高見3.0元，近日反覆回落到2.0元水平，其實已反映業績「重未得」嘅情況。滙漢中期營業額3.11億元，減53%，虧蝕1.13億元，增94%，而去年度全年則虧蝕3.75億元。<br> &#13;<br> <spanclass>股價折讓85% &#13;<br> 公司繼續出血，主要係撥備重未完。期內，撥備之數達8567萬元，其中為物業減值1717萬元，以及呆帳撥備5110萬元。由於期內並無新發展項目開售，只清售剩餘之待售物業，以及沙士影響酒店收益，令整體營業額大減。&#13;<br> 不過，下半年度，情況已明顯好轉，自由行為酒店業帶來轉機，同時公司又有新樓盤開售，相信可使虧蝕之數大幅減少，甚至有機會轉盈。物業市道近期顯著復甦，肇輝台8號豪宅項目在11月初開盤，市場反應熱烈，現已售出80%，套現超過5.6億元。另外，淺水灣豪宅亦已獲發入伙紙，預計明年初可開售。&#13;<br> 滙漢係寶，唔係草，雖然上半年度再蝕，但資產淨值仍高達21.4億元，每股淨值14.25元，現時股價大折讓85.2%！明年地產同酒店業好景持續，折讓略為收窄到75%，每股滙漢都已值3.55元！&#13;<br> 滙漢近期走勢已見底回升，暫時50日線（2.25元）會有阻力，升破後即可確認新升浪，中線上升目標指向3.8元。&#13;<br> 郭兆誠</spanclass></p></body></html>