<html><header><meta charset="utf-8"><title>一味窩輪：高追中石油Call諗過先</title></header><body><h1>一味窩輪：高追中石油Call諗過先</h1><p>平安夜半日市，以偏穩格局埋單。威水輪以中石油Call輪為主，中石油（857）收3.95元，升1.9%，輕易創出新高。&#13;<br> 中石油Call輪9405升24%，收62仙，明年6月到期，溢價13.2%，槓桿率6.4倍。9397升20%，收72仙，明年12月到期，溢價16.5%，槓桿率5.5倍。9309升13%，收81仙，明年6月到期，溢價3.5%，槓桿率4.9倍。隔晚油價雖然微升，但由4日前高價起計，都重係低5%有多，而中石油則創新高，提防過完聖誕之後，中石油有回吐，或者櫥窗裝飾告一段落。高價追中石油Call輪，要諗過先。&#13;<br> 和黃（013）收56.25元，有75仙進帳，幾隻Call輪彈升，9914收25.5仙，升16%，9066收33仙，彈升14%，9757收64仙，升8%，9914一個月後到期，溢價2.3%，槓桿率22.1倍，呢件就到末日，必然飛沙走石，正股只要郁動三兩蚊，隻輪分分鐘變化三四成。3件之中，9757最實際，明年3月到期，輪價64仙，溢價1.8%唔貴，槓桿率8.8倍唔低。<br> &#13;<br> <spanclass>9039抵買 &#13;<br> 北京大唐（991）又移上兩格，收5.40元，升幅1.9%。大唐Call輪9039由71仙升上77仙，明年2月到期，溢價0.9%，槓桿率7倍。睇好大唐嘅話，呢件抵買。&#13;<br> 章　盛</spanclass></p></body></html>