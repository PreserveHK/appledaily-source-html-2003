<html><header><meta charset="utf-8"><title>701收料站：越秀交通好戲在後頭</title></header><body><h1>701收料站：越秀交通好戲在後頭</h1><p>目前市況，真係乜都可以炒得一餐。&#13;<br> 噚日經紀黃叫小初留意越秀交通（1052），小初以為經紀黃交行貨，例如翻炒公路股、炒落後之類嘅藉口，但佢話唔係，隻股好似同阿媽將有搞作，唔排除股價會先郁。&#13;<br> 越秀交通早排跟隨一眾公路股反覆上揚，在1.80元水平徘徊過一陣，上周又炒番上2元樓上，噚日雖見有獲利沽盤，但股價仍企硬喺2.075元，冇起跌。&#13;<br> 經紀黃說，越秀交通將在下周二公布中期業績，估計唔會有好大驚喜，但據講好戲在後頭，故此可以留意吓。<br> &#13;<br> <spanclass>中國海外傳配股 &#13;<br> 另外，經紀黃早排品題過嘅中國海外（688），噚日公布業績前已經偷步炒上，勁升16%，收1.09元，成交急增至1.27億元。&#13;<br> 經紀黃話，公司去年要撇嘅帳已經撇晒，今年盤數應該好企理。市場傳聞，中國海外有意配股集資，睇家陣股價走勢咁靚，相信距離落實之期不遠矣。&#13;<br> 慕容小初&#13;<br> </spanclass></p></body></html>