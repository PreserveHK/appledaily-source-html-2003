<html><header><meta charset="utf-8"><title>家徒四壁麥伯缺雪櫃</title></header><body><h1>家徒四壁麥伯缺雪櫃</h1><p>記者探訪麥伯一家，只見炎炎夏日，四口子的食物也只是東一處西一處的，用筲箕輕輕蓋着，衞生情況令人側目。「雪櫃壞咗呀！」百病纏身、剛於日前出院的麥伯，僅能用寥寥數語簡述因由。<br> &#13;<br> <spanclass>四口家靠綜援生活 &#13;<br> 六十三歲的麥伯，於二十年前患過鼻咽癌，後來雖然康復，但糖尿病、血壓高、胃潰瘍、弱聽等卻一直揮之不去，上月中更因第二度中風而入院治理。「要數佢嘅病，真係一疋布咁長，比起佢中風嗰幾日，𠵱家佢精神叫做好番啲，不過，右邊身都係冇力，沖涼、洗頭都要我服侍，遲啲重要做物理治療。」四十八歲的麥太表示。&#13;<br> 麥伯年輕時在塑膠廠工作，九十年代初因健康每下愈況，被迫提早退休，現與妻子及一對分別十九歲及十五歲的在學子女依靠綜援金生活。&#13;<br> 由於生活迫人，早前麥伯家裏的雪櫃漏水失靈，也無力更換。「唔好話攞二、三千蚊出嚟買部新雪櫃吖，就算攞五、六百蚊出嚟維修，我哋都負擔唔到啦。」麥太慨歎，平日四口十分節儉才能勉強過活，委實沒有絲毫積蓄，她懇求善長能施以援手，捐贈一部雪櫃給他們，改善困境。&#13;<br> 捐款編號：C1089&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>