<html><header><meta charset="utf-8"><title>　　才俊訪京熟口熟面 - 李八方</title></header><body><h1>　　才俊訪京熟口熟面 - 李八方</h1><p>訪京活動一浪接一浪，今日輪到「香港各界青年領袖才俊團」。&#13;<br> 領隊係伍淑清個細佬伍威全，佢原來係香港青年聯會主席，來頭不小。至於團員，除咗陳南祿面孔比較新之外，有啲好似黃英豪同廖長江，上次法律界訪京已經去過，但有得北上朝聖，又點會嫌多。&#13;<br> 咁都唔好笑，有啲人已經上咗至少三次京，其中「雙簡」，即係簡福飴同簡松年最紅，廣東社團、法律界、鄉議局以至青年才俊團都話有份；唔知佢哋嘅意見係咪特別高明，中央要多聽幾次？&#13;<br> 當然大家可以倒轉諗，就係雖然北京大開中門要多聽意見，但係聽嚟聽去都同一小撮自己友嘅高見，唔知算唔算「兼聽」？&#13;<br> （圖）政府人員協會副主席陳志光係上京稀客，但佢話遲吓會有機會再去兩次。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>