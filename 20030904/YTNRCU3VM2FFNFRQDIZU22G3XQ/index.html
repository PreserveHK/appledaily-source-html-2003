<html><header><meta charset="utf-8"><title>搵食篇：<br>$4.8菜膽灌湯包最搶手</title></header><body><h1>搵食篇：<br>$4.8菜膽灌湯包最搶手</h1><p>一隻蝦餃有十摺，想當年良哥學整蝦餃也學了十日。𠵱家人人都說搵食艱難，但搵食有幾何舒服過？那學整蝦餃的十天，良哥就像經歷了人生的高低起伏，每一摺都是一次意志力的測試。&#13;<br>記者：李敏怡&#13;<br>攝影：陳智良&#13;<br>Model：LingChui、LingSze、Brenda、Holly（SunSpot）</p><p>「七十年代搵食好艱難，自己讀書唔多，所以十多歲工作，原本是捧住個盤賣點心，但因為好奇所以便走入廚房跟師傅。」良哥說。&#13;<br> 不過，入到廚房未必代表可以落手落腳學整點心，因為師傅教唔教你完全睇佢鍾唔鍾意你。&#13;<br> 「為咗𠱁師傅開心，他叫我做乜就做乜，日日又早到遲走，每日凌晨三點起身，開好晒檔等師傅，一直做到下午三點至收工。」&#13;<br> &#13;<br> <spanclass><fontstyle>包到蝦餃最開心  &#13;<br> 這段日子足足過了兩年，直至有一天，良哥的師傅忽然拿着蝦餃皮教他包蝦餃。「我學了十日才學識，因為蝦餃啲餡濕，又要摺十摺，好難包，唔係摺得唔好就係整爛咗塊皮，俾師傅用麵粉棍扑手。差不多每天都要收工後留低繼續練習，十日後，我終於學識包蝦餃。」&#13;<br> 良哥說他的師傅雖然嚴格，但卻讓他練好基本功，有穩固的根基。「我跟了這位師傅十年直至他退休，我和他的感情很深厚，就像父子一樣。」他說。</fontstyle></spanclass></p><p><spanclass><fontstyle>抵食點心推介  &#13;<br> 銅鑼灣區有唔少酒樓都做下午茶特價，亦有做$4.8呢個價，但呢度嘅款式每兩個星期換一次，包唔會悶親你（原價$8.5）。而最抵嘅係呢個優惠星期一至日都有，所以呢度假日嘅下午茶亦特別多人，一般需要等半個至一個小時左右。</fontstyle></spanclass></p><p><spanclass><fontstyle>最受歡迎菜膽灌湯包  &#13;<br> 湯包皮薄夠煙韌，白菜同豬肉夠鮮甜，雖是平價點心，但賣相同工夫一樣唔馬虎，難怪成為下午茶點心中最受歡迎之選。</fontstyle></spanclass></p><p><spanclass><fontstyle>夠創意七味炸茄子  &#13;<br> 呢味自創點心，有別於一般的釀茄子，用了日式料理的七味粉作調味，搞到點心都玩Fusion。</fontstyle></spanclass></p><p><spanclass><fontstyle>考功夫蠔汁琵琶豆腐  &#13;<br> 由於要做到魚肉同豆腐都要一樣咁滑，所以良哥話呢味點心未出之前，他足足試了四次才滿意，相當考功夫。</fontstyle></spanclass></p><p><spanclass><fontstyle>爽滑排骨蒸腸粉  &#13;<br> 排骨肉質爽滑，顯示師傅掌握火候有一手，而腸粉同樣滑溜沒有偷工減料。最特別是排骨同腸粉一齊蒸，腸粉會吸引了排骨鮮甜的肉汁，吃下去特別有香濃的肉味。</fontstyle></spanclass></p><p><spanclass><fontstyle>菜乾豬骨粥$10（原價$18）  &#13;<br> 此乃下午茶豪之選，粥底夠綿，重有好香濃嘅豬骨味，加上菜乾，絕唔會食到你口淡淡。粥的份量比一般多咗一半，夠晒抵食。</fontstyle></spanclass></p><p><spanclass><fontstyle>$6.8燒鵝湯麫（原價$18）  &#13;<br> 下午茶時段足足平咗一半有多，主攻叉燒同燒鵝，但用料同份量同正價貨色一樣。燒鵝皮脆肉滑，叉燒肥瘦適中，重有米粉、湯麫、瀨粉任揀。</fontstyle></spanclass></p><p>店舖：百里鮮&#13;<br> 地址：銅鑼灣告士打道250號伊利莎伯大廈1字&#13;<br> 電話：25910363&#13;<br> 營業時間：9:00am-4:00am&#13;<br> 下午茶時間：2:00pm-5:00pm</p></body></html>