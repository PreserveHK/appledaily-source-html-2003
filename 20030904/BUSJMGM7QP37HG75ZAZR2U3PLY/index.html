<html><header><meta charset="utf-8"><title>紅磡搞潮舖做「自由行」生意</title></header><body><h1>紅磡搞潮舖做「自由行」生意</h1><p>早排香港興起「快閃一族」，連商業一台「十八樓C座」周記茶餐廳都被「快閃一族」入侵，可想而知「快閃」熱已入咗唔少階層。潮界金牌經紀人「魯祖鐘」亦屬「快閃」黨員，佢之前搞過唔少大型CrossoverProject，每次計劃未完已經閃咗，堪稱「快閃祖宗」！聽講最近「魯祖鐘」拍咗個老闆搞日本水貨時裝，佢目標會喺旺角、銅鑼灣同尖沙嘴一口氣開幾間分店。點解佢老闆咁搏？且聽「魯祖鐘」解釋：「自從『自由行』之後，有大批消費生力軍來港，不過佢哋使錢只使喺啲大路貨品上。但𠵱家連上海、北京嘅人都開放埋落嚟，呢班人同廣東嗰啲有所不同，尤其係北京嘅𡃁仔有啲重In過香港𡃁仔，所以𠵱家乘機發大啲日本水貨實在明智，嗰班北京至In一族唔使去日本就可以喺香港買到嘢，呢鋪係咪掂先？」聽講「魯祖鐘」就計劃緊搞個類似「捷古華娃」嘅旺角式原宿牌子，開喺紅磡啲遊客海味、金舖隔籬，一於大小通殺！咁都俾佢諗到，「魯祖鐘」確係醒！&#13;<br>&#13;<br>文：大食Jack</p></body></html>