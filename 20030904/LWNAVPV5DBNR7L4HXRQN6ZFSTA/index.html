<html><header><meta charset="utf-8"><title>截飛時間次次不同<br>球驗客手記：有心水買唔到遺恨</title></header><body><h1>截飛時間次次不同<br>球驗客手記：有心水買唔到遺恨</h1><p>賭仔姓賴，我求大俠唔係姓賴，但係前晚上網賭馬會西班牙波，明明有心水都買唔到，結果眼白白睇住佢中，真係講起都有火。&#13;<br> 等我解釋吓先，其實馬會一早講明咗，任何足智彩投注賽事都係開賽前十分鐘就會截止投注；不過我求大俠之前賭英超波，就試過好幾次去到開賽前一、兩分鐘，至喺網上幫襯佢哋嘅足智彩，重次次都成功落到注噃，重以為甚麼十分鐘前截飛只係得個講字！&#13;<br> 點知前晚西甲聯，馬會又忽然揸得好正，真係同我玩「十分鐘前截飛」，等我一心諗住捧吓本報名家華度場，博番個維拉利爾和波，結果真係和咗派成三倍幾，但係今次就買唔到，真係「一殼眼淚」……<br> &#13;<br> <spanclass>麥馬拿文又要做後備 &#13;<br> 由皇馬過檔曼城嘅麥馬拿文，周薪雖然由六萬五鎊減到三萬鎊，但佢諗住出場機會會多番啲，點知原來同以前一樣。事緣曼城領隊基瑾話佢哋中場太多人，唔知安排老麥踢咩嘢位。之但係，老麥喺曼城有科拿呢位老友陪佢，而且話晒都同聲同氣，日子應該比喺西班牙時好過。</spanclass></p><p><spanclass>韋斯咸小心揀領隊 &#13;<br> 𠵱家由臨時領隊布祿瓊領軍嘅韋斯咸日前就話，有五十人申請做佢哋領隊。但最搞笑嘅係，原來唔淨只有領隊經驗嘅人申請，連球員同做其他行業嘅人都有申請埋一份。我求大俠希望韋斯咸要謹慎選擇，萬一揀錯咗，幫唔到佢哋返英超之餘，分分鐘連累佢哋再降一級都唔定。<br> &#13;<br> <spanclass>馬索尼邀艾迪亞出山 &#13;<br> 意大利傳嚟消息，博洛尼亞教練馬索尼準備出人情牌，請番今季離開羅馬嘅艾迪亞重返意甲發展。假如連呢個隱士都請得出山，就證明馬索尼呢個老牌教頭確實魅力非凡。艾迪亞講明就算加盟博洛尼亞，亦會喺合約上列明兩場對羅馬嘅聯賽唔會上陣，總算唔忘本。<br> &#13;<br> <spanclass>川口能活轉會望好運 &#13;<br> 加盟樸茨茅夫兩年時間一直在球會呆坐後備席嘅日本門將川口能活，隨住捷克門神施歷錫來投，最終都轉會到其他球會發展，加盟丹麥球會北日德蘭，展開新一頁。其實，川口能活喺樸茨茅夫犧牲好大，無太多出場機會之餘，國家隊正選位置都無埋，今次轉投雖然唔係大球會，但總好過等運到！</spanclass></spanclass></spanclass></p></body></html>