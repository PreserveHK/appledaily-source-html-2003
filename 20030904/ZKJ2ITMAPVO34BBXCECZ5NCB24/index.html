<html><header><meta charset="utf-8"><title>自煮篇：<br>$6搞掂！水瓜做餅清爽</title></header><body><h1>自煮篇：<br>$6搞掂！水瓜做餅清爽</h1><p>潮州人出名慳家，往往只花幾蚊就可以搞掂一餐。好似劉太咁，同老公都是潮州人，同樣都鍾意食潮州粥，然後送些菜脯、鹹酸菜、腐乳之類，就已經好滿足。即使是一些人皆盡曉的馳名潮菜，好似水瓜烙、菜脯粒粒，一樣只十元八塊，而且大大碟夠晒飽肚。&#13;<br>&#13;<br>記者：吳佩璇　攝影：陳智良</p><p>入廚二十多年的劉太，與老公同為潮州人，因而拿手戲都不離最地道的潮州家常菜。其中沙嗲魷魚是得意之作，用的是最傳統口味的潮州沙嗲，沒普通沙嗲般辣，卻是甜辣而香口。但講到更在行的，可是煮平餸。因為許多潮州菜式，都是用料簡單，且快手易煮的「慳家菜」。&#13;<br> &#13;<br> <spanclass><fontstyle>一嘜米煮六碗粥  &#13;<br> 講到食得慳儉，劉太最記得小時候，用鹹酸菜加苦瓜煲湯，湯滾後再將渣落鑊兜，便是一餸一湯。再講他們至愛的潮州粥，劉太直說：「一嘜米煲兩碗飯，但一嘜米可以煲到六碗粥！」平日趁仔女上班後，劉太便愛跟老公煲粥作午膳，然後只需炒一味小菜來送粥便夠。好似以下將介紹的水瓜烙、菜脯粒粒，及其他如冬菜、鹹酸菜等，都成了送粥佳餚。</fontstyle></spanclass></p><p><spanclass><fontstyle>送粥最啱　菜脯粒粒  &#13;<br> 菜脯可以說是潮州人每餐飯的必備菜式。而菜脯炒粒粒更是至經典的潮州家常菜，由於味濃帶辣，送粥最啱。除了菜脯外，其他材料亦多是素菜，因而與水瓜烙一樣，都是老少咸宜的菜式。此菜看似簡單，但要炒得有神髓，必先將菜脯及紅椒等材料爆香，做到香口惹味才是真正的潮州口味。</fontstyle></spanclass></p><p><b> 用咩料：</b> &#13;<br> 菜脯4両、花生2両、西椒1個、魚片2両、紅辣椒2隻、香豆腐2磚、魷魚2片</p><p><spanclass><fontstyle>經濟版蠔餅水瓜烙  &#13;<br> 潮州蠔餅相信好多人都鍾意食，至於水瓜烙或者沒蠔餅般受歡迎，但就與蠔餅源出一轍兼更加經濟。做法與蠔餅大同小異，賣相亦是薄罉形式。但一斤蠔豉閒閒哋要十六、七塊，一斤水瓜則只不過五、六蚊。劉太話想再平啲，用勝瓜都得。水瓜在夏天當造，此時煮水瓜烙比煮蠔餅當更滋味及清淡。容易食物敏感、又或老人家怕膽固醇高，水瓜烙更是適合的選擇。</fontstyle></spanclass></p><p><b> 用咩料：</b> &#13;<br> 水瓜1/2斤、蛋2隻、蝦米適量、麵粉2両</p></body></html>