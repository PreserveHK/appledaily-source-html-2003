<html><header><meta charset="utf-8"><title>電腦新產品：NEC新機首配DVDRAM<br>VERSAP720頂級靚料</title></header><body><h1>電腦新產品：NEC新機首配DVDRAM<br>VERSAP720頂級靚料</h1><p>NEC最近推出一部賣價偏高但機能強勁嘅VERSAP720，從機身、顯示到用料都全屬高班規格，睇戲打機娛樂樣樣掂，機能絕對可替代傳統桌面電腦，加上流動機種罕有地支援埋DVDRAM嘅燒錄，令到VERSAP720超越手提電腦嘅境界。&#13;<br>記者：許福合&#13;<br>攝影：陳偉強&#13;<br>ImageGirl：Fion&#13;<br></p><p>收到P720嘅資料時，先係「嘩」一聲，再嚟「啊」！第一個「嘩」係因為見到價錢過兩萬，以家陣嘅市道似乎誇咗少少，不過再睇埋詳細規格資料後，自然就會「啊，原來如此」。唔單止規格強勁，跟機重額外送TV-Tuner、AccessPoint及256MBDDR等，賣價自然稍貴。</p><p><spanclass><fontstyle>靚機配靚芒  &#13;<br> 靚機當然唔少得配番個靚芒，P720嘅15吋TFT，解像度達到1,400×1,040，亮度相當充足，畫面穩定，質素唔錯。試用一陣，發覺螢幕有極高嘅可視角度，走到大斜角都可以睇得清清楚楚，不過若各位有喺地鐵用電腦嘅經驗，應會知道被旁邊位仁兄望住工作實在唔多好，可視角度對Notebook實際有冇用，就要睇用家嘅使用習慣。不過值得一讚係螢幕配上保護鏡面，除咗避免螢幕刮花外，亦令到黑位較為實淨，用嚟睇戲效果會更佳。</fontstyle></spanclass></p><p><spanclass><fontstyle>強勁硬件規格  &#13;<br> 先唔提配件，淨係基本規格已經令人心動，處理器用咗最新P4-M2.66GHz，配上256MBDDR及60GB硬碟，機迷更不會失望，用上具備獨立64MB嘅MobilityRADEON9000，打機睇戲效果都同樣一流。只係以上規格，就已經將唔少桌面電腦比下去，P720要代替桌面電腦必然可輕鬆應付。&#13;<br> 除此之外，P720另一個貴得有理嘅地方，就係使用多制式DVD燒碟機，可以支援DVD-RAM、DVD-R/RW、CD-R/RW，現時DVD-R/RW千幾就有交易，不過DVDRAM就比較少見，物以罕為貴，P720用咗多制式DVD機，身價自然更高。另外，內置IEEE1394及SPDIF介面，前者部份貴價機都有提供，而SPDIF就比較少，要享受完美音色，就要留意。&#13;<br> </fontstyle></spanclass></p><p><spanclass><fontstyle>雙制式無線網絡  &#13;<br> 到咖啡店歎茶，喺機場等飛機，有部電腦上網消磨時間實在唔錯，現時主要流動網絡制式有802.11a及802.11b，P720就兼容呢兩種制式，可同時喺兩種網絡之間自由行，毋須加卡，全無限制，用落就知道如何方便！NEC可能見到唔係所有用家屋企都有無線網絡，今次認真賣大包，送埋一個802.11bAccessPoint，喺屋企唔使駁住條Cable，行到邊都可以上到網。話雖如此，呢部P720雖然硬件超班，但同時亦可列入重量級行列，重4.03kg，要捧住周圍走都幾辛苦，用來代替桌面電腦比較妥當。</fontstyle></spanclass></p><p><spanclass><fontstyle>PROFILE  &#13;<br> 處理器：P4-M2.66GHz&#13;<br> 記憶體：256MBDDR&#13;<br> 硬碟：60GB&#13;<br> 屏幕：15"TFT&#13;<br> 顯示晶片：RADEON9000（64MB）&#13;<br> 光碟機：DVDRAM/R/RW&#13;<br> 體積：335×281×45mm&#13;<br> 重量：4.03kg&#13;<br> $20,980</fontstyle></spanclass></p><p>抵讚：規格高班，任何工作、娛樂都可輕鬆應付。&#13;<br> 要彈：太重啦！拎出街走咗一日，手都軟埋。&#13;<br> &#13;<br> NECHK&#13;<br> 查詢電話：23690335</p></body></html>