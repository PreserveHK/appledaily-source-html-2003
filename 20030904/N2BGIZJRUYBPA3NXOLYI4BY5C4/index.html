<html><header><meta charset="utf-8"><title>伊東贏波輸收視</title></header><body><h1>伊東贏波輸收視</h1><p>伊東美同押尾學主演嘅日劇《國光之政》，雖然喺收視上贏唔到人，但一班演員就要喺球場攞番個彩。話說早兩日佢哋同某電視雜誌嘅職員踢咗場友誼賽，押尾學直情緊張到話：「贏呢場波簡直係我成個夏天嘅目標！」而佢都唔係得把口，喺場上做晒主帥，結果贏三比二。而伊東負責乜？咪着件球衣喺側邊打氣囉！</p></body></html>