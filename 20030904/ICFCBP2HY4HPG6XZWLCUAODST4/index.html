<html><header><meta charset="utf-8"><title>騎呢賞月3招浸個情侶月光浴</title></header><body><h1>騎呢賞月3招浸個情侶月光浴</h1><p>重有個幾禮拜就係中秋節，吸取往年嘅經驗，上山頂、去石澳呢啲地方必定會逼餐死重分分鐘冇位。唔想淪落到無處棲身，又想搞點新意思，就要好好計劃一下。重未有頭緒嘅你，不如先參考以下呢幾位仁兄，睇吓今年有乜新搞作。&#13;<br>記者：黃婉冰&#13;<br>攝影：林栢鈞、周旭民、楊錦文&#13;<br>ImageGirl：Duncan、Yan、Cherry（fromDreamDestination）、Cinmi、Endeavour（fromRichStrategy）、Jack（fromSunSpot）、Norris</p><p><spanclass><fontstyle>第一招  &#13;<br> <spanclass><fontstyle>露天浸  &#13;<br> 阿Yan想搵個地方可以有氣氛、又可以他他條條咁賞月，男朋友Duncan拿拿臨四出尋找一個可以滿足晒佢要求嘅地方，好彩畀佢搵到，呢勻唔驚要扭耳仔收場！&#13;<br> &#13;<br> 蘆薈天地&#13;<br> 地址：新界粉嶺丹竹坑新屋仔村35號&#13;<br> 時間：9月12日至14日下午3時半至晚上8時&#13;<br> 收費：成人$128，小童（12歲以下）$98（包燒烤、孔明燈製作、燃放，其餘活動均須自費。）&#13;<br> 查詢電話：26747812&#13;<br> 交通：可於粉嶺火車站搭專線小巴56K，同司機講到蘆薈天地，下車後行約兩分鐘便到達，乘的士約$40，場內設有露天車位。</fontstyle></spanclass></fontstyle></spanclass></p><p><spanclass><fontstyle>第二招  &#13;<br> <spanclass><fontstyle>應節燒烤包  &#13;<br> 每年中秋節，成班朋友仔例必會整番場燒烤盛會，燒豬扒、牛扒、雞翼，未食已覺厭，的確幾無新意，但試想想，如果可以將燒烤食物大改革，燒雞翼變成燒雞籮柚、方包變菠蘿油、金菇變大菇、燈籠椒，全部都變成應節食品，咁呢個中秋節係咪會與別不同啲呢？</fontstyle></spanclass></fontstyle></spanclass></p><p><spanclass><fontstyle>私家浸  &#13;<br> Norris就唔同，佢同阿Jack較鍾意兩支公靜靜地撐枱腳賞月，所以今年佢哋決定去全城最High嘅半島酒店。酒店有五間位處高層嘅海景套房，可以盡覽維港景色嘅海景套房，房內更備有望遠鏡，想慢慢欣賞圓月絕不成問題，同時浴室亦設有大玻璃窗，一邊享受按摩浴一邊賞月，與別不同！&#13;<br> &#13;<br> 半島酒店&#13;<br> 地址：尖沙嘴梳士巴利道&#13;<br> 電話：29202888&#13;<br> 房價：$15,000另加13%服務費及酒店稅，須預訂。</fontstyle></spanclass></p><p><spanclass><fontstyle>集體浸  &#13;<br> 除咗蘆薈天地之外，Duncan重搵咗另一個賞月佳地，同樣以露天作賣點，另一個最吸引人之處係可以邊歎按摩池嘅水力按摩邊曬月光，二人可靜靜地面對夜空慢慢享受，唔使同人迫又有度假Feel，女朋友實鍾意！&#13;<br> &#13;<br> 香港洲際酒店&#13;<br> 地址：尖沙嘴梳士巴利道18號&#13;<br> 電話：27211211&#13;<br> 房價：$2,150另加13%服務費及酒店稅，須預訂。</fontstyle></spanclass></p><p><spanclass><fontstyle>第三招  &#13;<br> <spanclass><fontstyle>月亮DIY  &#13;<br> 天氣難測，天氣好與壞話唔埋，一個大吉利是到八月十五嗰晚烏雲密布，賞唔到月都咪話唔掃興，所以身為人家男朋友嘅Endeavour，已經諗到計仔唔使俾女朋友埋怨，就係自己郁手整月亮，一於畀佢一個驚喜！&#13;<br> &#13;<br> 材料：&#13;<br> 長形黑色卡紙2張&#13;<br> 圓形燈籠1個&#13;<br> 夜光星星3包&#13;<br> 電燈籠燈膽1個&#13;<br> 雙面膠紙&#13;<br> 𠝹刀</fontstyle></spanclass></fontstyle></spanclass></p></body></html>