<html><header><meta charset="utf-8"><title>富士Legacy新版月中登陸香港</title></header><body><h1>富士Legacy新版月中登陸香港</h1><p>若然大家有留意開亞Mark嘅報道，都會知道新一代富士Legacy快將抵港嘅消息。而最近亞Mark打探得知，新款Legacy會於今個月中抵埗，代理重準備響嚟緊9月20日舉行盛大車展㖭！呢部新車早前響日本正式登場。惹來不少好評及迴響，重被譽為係現今日本中型轎車級別中，一部至突出又富房跑味嘅新車款；聽聞四門轎車版同五門SportWagon嘅2.0GTB4會同時推出，前者定價36萬8千，後者則為39萬8千蚊，既有齊17吋合金胎軨，又有Xenon頭燈同電天窗，當然少不了重有全車皮椅跟雙安全氣袋配搭。以其260匹輸出加上恒式四驅裝置，性能重直迫同級一眾嘅歐洲車㗎！據知，因為東瀛本土熱賣關係，今年底前新Legacy到港數量極之有限，想擁有的話就真係要行快一步喇！</p></body></html>