<html><header><meta charset="utf-8"><title>寵物花園：<br>法蘭西國寶波索犬甩繩狂奔追到氣咳</title></header><body><h1>寵物花園：<br>法蘭西國寶波索犬甩繩狂奔追到氣咳</h1><p>波索犬（Borzoi）起源中東，因有一身絲質鬈曲絨毛，注定靠美色享盡榮華富貴，不單止出入上流貴族，間中亦客串做狩獵犬。據說在1842年更有幸被俄國王室欽點為國寶，其後送予英國皇室作為邦交重禮。不過這隻血統高貴的獵犬，優雅外表的背後，隱藏連串惹人發笑的烏龍行為。&#13;<br>記者：澤金&#13;<br>攝影：楊錦文&#13;<br>鳴謝：XyberPet（28388874）</p><p>Takorva♀&#13;<br> 出生地：法國&#13;<br> 年齡：2歲多&#13;<br> 性格：活潑好動，精乖伶俐&#13;<br> &#13;<br> VanMoon♀（Russie同Rakof的囡囡）&#13;<br> 出生地：香港&#13;<br> 年齡：6個月大&#13;<br> 性格：和譪友善&#13;<br> &#13;<br> 波索犬，皇族國寶，一代獵狼犬，雄狗英俊中帶點霸氣，雌狗高傲中帶點嬌媚。&#13;<br> 愛狗愛得近乎瘋狂的Rose，對自己飼養的四隻波索犬Rakof、Russie、Takorva和VanMoon的溺愛盡在不言中，每每提到牠們，都說笑料多到一籮籮，直情要對這種狩獵犬另眼相看。</p><p><spanclass><fontstyle>野性難馴唔易控制  &#13;<br> Rose說自己一直以為有能力控制頑皮的波索犬，直至有次雜誌社跟Russie拍照，途中攝影師要求Russie做激烈的奔跑動作，顯示出波索犬獨具一面的爆炸力，怎知當狗帶一鬆，Russie就真如脫韁野馬一樣，成支箭咁向前衝，Rose惟有不停喝止，還駕駛電單車狂追，連身邊朋友也要加入追捕行列，最後這隻甩繩馬騮終在離開西貢巿中心十萬八千里的白沙灣被追截到。&#13;<br> 「搵咗佢差唔多成粒鐘，最後有途人阻一阻佢，咁我先可以捉番佢咋。」自那次以後，Rose就拒絕一切奔跑動作的拍攝。</fontstyle></spanclass></p><p><spanclass><fontstyle>以為好醒捉錯賊  &#13;<br> 另一隻波索犬Rakof，剛由法國來港時只懂聽法文，跟Rose在溝通上有困難。為了要盡快拉近距離，她日日帶Rakof返工，希望日對夜對，可增加彼此了解。&#13;<br> 「記得有個戴帽嘅熟客嚟買嘢，Rakof以為人哋偷嘢，立即衝埋個客度死咬住件衫唔放，我惟有立即喝停佢囉！」自此以後，Rose就無帶Rakof回舖頭看舖，但Rakof直至今時今日，對戴帽的人依然會亂吠，錯將好人當賊扮。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>落重本求得心頭好  &#13;<br> 如果你不介意波索犬這許多烏龍百出的笑料，想養牠也不易，因為雌性的波索犬成長期極慢，幾乎要等四年才有一次發情期；加上生產量一般比其他大型犬種少，即使夾準天時地利，生出來的BB都很難養大，因為牠們的夭折率頗高。&#13;<br> 當年Rose便是透過不少人脈網絡，最後才能聯絡到一位繁殖波索犬的法國人，還落重本令這位法國人出售自己的波索犬。「訂購事小，照顧事大，因為歐洲國家法例列明犬隻要足五個月才批准出口，問題是Rakof當時只得兩個多月，所以要在法國寄養，一切開支都是驚人數目，總之機票連運費都要花幾萬蚊。」&#13;<br> &#13;<br> <spanclass><fontstyle>罕有夠矜貴  &#13;<br> Russie是Rose第二隻波索犬，9個月前在法國進口，當時只得兩歲。牠曾奪得過今年2月香港狗會狗展的永久冠軍，來頭同Rakof一樣出自法國。Rose說Russie遠道而來是作過埠新娘，嫁給Rakof配種，六個月前Russie就生了囡囡VanMoon。&#13;<br> 「波索犬天生瘦削得棚骨，四隻腳重幼過條藤，咪睇佢性格斯斯文文，其實反應不知幾敏捷！」Rose指出波索犬矜貴在於品種罕有，以本地為例，她估計進口數量不超過十隻。所以Rose一直將這四隻化骨龍當寶咁湊。</fontstyle></spanclass></fontstyle></spanclass></p><p>&#13;<br> &#13;<br> &#13;<br> <spanclass><fontstyle>一代獵犬最怕鎂光燈  &#13;<br> 不過在記者眼中的波索三犬，鏡頭下卻變成驚青王和爛玩王。拍照時Russie驚青閃縮一角震過貓王，對住鎂光燈，重要震到呆唔識畀反應。Takorva和VanMoon一見面就好似火星撞地球，爛玩到無法收拾，要勞動主人Rose喝止，才肯乖乖地靜一靜，點知唔夠三十秒，又繼續癲、喪、狂。唉！一代獵狼犬之後……真丟架！&#13;<br> &#13;<br> &#13;<br> <spanclass><fontstyle>波索犬簡介  &#13;<br> 頭形：細長尖幼似馬面&#13;<br> 面相：面頰瘦削，耳根高貼&#13;<br> 體格：骨骼纖細，胸肌狹長，背曲而尾垂，狀似鎌刀&#13;<br> 四肢：似四碌竹，大腿比例發達，肉趾厚而有力&#13;<br> 身高：雄性起碼73厘米，雌性少極都68厘米&#13;<br> 市價：本地繁殖種，坐底近萬元；假如系出名門，重頒授埋「終身冠軍」銜頭，盛惠兩萬至三萬元不等。</fontstyle></spanclass></fontstyle></spanclass></p></body></html>