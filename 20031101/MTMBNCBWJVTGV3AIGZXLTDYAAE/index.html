<html><header><meta charset="utf-8"><title>新車速報：<br>福士Touareg4.2實力大增</title></header><body><h1>新車速報：<br>福士Touareg4.2實力大增</h1><p>眾所周知，福士Touareg跟保時捷Cayenne如出一轍，惟引擎配搭有別；然而，福士車廠早前替Touareg加入一台4.2公升V8偈，令行車表現有大躍進，加上恒式四驅，重有可調校高低及軟硬嘅避震裝置，無論On-road又或者Off-road皆有出眾演繹，對要求高嘅用家嚟講，想擁有一部全天候高性能嘅SUV，價錢又見吸引力的話，咁就真係要仔細考慮一下喇！	&#13;<br>記者、攝影：陳偉林</p><p>時下SUV潮流所趨，就連歐洲車廠亦注視到，難得德國福士及保時捷車廠攜手合作，分別推出兩款共用底盤嘅SUV新車；福士Touareg要求實用性，而保時捷Cayenne卻着重高性能演繹，惟福士廠方早前替Touareg加入至頂級嘅4.2公升V8偈新型號，對要求高嘅用家嚟講，可會有多一個選擇呢！</p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>外形出眾富剛陽味  &#13;<br> 講賣相，福士Touareg亦不示弱，一身充滿剛勁美嘅線條，可謂豪情洋溢，加上一對炯炯有神嘅Xenon大燈配搭，以及電鍍鬼面罩同門邊電鏡，閃閃生輝夠吸引之餘，一體式前後泵把連氣霸，還有四輪19吋合金胎軨組合，對要求有一部富朝氣又見魅力盎然嘅SUV用家，委實切合不過。</fontstyle></spanclass></p><p><spanclass><fontstyle>座艙多變設備講究  &#13;<br> 至於座艙陳設，兩排高級皮椅以人體工學設計，既貼服又富承托力，而前排重備有全方位電控，當遇有需要時，後排還可以左右獨立收摺放平，令尾廂容量由原來555公升，躍升至1570公升咁多，加上尾門可上下兩截獨立開關，提存物件倍覺方便得多。再者，車廂前後及左右獨立恒溫冷氣連送風裝置，加埋6碟CD連11個揚聲器嘅音響配備，享受愜意又舒適。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>出眾底盤操控自如  &#13;<br> 呢部頂級版Touareg，除擁有一台輸出強橫嘅4.2公升V8偈及6前速Tiptronic連DSP半自動波箱外，響一套電子4XMotion恒式四驅系統輔助下，還備有中央及後輪軸嘅差速裝置，有利攀爬較崎嶇嘅山路之餘，全新CDC電子氣壓避震連軟硬、高低調校，重可以遷就唔同路面環境，令人有操控自如又穩妥嘅觀感；當中最教人喜出望外會係四輪19吋合金胎軨連高抓着力跑車輪胎配搭，想唔到身形魁梧嘅Touareg，公路飛馳同掟彎都咁妥貼㗎！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>記者試後評語：全天候表現強勁  &#13;<br> 套用上至強勁嘅4.2公升V8偈，起跑加速感無視車重，演繹強而有力，既有電子恒式四驅，加上雙差速裝置及可調校高低及軟硬嘅電子氣壓避震，行車穩定循迹性高，難得呢部講求全天候性能嘅SUV，重換裝有四輪19吋合金軨連高抓着力嘅輪胎，高速馳騁既可靠又安全，又豈止係一般SUV咁簡單呢！</fontstyle></spanclass></p><p><spanclass><fontstyle>福士Touareg4.2V8規格  &#13;<br> 引擎：4172ccV8DOHC&#13;<br> 馬力：310ps/6200rpm&#13;<br> 扭力：41.8kgm/3000rpm&#13;<br> 傳動：6前速Tiptronic半自動波，恒式四驅&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟（ABS）&#13;<br> 輪胎：275/45ZR19PirelliPZeroRosso&#13;<br> 尺碼：4754×1928×1762mm&#13;<br> 軸距：2855mm；車重：2250kg&#13;<br> 0-100公里：8.1秒；極速：218km/h&#13;<br> 平均耗油：14.8L/100km&#13;<br> 新車售價：$730,000&#13;<br> 車輛提供：合泰汽車（28828938）</fontstyle></spanclass></p></body></html>