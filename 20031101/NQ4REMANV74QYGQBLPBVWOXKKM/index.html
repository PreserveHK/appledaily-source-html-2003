<html><header><meta charset="utf-8"><title>絕不能忍受第三者<br>Kelly搵私家偵探昅實男友</title></header><body><h1>絕不能忍受第三者<br>Kelly搵私家偵探昅實男友</h1><p>日前有傳陳慧琳（Kelly）與男友Alex情變，她事後否認有關報道，而前晚Kelly錄影《勁歌金曲》時，再次提起Alex，她聲稱不怕男友偷食，又說：「大把私家偵探幫我睇住，我實知佢行蹤。」</p><p>陳慧琳、呂方及鄭希怡（Yumiko）等，前晚在將軍澳電視廣播城錄影節目《勁歌金曲》，最近有雜誌拍下Kelly男友Alex與女伴約會的照片，事後Kelly否認情變，並指該女子乃剛新婚的好友，而前晚Kelly亦經常提起男友，盡騷一副甜蜜樣子。&#13;<br> <br> <spanclass>愛與男友唱《藍雨》 &#13;<br> 前晚主持林曉峰及歌迷不斷追問Kelly與男友的感情狀況，Kelly即自爆與男友平時多在家唱歌及打機，她說：「我哋平時好靜，通常都唱歌同打機，我哋首飲歌係《藍雨》。」那麼Kelly會否拉攏男友與她灌錄該曲？她說：「唔好，佢把聲唔好聽，公司會蝕死！」提到若有第三者會如何處理，Kelly說：「我接受唔到，鍾意我又鍾意第二個，好核突。」&#13;<br> 問Kelly會否擔心男友與其他異性約會，她說：「唔驚，大把私家偵探幫我睇住，我實知佢行蹤。」Kelly透露自情變消息傳出後，她的男友接到不少友人的查詢電話，她說：「好彩個女仔去咗度蜜月，唔係睇到報道實唔開胃。」提到Kelly男友會否感到大壓力，她說：「我幫佢講真話，唔會有壓力，如果佢做過就真係有壓力呀。」Kelly又謂她的男友對她十分好，經常會製造驚喜𠱁她開心，但每次都給經理人鍾珍踢爆。&#13;<br> <br> <spanclass>Yumiko無暇探成龍 &#13;<br> 節目期間有觀眾問Kelly若她的男友、父親及鍾珍一同跌落海，她會救哪一個，Kelly說：「我救爸爸，鍾珍係游泳健將，佢會救我男友，如果要推是但一個落海，我會推鍾珍，佢識浮嘛。」&#13;<br> 此外，日前楊受成帶英皇小花去探成龍班，「龍嫂」Yumiko卻沒有同行，對此她說：「我忙緊綵排維港騷，上次去探成龍班係《千機變》時，都好耐啦。」&#13;<br> 採訪：李珮洳&#13;<br> 攝影：仇志德</spanclass></spanclass></p></body></html>