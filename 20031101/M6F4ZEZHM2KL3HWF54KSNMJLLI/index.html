<html><header><meta charset="utf-8"><title>AIWA首部錄影機＋DVD套裝</title></header><body><h1>AIWA首部錄影機＋DVD套裝</h1><p>DVD熱潮勢不可擋，好多人屋企都添置番套5.1影音系統，閒時欣賞各式其式嘅大電影。AIWA就新推出一部DVD5.1家庭影院套裝AVJ-R5，全銀及纖巧外形頗為搶眼，放喺廳度襯番家具都好靚。講到AVJ-R5最特別地方，就係左邊入DVD碟，右邊就可插入錄影帶，錄埋電視節目都得，直接減低空間浪費，一機兩用亦方便得多。&#13;<br> 音響支援方面，有齊市面流行制式，包括AC-3、dts、ProLogicII等，就算駁PS2打機一樣咁正斗。而AV輸入方面，亦有齊色差、光纖、S-Video等插頭。AVJ-R5不單支援DVD同VCD影碟，就算自製嘅MP3CD及DVD-RW都一樣讀到，開Party時唔睇碟都可狂播MP3助慶。		&#13;<br> 記者：徐影龍&#13;<br> &#13;<br> 查詢熱線：34033268&#13;<br> </p></body></html>