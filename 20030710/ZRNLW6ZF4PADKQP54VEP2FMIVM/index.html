<html><header><meta charset="utf-8"><title>型人服飾開倉篇：IceFire開倉潮人必去<br>Levi's501半價超扺</title></header><body><h1>型人服飾開倉篇：IceFire開倉潮人必去<br>Levi's501半價超扺</h1><p>星期一落修頓打籃球、星期二就約咗女朋友仔行街睇戲、星期三就去踢波……後生仔女放暑假日日都咁精采。節目多多梗係要以不同形象示人，喺今個星期六，專攻年輕人服飾嘅IceFire會舉行開倉，大多數貨品都會減到半價以下，買Tee買褲買埋波鞋，慳慳埋埋都應該夠錢買飛睇皇馬！&#13;<br>&#13;<br>記者：馬慶武　&#13;<br>攝影：陳智良&#13;<br>Model：Oscar、Crystal（SunSpot）</p><p>背心上吊有一粒立體士多啤梨，夠晒搞鬼。不過MissSixty大多屬Sample貨，每款只得一件，見啱就要據為己有。而Levi's501減到半價，絕對令人驚喜！可惜只有女裝Size，男士們無份。另外，足球波Boot款嘅Puma波鞋，鞋款夠潮，最啱要嚟襯衫扮型女。&#13;<br> MissSixty士多啤梨背心&#13;<br> （原價$320開倉價$80）&#13;<br> Levi's501牛仔褲&#13;<br> （原價$698開倉價$350）&#13;<br> PumaMY1波鞋&#13;<br> （原價$699開倉價$350）</p><p>鍾意足球嘅朋友，見到Kappa正牌波衫都會流口水，況且𠵱家減到百幾蚊就有一件，就連我唔係意大利隊嘅Fans，都忍唔住手買咗件。襯埋Scene嘅索繩短褲，真係夠晒爽！&#13;<br> Kappa意大利球衣&#13;<br> （原價$450開倉價$190）&#13;<br> Scene索繩短褲&#13;<br> （原價$299開倉價$120）&#13;<br> &#13;<br> 羅馬波衫有齊主場及作客顏色，而Kappa呢一期嘅波衫都係採用收身剪裁，Fashion味濃，女仔一樣可以着得好睇。&#13;<br> 羅馬作客球衣&#13;<br> （原價$480開倉價$140）&#13;<br> EverBlue短裙&#13;<br> （原價$349開倉價$150）</p><p>今年Champion聲勢不錯，場內所有ChampionTee都係賣$60，款式唔差，不妨掃多幾件。Levi's503係我嘅心水推介，直腳款式，經過SecondHandProcess舊化，充滿殘舊感，襯埋以功能實用為賣點嘅美國And1籃球鞋，真係好型。&#13;<br> &#13;<br> Champion短袖Tee&#13;<br> （原價$159開倉價$60）&#13;<br> Levi's503牛仔褲&#13;<br> （原價$638開倉價$350）&#13;<br> And1Watchyaself波鞋&#13;<br> （原價$619開倉價$300）</p><p><b> 男人潮服</b> &#13;<br> <spanclass><fontstyle>Scene橫間背心  &#13;<br> （原價$198開倉價$100）&#13;<br> 夏天着背心絕對唔係女仔嘅專利，呢件男裝鬆身背心就又涼爽又Man喇！</fontstyle></spanclass></p><p><spanclass><fontstyle>RussellAthletic籃球背心  &#13;<br> （原價$249開倉價$170）&#13;<br> 多得HipHop熱潮帶挈，大大件籃球背心已經成為街頭潮服要員；不過，唔想喺街撞口撞面都係高比仔或艾法臣的話，呢件有黑白兩色嘅RussellAthletic背心應該更啱心水。</fontstyle></spanclass></p><p><spanclass><fontstyle>Scene格仔恤衫  &#13;<br> （原價$298開倉價$150）&#13;<br> 天氣熱辣辣，唔想齋着Tee咁悶，呢件黃綠色格仔恤衫就啱晒你。充滿青春夏日氣息，而且選用全棉質料，着得好舒服。</fontstyle></spanclass></p><p><b> 潮鞋推介</b> &#13;<br> <spanclass><fontstyle>Vans橙色SlipOn  &#13;<br> （原價$339開倉價$240）&#13;<br> SlipOn都算係Vans嘅招牌貨之一，今次就有橙白及黑綠兩款顏色以供選擇，尺碼亦頗齊全，不過唔算減得勁。</fontstyle></spanclass></p><p><spanclass><fontstyle>And1GameTimeMid籃球鞋  &#13;<br> （原價$799開倉價$390）&#13;<br> 雖然唔係大家熟悉的名牌，但藍色網面嘅鞋身幾靚幾有型；鞋底亦有外露氣墊，功能同外形都比得上成千蚊一對嘅貴價貨。</fontstyle></spanclass></p><p><spanclass><fontstyle>And1InyourEye  &#13;<br> （原價$699開倉價$340）&#13;<br> 屋企對對都係LowTech復刻潮流鞋，出街就型，打波着邊舒服㗎！不如趁And1減到半價，買番對專業籃球波鞋，約班Friends打場波都唔錯！</fontstyle></spanclass></p><p><b> 其他潮貨</b> &#13;<br> <spanclass><fontstyle>ArnoldPalmer手挽布袋  &#13;<br> （原價$350開倉價$120）&#13;<br> ArnoldPalmer今年勁Hit，色彩繽紛嘅Logo大大個印喺布袋上，襯晒陽光海灘。最緊要係減到$120一個，淨係買嚟去沙灘用都抵。</fontstyle></spanclass></p><p><spanclass><fontstyle>Mambo鋼帶表  &#13;<br> （原價$799開倉價$190）&#13;<br> 雖然係幾年前嘅舊款貨，不過減足$600，兼有100米防水功能，依然有佢嘅吸引力。</fontstyle></spanclass></p><p><spanclass><fontstyle>EliteForce軍表  &#13;<br> （原價$350開倉價$140）&#13;<br> EliteForce係美國一個軍事Figure品牌，所以呢批表都係以其軍人Figure做主角，手工絕對唔差，軍事迷必買。</fontstyle></spanclass></p><p><spanclass><fontstyle>Porter背囊  &#13;<br> （原價$590開倉價$290）&#13;<br> 估唔到今次開倉都有Porter賣，重減到半價㖭！不過背囊體積較細，只有約35cm高，較啱女仔用，不過只限售五個。</fontstyle></spanclass></p><p><spanclass><fontstyle>IceFire縮骨遮  &#13;<br> （原價$60開倉價$30）&#13;<br> 雨遮都算係IceFire嘅搶手貨，好多人都貪佢設計簡單顏色又夠多。今次減到$30一把，比起街邊雜牌貨重要平。</fontstyle></spanclass></p><p><b> 女士潮Tee</b> &#13;<br> <spanclass><fontstyle>MissSixty罐頭背心  &#13;<br> （原價$350開倉價$90）&#13;<br> 在眾多背心中，我最鍾意呢件，衫上印有罐頭圖案，剪裁特別，不過係Sample貨，只得一件。</fontstyle></spanclass></p><p><spanclass><fontstyle>Ceu閃石Tee  &#13;<br> （原價$170開倉價$80）&#13;<br> 今次開倉，有好多不同潮服品牌，好似Ceu呢個女裝牌子就好少喺開倉場合見到，可惜款式唔算多。當中正貨就有呢件閃石Tee，狗仔圖案又閃又可愛。</fontstyle></spanclass></p><p><b> IceFire開倉</b> &#13;<br> 地址：紅磡民樂街23號駿昇中心13樓&#13;<br> 日期及時間：7月12日-7月17日（12:00nn-7:00pm）&#13;<br> 7月18日（12:00nn-5:00pm）</p></body></html>