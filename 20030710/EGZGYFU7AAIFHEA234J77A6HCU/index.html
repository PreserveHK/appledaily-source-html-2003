<html><header><meta charset="utf-8"><title>香港有得Fun：<br>搞Party送$300,000現金引你入吧</title></header><body><h1>香港有得Fun：<br>搞Party送$300,000現金引你入吧</h1><p>山林道酒吧老闆Dicky話：「就算無沙士，個場都好靜！」晚上七點半到此一看，全場無人，任啤酒激平賣$90半打，也過門而不入！轉個頭，啤酒商Alex又呻：「唔好以為搞Promotion就一定多人捧場，𠵱家人人叫咗半打酒，就坐低慢慢歎，以前動輒幾千蚊埋單嘅情況，好耐無見！」因為生意差，各位老細都要扭六壬，就連搞有獎遊戲，也來個賠本生意，只希望你能賞面，「入嚟飲酒啦！」&#13;<br>&#13;<br>記者：梁佩芬　攝影：陳智良</p><p><spanclass><fontstyle>大手筆Party送錢遊戲  &#13;<br> 喺經濟不景情況下，最吸引人嘅獎品，莫過於現金獎，更重要係玩法唔需要用腦，細路仔都識玩就最好不過。所以，就算郁吓手腳、入個大公仔內攞Coupons、輕鬆如擲骰仔、甚至容易到如掟飛機，你都會見到一班成年人玩個痛快，更開心是逢玩必獎！好似這個7月16日舉行的Party，獎品包括獨得$150,000現金！</fontstyle></spanclass></p><p><b> 擲骰仔大獎SonyEricssonT610</b> &#13;<br> 擲骰仔真係容易到爆，差不多所有配搭都會有獎。大獎是連續三粒擲中「Hippo」圖案，再擲多一粒，同樣又是Hippo的話，就可獲得價值三千多元、有攝影功能的手提電話，果然吸引！</p><p><b> 旋風機30秒任撲Coupon</b> &#13;<br> 入到裝有旋風機的大公仔內，裏面有高級餐廳、名牌服裝現金券等超過五百張Coupons。每位入場人士都有一次機會玩，限時30秒，你可以盡情在十多呎地方內胡亂撲，無論你擸咗幾多，主辦商都會入番幾多張Coupons入去，總之每位玩家的優惠都一樣咁豐富。</p><p><b> 壓軸大獎送現金</b> &#13;<br> 在掟飛機遊戲中，每個Target都Set了一個Number，由1-1000，而工作人員在Party開始前，先將兩個一樣是1-1000的Number放入信封，掛在酒吧當眼處，然後在Party結束前，才打開信封，如果Number同你掟中飛機目標一樣的話，就可獨得$150,000現金，名額有兩個！&#13;<br> &#13;<br> MegaFunMegaBuckParty&#13;<br> Queen'sBar&#13;<br> 日期：7月16日&#13;<br> 時間：6:30pm-9:30pm&#13;<br> 入場費：$60/位，包一杯飲品。&#13;<br> 地址：中環戲院里&#13;<br> 查詢電話：21379702</p><p><spanclass><fontstyle>有獎有Fun  &#13;<br> <b> 十倍過關萬元獎</b> &#13;<br> 舉行日期：7及8月逢星期一及四&#13;<br> 時間：10:00pm&#13;<br> 參加資格：Order半打「生力啤」，個人參賽。&#13;<br> 遊戲形式：抽出五人對賽，以最短時間飲完一支啤酒，共有五個回合。每個回合都有獎金，順序為$1、$10、$100及$1,000，只要每一回合勝出，便可繼續參賽，即可獲該回合獎金，放棄或落敗就無錢收，贏到第五回合，就可得$1,000現金。玩法有點似「百萬富翁」遊戲。比賽到八月底，所有勝出者會一齊進行總決賽，終極贏家可能獲萬元獎金！&#13;<br> 球皇吧&#13;<br> 地址：尖沙嘴亞士厘道24-38號一樓　電話：23770780</fontstyle></spanclass></p><p><b> 骰盅大賽</b> &#13;<br> 舉行日期：7月16日&#13;<br> 時間：10:00pm&#13;<br> 參加資格：Order半打「生力啤」，以兩人一隊參加骰盅大賽。&#13;<br> 遊戲形式：兩人一隊對壘蠱惑骰，一盤定輸贏，贏到最後，可獲$500現金獎。&#13;<br> 英倫吧&#13;<br> 地址：佐敦山林道7號地下&#13;<br> 電話：23140010</p><p><b> 飲滿$300送郵輪飛</b> &#13;<br> 覺得玩遊戲太難，落酒吧不外是輕鬆一下，最好就是飲得多送得多。不妨試吓這個飲滿$300啤酒，就可獲得一張金公主號郵輪船票，一張飛可供四人上船玩樂，多買多送，送完即止。&#13;<br> V6Bar&#13;<br> 電話：29920152&#13;<br> 地址：佐敦山林道18號地下</p><p><spanclass><fontstyle>得個玩字  &#13;<br> <b> 模特兒陪你猜枚劈酒</b> &#13;<br> 去酒吧，個個都搵女拳手猜兩板，如果有幾個睇得又玩得的模特兒，既養眼又有新鮮感。整個七月，每日都會有五位職業模特兒坐定定，只要你叫「喜力」，就可以同佢哋玩遊戲！&#13;<br> M1Bar　電話：23117212&#13;<br> 地址：尖沙嘴寶勒巷3-7A萬事昌廣場地下1號舖</fontstyle></spanclass></p><p><b> 七折飲意大利Cocktails</b> &#13;<br> 有人愛飽飯後才落吧飲酒，喺歌賦街NOHO地帶，就有餐廳與酒吧搞聯盟，只要先到隔鄰的ViVaItalia食飽飽，憑單再到Area飲嘢，就可獲七折優惠，即$50一杯享用意大利特飲，共有六款選擇，全部用意大利入口醇酒製造，味道比普通Cocktails濃一點。&#13;<br> Area&#13;<br> 地址：中環歌賦街28號&#13;<br> 電話：25433138　優惠日期：7月10?2日</p></body></html>