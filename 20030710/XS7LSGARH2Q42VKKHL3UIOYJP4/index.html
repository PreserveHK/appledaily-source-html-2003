<html><header><meta charset="utf-8"><title>中價機逆市賣斷貨</title></header><body><h1>中價機逆市賣斷貨</h1><p>炎炎夏日，入門級數碼相機銷情都唔錯，好多用家貪佢哋平得嚟又有型，不過喺經濟不景氣下，對一啲專業級機點都有所打擊。Nikon新到嘅Coolpix5400，銷量居然可逆市向上，重曾經出現斷貨㖭。&#13;<br>&#13;<br>記者、攝影：徐影龍</p><p><spanclass><fontstyle>配ED鏡賣價抵玩  &#13;<br> 中價機除咗CCD同操控外，鏡頭質素亦好重要。新嘅Coolpix5400就配備低色散ED鏡，色彩還原度更高，適合高要求人士，以質素計，賣價$5,880非常吸引，上星期到貨兩日已經賣斷市，皇室堡UltraPRO更一星期賣出二十部，逆市中成績算唔錯。跟舊型號Coolpix5700同樣具有ED鏡，不過賣價就超過七千蚊，若非太過着意高倍數變焦，Cooplix5400的確相當抵玩。</fontstyle></spanclass></p><p><spanclass><fontstyle>新款防水機二千有找  &#13;<br> 踏入暑假，沙灘泳池成必到之地，SONY嘅1.5米防水機U60食正Timing，加上行貨賣$2,290唔算貴，所以去貨情形都好好。腦場嘅水貨為更有優勢，更將賣價壓到$1,880，二千蚊有找買到部靚仔有型嘅防水二百萬像素相機，啱晒潮人。</fontstyle></spanclass></p><p><spanclass><fontstyle>三倍變焦潛望鏡  &#13;<br> 早排CASIO全球最細三倍變焦相機Z3，賣咗幾個月都重有好多人搵，算係威到盡。由於MINOLTA採用潛望鏡原理，旗下有光學變焦鏡嘅DiMAGE系列，都做到超薄機身，去機情形亦緊貼CASIOZ3，兩款機都賣得唔錯。</fontstyle></spanclass></p><p><spanclass><fontstyle>UltraPRO  &#13;<br> 地址：銅鑼灣皇室堡11樓1123室&#13;<br> 報價熱線：28817052</fontstyle></spanclass></p></body></html>