<html><header><meta charset="utf-8"><title>新車速報：<br>限量399部EnzoFerrari極速殺入香港</title></header><body><h1>新車速報：<br>限量399部EnzoFerrari極速殺入香港</h1><p>全球限量生產僅得399部，至新一代EnzoFerrari超級跑車，日前首部新車正式空運抵港，本地一班傳媒更不惜老遠跑到赤鱲角機場，一睹呢部新款法拉利跑車嘅廬山真面目；皆因全港配額僅得9部，有興趣嘅SuperCar迷又怎能錯過機會呢！不如跟我哋一齊去睇吓呢部EnzoFerrari啦！&#13;<br>&#13;<br>記者、攝影：陳偉林&#13;<br>部份圖片由勵駿汽車提供&#13;<br>逢星期一至日出版</p><p><center> <spanclass><fontstyle>EnzoFerrari空運抵港　全城矚目  </fontstyle></spanclass></center> </p><p><br> &#13;<br> <spanclass><fontstyle>500萬元身價有保值能力  &#13;<br> 呢部新一代超級跑車價值不菲，雖然斥資擁有動輒要500萬港元過外，惟一直不乏捧場客爭奪咁有限嘅配額呢！據聞，時至今日嘅暗盤價，經已激增至90萬美元（約港幣720萬）左右，委實有一定保值同收藏價值㗎！</fontstyle></spanclass></p><p><br> &#13;<br> <spanclass><fontstyle>名師設計有紀念價值  &#13;<br> 外形酷似一部F1跑車嘅EnzoFerrari，經由意大利Pininfarina設計室嘅手筆，賣相獨特吸引之餘，起用上法拉利之父Enzo嘅名字，更顯得部車非比尋常；而全車精髓所在，莫過於一對鷗翼式車門設計，除予人留有深刻印象外，呢部超級跑車為應嚴苛嘅撞擊測試要求，底盤還跟F1跑車般，採用碳纖維蜂巢式鋁合金夾層結構，既輕巧又有高硬度嘅穩紮性。</fontstyle></spanclass></p><p><br> &#13;<br> <spanclass><fontstyle>座艙顯現驃悍個性  &#13;<br> 座艙鋪排既簡潔又見有濃厚跑車氣息；車廂四周起用大量碳纖維包裝，一對桶形跑車椅則屬度身訂做製作，環顧四周最搶眼相信會係駕駛台布局，但卻少不了波箱陳設，皆因新車用上F1嘅6前速半自動波箱，轉檔主要靠軚盤左右嘅Down、Up推桿控制；而軚盤兩邊重有多個按鍵，當中Sport模式附帶ASR主動安全操控，較適宜日常代步巡航用。至於Race模式啟動後，會自行刪除一切主動式安全系統，攻彎搶線就只有靠駕駛者嘅操控技術喇！</fontstyle></spanclass></p><p><br> &#13;<br> <spanclass><fontstyle>底盤穩紮可靠  &#13;<br> 新車用上一台6.0公升V12偈，以中置形式驅動後輪，起跑加速敏捷有勁；用上F1賽車慣常採用嘅前後雙搖臂懸掛，均以堅硬又輕巧嘅鋁合金壓鑄，另外重有電子液氣壓避震，令行車變得貼服平穩外，一套可變擾流裝置，當車速高於某個程度時，車頭下端嘅副翼會伸出，後擾流板亦微微升揭，令下壓力大增，無懼高速馳騁帶來嘅不穩性嘛！</fontstyle></spanclass></p><p><spanclass><fontstyle>EnzoFerrari規格  &#13;<br> 引擎：5998ccV12DOHC&#13;<br> 馬力：660ps/7800rpm&#13;<br> 扭力：67.0kgm/5500rpm&#13;<br> 傳動：6前速F1半自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）透氣碟&#13;<br> 輪胎：（前）245/40ZR19BridgestonePotenzaRE050&#13;<br> （後）345/35ZR19BridgestonePotenzaRE050&#13;<br> 尺碼：4702×2035×1147mm&#13;<br> 軸距：2650mm；車重：1366kg&#13;<br> 0-100公里：3.65秒；極速：約335km/h&#13;<br> 新車售價：約港幣500萬&#13;<br> 車輛提供：勵駿汽車（23650269）</fontstyle></spanclass></p></body></html>