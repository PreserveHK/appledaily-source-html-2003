<html><header><meta charset="utf-8"><title>日本百貨減價篇：<br>COMMECASTORE勁減平過日本狗仔雨褸最過癮</title></header><body><h1>日本百貨減價篇：<br>COMMECASTORE勁減平過日本狗仔雨褸最過癮</h1><p>COMMECASTORE為日本著名大型百貨商店，去年底喺沙田開設其亞洲區首間旗艦店，當時十分哄動。而COMMECASTORE每年會有兩次減價，今年夏季減價大行動更與日本總店同步進行，減價的幅度比日本還要大。由今日起至7月31日，所有貨品將會減至半價發售（MONOCOMMECA除外），精選貨品更低至四折，崇尚日本貸及追求潮流文化的你，有空的話不妨去逛逛。&#13;<br>&#13;<br>記者：梁煒健　攝影：伍慶泉&#13;<br>Model：Linda、Ophelia（KOne）&#13;<br>逢星期四出版</p><p><spanclass><fontstyle>時尚手挽袋  &#13;<br> 講真，減價幅度唔算大，不過MONOCOMMECA喺日本有不少捧場客，又是今季日本大熱的Trendy款，諗真啲，百幾蚊可以買得到都算抵！以帆布、尼龍作為質料，最受潮人歡迎。有3款4色，紅、米、灰及黑色任你揀。&#13;<br> &#13;<br> （左）尺寸：10吋闊×7吋高×6吋深&#13;<br> 原價：$210　特價：$147&#13;<br> （右）尺寸：12吋闊×12吋高×5.5吋深&#13;<br> 原價：$190　特價：$133</fontstyle></spanclass></p><p><spanclass><fontstyle>多用途尼龍旅行袋  &#13;<br> 雖然唔係MONOCOMMECA嘅手挽袋，但因屬今季新款，所以一樣大有捧場客。款式靚唔靚見仁見智，但間隔多就夠晒實用，平日揹返工又或假日去街Shopping都啱用。顏色方面有紅、米、灰及黑色以供選擇。&#13;<br> &#13;<br> 尺寸：15.5吋闊×11吋高×6吋深&#13;<br> 原價：$330　特價：$231</fontstyle></spanclass></p><p><spanclass><fontstyle>全場至過癮  &#13;<br> <spanclass><fontstyle>日製狗雨衣  &#13;<br> 行勻全場，發覺最特別、最得意嘅就係呢件COMMECAWALK雨衣。不過呢件雨衣唔啱人着，而係專門設計畀狗仔着嘅雨褸。雨褸選用至Sharp嘅紅色，狗仔着上身好鬼醒神。由於係用DupontTelfon料，絕對滴水不漏，就算遇到落雨天，都可以帶狗仔出街散步喇！&#13;<br> &#13;<br> 原價：$360　特價：$180</fontstyle></spanclass></fontstyle></spanclass></p><p><spanclass><fontstyle>少女最冧  &#13;<br> <spanclass><fontstyle>閃閃化妝品  &#13;<br> 今年勁Hit閃令令嘅化妝品，不論指甲油或唇彩，總之夠閃，少女就會勁冧。呢啲化妝品由日本MONOCOMMECAKIDS出品，聽售貨員講喺日本賣得唔錯，受年輕的少女歡迎。今次減價就有唇彩、指甲油及眼影，顏色又多又齊，家陣半價十幾蚊就有一支，夠晒經濟！&#13;<br> &#13;<br> 唇彩（上）&#13;<br> 原價：$22　特價：$11&#13;<br> 指甲油（中）&#13;<br> 原價：$18　特價：$9&#13;<br> 眼影（下）&#13;<br> 原價：$22　特價：$11</fontstyle></spanclass></fontstyle></spanclass></p><p><spanclass><fontstyle>媽咪必掃  &#13;<br> <spanclass><fontstyle>間紋BB蛤乸衣  &#13;<br> 日本COMMECAISM嘅BB衫雖然售價略高，但因質料靚，所以一直有唔少媽咪捧場。這些適合初生至2歲BB穿着的蛤乸衣，橫間條紋夠簡約，顏色有藍白、黑白及紅白間條。全套蛤乸衣以棉布料縫製而成，摸落手十分軟熟，保暖程度亦唔錯，可惜是長袖款式，在炎炎夏日未必啱着。&#13;<br> &#13;<br> 原價：$340　每套特價：$170</fontstyle></spanclass></fontstyle></spanclass></p><p><spanclass><fontstyle>現場直擊：  </fontstyle></spanclass></p><p><spanclass><fontstyle>梁太（24歲，主婦）：  &#13;<br> <b> BB女泳衣好Cute！</b> &#13;<br> 「我嘅BB女會喺10月出世，𠵱家係時候買定啲衫畀囡囡。呢度啲衫仔原價都幾貴，如果有半價就好抵！BB女泳衣好Cute，我會買定幾套。」</fontstyle></spanclass></p><p><spanclass><fontstyle>黃小姐（教師）：  &#13;<br> <b> 我會揀日本線衫！</b> &#13;<br> 「好少日本名店有大減價，我會揀幾件線衫，日本貨嚟講真係幾平，另外$11支唇彩亦好抵買。」</fontstyle></spanclass></p><p><spanclass><fontstyle>必掃靚衫  </fontstyle></spanclass></p><p><spanclass><fontstyle>中性Tee勝在多色  &#13;<br> 由T-COMMECA出品嘅T恤，是全場最繽紛的衫款。T恤前面冇圖案又無任何英文字，睇落平凡單調。不過將衫一反轉，就完全不同，除布滿英文字外，顏色配搭亦搶眼奪目，尺碼齊全，男女都啱着。&#13;<br> &#13;<br> 原價：$130　特價：$65</fontstyle></spanclass></p><p><spanclass><fontstyle>運動裝束$445搞掂  &#13;<br> 炎炎夏日，最好穿着運動裝束出街，如T恤、Track褲就是最佳配搭。場中有不少立體圖案Tee，簡約舒適；而尼龍料嘅跑步褲就夠晒爽，有齊男女Size，最好襯埋一套情侶裝。另外場內亦有漁夫帽減價，最好執齊一套去郊外。&#13;<br> &#13;<br> 漁夫帽原價：$290　特價：$145&#13;<br> 立體T恤原價：$210　特價：$105&#13;<br> 跑步褲原價：$390　特價：$195</fontstyle></spanclass></p><p><spanclass><fontstyle>有帽風褸　啱打風落雨  &#13;<br> 又到打風旺季，係時候預備件防水風褸喇！COMMECAWALK品牌嘅風褸，有紅、灰及黑三色，褸前有一個開口袋，放嘢最方便。選用Telfon料，既通爽又防水。因是熱賣貨色之一，Size唔係好齊，只剩大碼及加大碼的貨量較多。&#13;<br> &#13;<br> 原價：$510　特價：$255</fontstyle></spanclass></p><p>COMMECASTORE（26979700）　&#13;<br> 地址：沙田新城市廣場1期343,357A?58號舖&#13;<br> 減價日期：即日起至7月31日</p></body></html>