<html><header><meta charset="utf-8"><title>Osiris全店衫褲鞋八折</title></header><body><h1>Osiris全店衫褲鞋八折</h1><p>專賣美式板仔服嘅Osiris，由𠵱家開始就會搞個SummerSale，全店衫褲鞋都有八折優惠，當中不乏名牌貨如Osiris、Enjoi等。最正係優惠期勁長，直至今年夏天完結才會結束，就算等暑期工出咗糧先去掃貨都唔遲。</p><p>Osiris（28084554）&#13;<br> 銅鑼灣白沙道16號1樓</p><p><b> Apart開新舖　買滿$300送沙灘椅</b> &#13;<br> 啱啱喺尖沙嘴開咗專門店嘅本地街牌Apart，即刻就搞買衫送沙灘椅優惠打響頭炮。由𠵱家開始至7月底，凡於Apart購物滿$300，即送原價$250嘅可摺式沙灘椅一張，攜帶方便，帶去沙灘或者帶去釣魚都咁啱。</p><p>Apart（23942300）&#13;<br> 尖沙嘴加連威老道63號A舖</p><p><b> 海港城買嘢食飯都有着數</b> &#13;<br> 周未假日去海港城消費有折頭重有禮物攞！由今個星期六開始至今個月27日，逢星期六、日及公眾假期到海港城任何商戶消費滿$300，就可以獲贈精美散子包一個；另外憑發票更可免費泊車兩小時，而凡惠顧馬哥孛羅酒店轄下嘅餐廳和酒吧，更即可享八折優惠。揸車去海港城買嘢食飯就最抵最着數喇！&#13;<br> &#13;<br> 優惠期：2003年7月5、6、12、13、19、20、26、27日</p><p><b> 先施再減價　家電最抵</b> &#13;<br> 先施啱啱開完倉，𠵱家又有新減價優惠推出，減價貨品包括有家電、男女服裝、床上用品等。當中減得最平係家電系列，冷氣機、吸塵機、微波爐、熨斗都有。除此之外重有好多不同種類嘅家電都一樣照減，想買家電嘅就要親身去睇吓有無心水貨品喇！</p><p>全線先施（優惠期至7月尾）&#13;<br> 查詢電話：28301016</p></body></html>