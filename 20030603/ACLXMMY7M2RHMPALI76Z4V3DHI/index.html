<html><header><meta charset="utf-8"><title>消費BestBuy：<br>運動用品開倉DKNYPuma打孖最抵	</title></header><body><h1>消費BestBuy：<br>運動用品開倉DKNYPuma打孖最抵	</h1><p>Puma、Reebok、Champion等運動服品牌，今日開始會喺海港城進行開倉，波鞋、Tee、泳衣樣樣有齊，最平減到二折之餘，大部份貨品只要買滿兩件或以上就再有得減，買多啲就更着數。其中尤以DKNY及Puma的波鞋最有睇頭，一於約埋Friend齊齊去掃貨，打孖買就更抵啦！&#13;<br>&#13;<br>記者：馬慶武　攝影：伍慶泉&#13;<br>Model：Wendy（SunSpot）</p><p><spanclass><fontstyle>波鞋款最多  &#13;<br> 今次開倉，波鞋款式最多，包括有Puma、Reebok、DKNY等名牌，當中Puma同DKNY嘅波鞋全部只要買滿兩對或以上，就會有更抵嘅優惠價。而DKNY嘅減價波鞋，更有部份係今季的新款貨品，更加抵買。</fontstyle></spanclass></p><p><spanclass><fontstyle>灰黑DKNY搭帶波鞋&#13;<br> 原價$690　開倉價$290&#13;<br> 買兩對或以上每對$260  &#13;<br> 女裝鞋款，採用魔術貼搭帶設計，穿着方便。鞋頭及鞋側都有透氣孔，有波鞋的包腳舒適感，亦有涼鞋的清爽優點。</fontstyle></spanclass></p><p><spanclass><fontstyle>啡油皮Puma波鞋&#13;<br> 原價$599　開倉價$200&#13;<br> 買兩對或以上每對$175  &#13;<br> 深啡色油皮令全對鞋斯文了不少，開倉三百五蚊買到兩對，梗係搵埋朋友仔嚟一人買一對最抵啦！</fontstyle></spanclass></p><p><spanclass><fontstyle>白紅Puma波鞋&#13;<br> 原價$649　開倉價$200&#13;<br> 買兩對或以上每對$175  &#13;<br> 白底配紅邊及紅底，顏色鮮豔，外形亦好有Classic味道，襯牛仔褲最靚。</fontstyle></spanclass></p><p><spanclass><fontstyle>DKNY搭帶波鞋&#13;<br> 原價$790　開倉價$320&#13;<br> 買兩對或以上每對$260  &#13;<br> 推出咗無耐嘅今季新款貨色，最搶眼係藍色嘅交叉搭帶，其外形及鞋底設計都好有戶外Feel，最啱着去沙灘。</fontstyle></spanclass></p><p><spanclass><fontstyle>白灰Puma波鞋&#13;<br> 原價$429　開倉價$200&#13;<br> 買兩對或以上每對$175  &#13;<br> 鞋身用上大量透氣網面質料製成，透氣度更高，夏天咁熱自然着得更舒服。相比起其他款式，外形亦更加Sporty。</fontstyle></spanclass></p><p><b> 其他好嘢</b> &#13;<br> <spanclass><fontstyle>Puma深藍筒袋&#13;<br> 原價$159　開倉價$80  &#13;<br> 去做運動或者去游水，又要帶毛巾又要帶衫換，咁多嘢裝一定要買呢個Puma筒袋，Size細細個，啱晒女士們攜帶。</fontstyle></spanclass></p><p><spanclass><fontstyle>Puma手挽袋&#13;<br> 原價$159　開倉價$80  &#13;<br> OldSchool味勁重嘅手挽袋，Size細細個只載得落銀包、MD機等濕碎物件。</fontstyle></spanclass></p><p><spanclass><fontstyle>Champion夜光Tee&#13;<br> 原價$199　開倉價$60  &#13;<br> 今次Champion同Puma都有好多Tee、背心勁減，男女裝齊備。呢件ChampionTee上嘅圖案，喺黑暗嘅環境中會有夜光效果。</fontstyle></spanclass></p><p><b> 細路都有份</b> &#13;<br> <spanclass><fontstyle>Speedo沙灘拖&#13;<br> 原價$99　開倉價$20  &#13;<br> 同場都有小量童裝鞋開倉，呢對Speedo沙灘拖就夠晒有型，啱3至5歲嘅小朋友穿着着，買定等暑假去海灘游水着最啱。</fontstyle></spanclass></p><p><spanclass><fontstyle>Arena泳鏡連泳帽&#13;<br> 原價$129　開倉價$40&#13;<br> 買兩套或以上每套$30  &#13;<br> 呢套印上可愛圖案嘅泳鏡連泳帽套裝，適合8至12歲嘅小朋友。</fontstyle></spanclass></p><p>開倉地點：尖沙嘴廣東道海港城世界商業中心3樓海港城展銷集&#13;<br> 開倉日期及時間：今日起至6月8日（11:30am-8:00pm）</p></body></html>