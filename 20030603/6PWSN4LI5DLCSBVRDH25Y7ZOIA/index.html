<html><header><meta charset="utf-8"><title>潮流Express：<br>3大至尊Sneakers殺入暑假檔</title></header><body><h1>潮流Express：<br>3大至尊Sneakers殺入暑假檔</h1><p>「沙士」局勢穩定，波鞋街回復昔日人頭湧湧墟冚場面，眼見班水貨佬開始有番笑容，小弟都替佢哋開心。&#13;<br>入番正題，六至八月屬暑假黃金檔期，而班水貨大王已磨拳擦掌，入定靚貨嚟服侍班潮流弟兄；更有口痕友話呢期返親都係一線精品（「沙士」過後係時候搵番筆！），好似Nike出原汁原味AirMax90；恨到流口水嘅「訓練者一號」優質皮版終於水貨出閘！除咗教祖Nike有勁鞋外，NB對鎮山寶1400美版亦出山再戰江湖；哈！六月開始，Sneakers界有排熱鬧！	&#13;<br>記者：陳嘉文　攝影：陳盛臣、黃子偉</p><p><spanclass><fontstyle>潮流王「訓練者一號」&#13;<br> 優質皮版水貨出閘！&#13;<br> （行貨不日公映！）$1,980（b）  &#13;<br> 坊間講咗好耐嘅神話鞋，「訓練者一號」優質皮版（啡油皮Premium系列）終於有水貨現身！情報員靚仔Ken話班Premium系列「Fan屎」餓咗咁耐，呢對勁鞋一定如之前「優質Dunk」一樣炒到飛起，震撼成個潮流界！</fontstyle></spanclass></p><p><spanclass><fontstyle>NB鎮山之寶&#13;<br> 1400美版再戰江湖$1,680（c）  &#13;<br> NB1400一向是神話，94年正式推出，更是經典1300（1985年面世）的後繼版，但當年香港就冇返過貨！從前閣下要買1400，唯一辦法就是跑去美國又或日本。情報員長髮姑娘Meris話近期美版1400會再版推出，兼且重會勁玩Colour！佢重話最愛係粉紅色。</fontstyle></spanclass></p><p><b> 一周熱辣情報</b> &#13;<br> <spanclass><fontstyle>水貨大王勁多絕版美製Cons！（$330至$780）（c）  &#13;<br> 利時水貨大王凡哥除入NB勁揪外，講絕版美製Cons的存貨，全港應該佢至多！自Cons美國廠商收檔後，要買美國製的Cons，根本就是空想（㗎仔最醒！知道美國廠唔做Cons即大手掃貨，故日本最多美版。）！</fontstyle></spanclass></p><p><spanclass><fontstyle>真正Retro！&#13;<br> 靚到暈帆布「悲砂」！$799（a）  </fontstyle></spanclass></p><p><spanclass><fontstyle>OHIO×VANSMT.EditionV42（$699限產60對）（d）&#13;<br> 6月8日下午2:30發售  &#13;<br> 本地潮流舖玩Crossover之作又一樁！專賣東洋潮服的OHIO五歲生日，VANS冇同佢搞生日Party，但就為佢搞咗對合作版MT.EditionV42，而鞋底方面，VANS首創以啡色生膠底設計，絕對係玩稀有、矜貴之作。&#13;<br> &#13;<br> <b> 售賣點：</b> &#13;<br> （a）GeorgeTownSports（23323026）&#13;<br> 旺角瓊華中心3樓320舖&#13;<br> （b）HeadCoach（27710163）&#13;<br> 旺角瓊華中心2樓209舖&#13;<br> （c）巨物集坊（23691628）&#13;<br> 尖沙嘴利時商場地下11號舖&#13;<br> （d）OHIO（23162318）&#13;<br> 尖沙嘴加連威老道53號一樓</fontstyle></spanclass></p></body></html>