<html><header><meta charset="utf-8"><title>萬事得M6再度獲獎</title></header><body><h1>萬事得M6再度獲獎</h1><p>日本萬事得車廠近年厲行改革，先後推出多款新車如M2（即日版Demio）、M6（即日版Atenza）及RX-8高性能跑車，並廣受各地車迷歡迎；不過最矚目嘅，相信會係M6車系喇！皆因佢憑住極具吸引力嘅造型及媲美歐洲同級車款嘅操控表現，由推出至今短短一年時間內，已獲得由22個國家及地區，不同機構所頒發嘅50個獎項；繼今年2月及3月分別取得SaudiCaroftheYear（BestMidsizeFamilySedan），以及NewZealandCaroftheYear後，響5月又再榮獲NorthernIrishCaroftheYear（OverallWinner）獎項，實在值得高興。響廠方嘅新聞稿中指出，M6由去年5月推出後嘅半年時間內已獲得23個獎項，當中包括日本嘅2003RJCCaroftheYear大獎，其後再贏多27個獎項，而M6車系更成為萬事得車廠82年來，表現最出色嘅新車之一呢！</p></body></html>