<html><header><meta charset="utf-8"><title>米倉涼子騷戒指博見報</title></header><body><h1>米倉涼子騷戒指博見報</h1><p>米倉涼子呢排嘅聲勢好似跌咗唔少，同市川新之助或者松岡昌宏嘅緋聞又冇晒下文，唔知係咪因為咁，前日佢去到古城姬路城宣傳嗰陣，無啦啦戴隻鬼咁大嘅銀色戒指出嚟，專登騷畀啲記者睇，但係問佢邊個送嘅，米倉又乜都唔肯講，結果第二日咪份份日本報紙都見晒報囉！米倉今次又得咗啦！</p></body></html>