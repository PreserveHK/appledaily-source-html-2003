<html><header><meta charset="utf-8"><title>香港有得Fun：<br>DIY勁殺比堅尼心口識閃光</title></header><body><h1>香港有得Fun：<br>DIY勁殺比堅尼心口識閃光</h1><p>May個樣經已夠索身材夠標青，着套三點式應該足以引得人眼望望，奈何去到各個旺場沙灘，佔了八成女人身上都是三點式水着，為了確保百分百收視，一於向身上僅餘的三塊小布下手，簡單搞作兼所費無幾，已經可以令你發晒光搶晒鏡。自問冇人睇就嘥料嘅你，不妨參考以下4款引仔Look，橫掃沙灘，衝出重圍！&#13;<br>記者：招佩珊&#13;<br>攝影：林栢鈞&#13;<br>Model：May</p><p><spanclass><fontstyle>最閃  <spanclass><fontstyle>大大塊珠片  &#13;<br> 以May的身材樣貌，喺沙灘行一轉足以引來不少明望偷昅，但被人投以欣賞的眼光，又有哪個靚女會嫌多？想成為全場最矚目索女，三點式一直都是她的指定沙灘制服，不過她有感今年身材又Fit咗，驚死大家唔多覺，一於出絕招要這個全身焦點發晒光，令誘惑指數爆燈。將60塊鏡仔分別釘在泳衣上半截的兩邊，效果非常搶鏡，尤其是在猛烈的陽光照射下，夠晒閃！&#13;<br> &#13;<br> 材料：泳衣要選淨色，花喱碌圖案會喧賓奪主，$59/套（a），圓形鏡仔約60塊，$1/塊（b）&#13;<br> 做法：小鏡有孔，只要用針線釘在泳衣上即可。</fontstyle></spanclass></fontstyle></spanclass></p><p><spanclass><fontstyle>最凸  <spanclass><fontstyle>學阿姐心口有花  &#13;<br> 自問負擔唔起鏡仔重量但又要夠誇夠搶，就要向阿姐偷師，將兩朵大大朵的向日葵擺上心口，當然係要選絹花，一來輕身、二來唔怕謝，而效果就一樣好突出。&#13;<br> &#13;<br> 材料：泳衣$59/套（a）、絹向日葵$4/朵（c）&#13;<br> 做法：要加強效果，釘花前必須將布料裁小，讓人看起來就像只有兩朵花遮蔽胸口。</fontstyle></spanclass></fontstyle></spanclass></p><p><spanclass><fontstyle>最多聯想  <spanclass><fontstyle>CuteCute哋露兩點  &#13;<br> 在香港，要裸泳機會不多，在公眾地方露兩點隨時犯法，不過呢招就「露」得好高明，而且更加誘惑。將兩點化成大大粒士多啤梨，又紅又鮮，唔……令人太多聯想啦！&#13;<br> &#13;<br> 材料：泳衣$59/套（a）、布士多啤梨$3/兩粒（d）&#13;<br> 做法：將布製士多啤梨釘於胸前的布上，嫌釘正中央會太激，可以將位置移偏一點，立時將誘惑變可愛。</fontstyle></spanclass></fontstyle></spanclass></p><p><spanclass><fontstyle>最直接  <spanclass><fontstyle>KissMe  &#13;<br> 針黹唔多好又想玩突出？一樣有橋！動手劃兩劃，將心底話寫上身，再來個心水圖案誘惑你。T-shirt顏料經約6小時風乾後，會有輕微凹凸效果。想寫乜？就睇你有幾激！&#13;<br> &#13;<br> 材料：泳衣$59/套（a）、T-shirt顏料$39（上）（c）、T-shirtMarker$48（下）（e）&#13;<br> 做法：任你寫，不過寫時泳衣要乾，不宜玩即興。</fontstyle></spanclass></fontstyle></spanclass></p><p><spanclass><fontstyle>泳褲  <spanclass><fontstyle>一樣有嘢搞  &#13;<br> 線條靚靚的臀部是另一個收視焦點，所以泳褲一樣不容忽視，釘上現成的珠片襟章，不消5分鐘就完成。熱門之選當然是生果圖案，夠晒夏日Feel，FashionBrandChloe都有出過菠蘿花泳衣，都算潮流品味。</fontstyle></spanclass></fontstyle></spanclass></p><p><spanclass><fontstyle>搶鏡測試  &#13;<br> 話明是引仔Look，究竟效果如何？當May每換上一款泳衣，都會扮游完水披上大毛巾行出沙灘。初時只有兩、三個人望，但當除下毛巾，周邊十多廿個男士都將視線移到May身上，明望偷昅統統有齊，特別是閃到暈的鏡仔款，就更加多人望，引仔Look總算成功！不過，竟然連女士都吸引埋，無計，又確實過份突出！</fontstyle></spanclass></p><p><spanclass><fontstyle>街坊點睇  &#13;<br> 阿May嘅打扮雖然大大提升收視率，但原來街坊的要求又有啲唔同，大家都係太唔玩得啦！</fontstyle></spanclass></p><p><b> 店舖資料</b> &#13;<br> （a）米蘭內衣（31072060）&#13;<br> 地址：旺角潮流特區106號舖&#13;<br> &#13;<br> （b）勝意行（27880133）&#13;<br> 地址：深水埗汝州街186號地下&#13;<br> &#13;<br> （c）德祥公司（27790111）&#13;<br> 地址：深水埗長沙灣道124-126號德祥大廈地下&#13;<br> &#13;<br> （d）泰嘉輔料實業（27251123）&#13;<br> 地址：深水埗南昌街123號地下&#13;<br> &#13;<br> （e）香港美術用品專業中心（23900228）&#13;<br> 地址：旺角弼街75-77號地下</p></body></html>