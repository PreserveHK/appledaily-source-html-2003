<html><header><meta charset="utf-8"><title>改裝車：<br>我落場賽車化改裝蓮花Elise</title></header><body><h1>改裝車：<br>我落場賽車化改裝蓮花Elise</h1><p>蓮花Elise向來係不少車迷嘅DreamCar之一，皆因佢外形吸引不特止，一台輸出強勁嘅1.8公升引擎，響極輕嘅車重輔助下，可有不錯嘅性能表現。但大家眼前呢部Elise，車主為切合珠海賽道嘅需要，特別為其加上好多前所未見嘅賽車化改裝部件，如輕量化發電機、獨特水冷系統等等。有興趣嘅朋友，不妨一齊嚟睇吓！&#13;<br>記者、攝影：李智佳&#13;<br>車輛提供：TWAutosport（21420001）</p><p><spanclass><fontstyle>140匹輸出表現強  &#13;<br> 雖然車子仍沿用一台1.8公升引擎，但響更換上全人手打磨及磨光盤頂後，馬力輸出就增加至140匹，匹配Close-ratio手動波箱，加上輕量化發電機及獨特改裝水冷系統，因而令其響賽道上嘅速度表現，已能追上一群大馬力嘅Turbo車，而彎路上嘅表現更見突出。同時，換上Janspeed嘅排氣系統，不但能讓引擎呼吸變得更暢順，加上呢套排氣系統能於短時間內進入工作溫度，可減少因要長時間才進入工作溫度，而產生過量水份之餘，排氣聲響更教人印象難忘；而加裝Janspeed賽車催化器，亦有助增強引擎尾段及輸出反應。</fontstyle></spanclass></p><p><spanclass><fontstyle>換冷卻系統增效能  &#13;<br> 另外，為增強冷卻效能，故此呢部落場版蓮花Elise，特別用上一套來自英國嘅Mocal水冷式油冷器，呢套系統嘅操作原理與普通日本車嘅風冷式油冷器唔同，佢係採用咗水箱回水冷卻，就算低速行車或響酷熱嘅環境下，都唔會有影響機油冷卻嘅問題出現。</fontstyle></spanclass></p><p><spanclass><fontstyle>OZ胎車令型到絕  &#13;<br> 雖然車子外表沒有大幅度修改，但最惹人注目會係一套OZ跑車合金胎軨，望落型到絕之餘，而且重適合各種賽車輪胎使用㖭！車內一對座椅亦改換上碳纖維桶椅配搭，承托力與原有款式來得同樣十足外，一套Luke五點式安全帶，亦有助增強對車上乘客嘅保護性呢！</fontstyle></spanclass></p><p><spanclass><fontstyle>轉檔加速更直接  &#13;<br> 車主特別為呢部落場版Elise，改換上輕飛輪及AP賽車用離合器，此舉不但能令引擎輸出唔會浪費外，而且重有助增強起步及頭段加速反應；除此之外，為予人有收放自如嘅效果，更特別換上LotusSport嘅頭尾煞車碟、Pagid迫力皮及Goodridge迫力鋼喉，除制動反應變得直接敏銳外，就算用於珠海賽道上亦不成問題。</fontstyle></spanclass></p><p><spanclass><fontstyle>蓮花Elise改裝清單  &#13;<br> 1.	全打磨及磨光盤頂（140匹）&#13;<br> 2.	Janspeed尾鼓&#13;<br> 3.	Janspeed排氣系統&#13;<br> 4.	Janspeed賽車催化器&#13;<br> 5.	ITG碳纖維風箱&#13;<br> 6.	可調式賽車水冷器&#13;<br> 7.	賽車版輕量發電機&#13;<br> 8.	輕飛輪&#13;<br> 9.	AP賽車離合器&#13;<br> 10.	汽缸頂賽車長螺絲&#13;<br> 11.	賽車用錚口&#13;<br> 12.	Mocal水冷式油冷系統&#13;<br> 13#.	LotusSport前後煞車碟&#13;<br> 14.	Pagid迫力皮&#13;<br> 15.	Goodridge迫力鋼喉&#13;<br> 16.	Nitron可調式賽車避震&#13;<br> 17.	Nylatron懸掛系統加硬杯士&#13;<br> 18.	偈油透氣壺&#13;<br> 19.	冷卻水路改裝&#13;<br> 20.	拆除冷氣系統&#13;<br> 21.	OZ跑車合金胎軨&#13;<br> 22.	YokohamaA048輪胎&#13;<br> 23.	碳纖維座椅&#13;<br> 24.	Luke五點式安全帶&#13;<br> 25.	車身強化加硬&#13;<br> 全部零件售價：約$60,000&#13;<br> 人工：約$30,000</fontstyle></spanclass></p></body></html>