<html><header><meta charset="utf-8"><title>消費Bestbuy：<br>二手貨愛心義賣$200買件Armani晚裝裙</title></header><body><h1>消費Bestbuy：<br>二手貨愛心義賣$200買件Armani晚裝裙</h1><p>買名牌，唔一定係貪慕虛榮。樂施會由今日開始舉行名牌義賣周，大批由善心人捐出嘅名牌貨，包括EmporioArmani、Moschino、Prada、ChristianDior嘅衫、裙、手袋，都以新貨三分一或以下嘅價錢發售，雖然大多屬二手貨，但最少都有8成新淨。平買名牌兼且可以做埋善事盡顯愛心，美麗可人嘅你，又點止係一身名牌裝扮咁簡單。&#13;<br>&#13;<br>記者：馬慶武　攝影：陳盛臣&#13;<br>Model：Junko(Sunspot)&#13;<br>逢星期一至三出版</p><p><spanclass><fontstyle>8至9成新  &#13;<br> 樂施商店經理Anne話佢哋會對收番嚟啲名牌貨作嚴格檢查：「其實捐得出嚟嘅，都好少機會係假貨，不過我哋啲義工都會做足資料搜集，盡量保證售賣嘅係真貨。另外，我哋會要求捐貨者先清洗乾淨貨品至拎嚟，如果發現有污迹，都會自己攞去乾洗，如果太舊的話都唔會賣，最少要有8至9成新。」</fontstyle></spanclass></p><p><spanclass><fontstyle>買衫做善事  &#13;<br> 每年舉行兩次嘅樂施會名牌義賣周，售賣嘅都係highfashion名牌服裝，所以感覺會較為斯文。另外名牌手袋、高踭鞋，亦係熱賣之選，Anne話呢類較易配襯嘅accessories非常搶手，想有多啲選擇嘅就記得要早啲到喇。今次義賣周所得嘅所有收益重會撥作扶貧同發展用途，真係夠晒有意義喇。&#13;<br> &#13;<br> <spanclass><fontstyle>斯文女裝  </fontstyle></spanclass></fontstyle></spanclass></p><p><spanclass><fontstyle>EmporioArmani背心　愛心價$100&#13;<br> DKNY圓點裙　愛心價$100  &#13;<br> 半透視淨色背心內可襯吊帶背心或bratop打底，隨時散發性感氣息。DKNY圓點裙係圓枱剪裁，較為鬆身舒適。</fontstyle></spanclass></p><p><spanclass><fontstyle>Tocca晚裝裙　愛心價$300  &#13;<br> 粉紅色裙加上喱士網花低胸設計，非常高貴，不過只適合宴會穿着，如果着嚟返工去街就太誇張喇。</fontstyle></spanclass></p><p><spanclass><fontstyle>GiorgioArmani晚裝長紗裙　愛心價$500  &#13;<br> 雙層縐邊長紗裙，極有層次感，而且保養極佳，同全新貨無乜分別。</fontstyle></spanclass></p><p><spanclass><fontstyle>ArmaniExchange晚裝吊帶裙　愛心價$200  &#13;<br> 灰色吊帶裙的通窿設計，透出底裙的桃紅色，令黑色底色中布滿一點點桃紅小圓點。斯文中見性感，最啱着去Ball。&#13;<br> &#13;<br> <spanclass><fontstyle>Moschino露踭高踭鞋（7號）　愛心價$300  &#13;<br> 麖皮鞋身上加有數朵皮製花花，感覺青春一點。</fontstyle></spanclass></fontstyle></spanclass></p><p><spanclass><fontstyle>CommedesGarcons輕紗上衣　愛心價$300  &#13;<br> 不規則的剪裁設計配上輕紗用料，更有飄逸感覺，襯埋Moschino及膝半截裙，唔太隆重，OL着返工都得。&#13;<br> &#13;<br> <spanclass><fontstyle>Moschino半截裙　愛心價$100  &#13;<br> &#13;<br> <spanclass><fontstyle>MichaelKors真皮高踭鞋（9號）　愛心價$400  </fontstyle></spanclass></fontstyle></spanclass></fontstyle></spanclass></p><p><spanclass><fontstyle>新淨手袋  </fontstyle></spanclass></p><p><spanclass><fontstyle>ChristianDior豹紋手袋　愛心價$400  &#13;<br> 豹紋圖案，以馬毛為造料，搶眼有型。</fontstyle></spanclass></p><p><spanclass><fontstyle>ChristianDiorMonogram文件袋　愛心價$300  &#13;<br> Dior經典Monogram花文件袋，OL要帶文件出去開會就最啱用。</fontstyle></spanclass></p><p><spanclass><fontstyle>Coccinelle花花手袋　愛心價$300  &#13;<br> 長約30cm嘅布製手袋，可作側孭用；值得一提係新淨程度絕對超過9成。</fontstyle></spanclass></p><p><spanclass><fontstyle>ChristianDior馬毛手袋　愛心價$600  &#13;<br> 較新款嘅ChristianDior馬毛手袋，可側孭。不過只有約15cm長，容量不大。</fontstyle></spanclass></p><p><spanclass><fontstyle>BallyMonogram旅行袋　愛心價$1,500  &#13;<br> 容量極大嘅旅行袋，附有真皮孭帶可作斜孭用，估計新貨價接近1萬蚊。雖然呢個係二手貨，但內外都極新淨。</fontstyle></spanclass></p><p><spanclass><fontstyle>搶手高踭鞋  </fontstyle></spanclass></p><p><spanclass><fontstyle>CharlesJourdan布製高踭鞋（5.5號）　愛心價$150  &#13;<br> 屬全新貨，而且係女裝熱門呎碼，所以一定搶手。</fontstyle></spanclass></p><p><spanclass><fontstyle>Ferragamo真皮高踭鞋（5.5號）　愛心價$400  &#13;<br> 意大利名牌Ferragamo出品，鞋底有少許花痕，約8成新。</fontstyle></spanclass></p><p><spanclass><fontstyle>㗎妹ModelJunko都話捧場  &#13;<br> Junko係日本人，正職係空姐，對買名牌同扮靚都好有研究。「啲貨相當新淨，有啲新到唔似二手貨，而且價錢真係好平，我就鍾意ArmaniExchange條連身裙，賣$200真係好吸引。而且買衫可以做善事，梗係要支持啦。」。</fontstyle></spanclass></p><p><spanclass><fontstyle>高踭鞋夠新款  &#13;<br> Christine：「今次義賣周最正梗係啲名牌高踭鞋啦，鞋款好新，我諗上手鞋主都只係着過一兩次咋，而且好新淨，所以都唔介意係二手貨。」</fontstyle></spanclass></p><p><spanclass><fontstyle>款式太斯文  &#13;<br> Sharon：「好抵，而且啲貨好新，都唔似係二手舊貨。不過覺得啲款式太過斯文，唔係太啱平時出街着，所以興趣不大。」</fontstyle></spanclass></p><p>義賣地點：樂施商店（中環康樂廣場1號怡和大廈低層8號舖/25221765）&#13;<br> 義賣日期：今日至7月12日（12:30pm至5:00pm）</p></body></html>