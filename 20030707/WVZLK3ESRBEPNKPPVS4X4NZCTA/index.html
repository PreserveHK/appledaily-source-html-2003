<html><header><meta charset="utf-8"><title>36萬爆棚組合聽黑膠</title></header><body><h1>36萬爆棚組合聽黑膠</h1><p>發燒界口痕友常語：「玩得Hi-Fi一定係好老公，放工放假只顧住『搞機』，重有鬼時間出去沙沙滾！」今次家訪31歲年輕發燒友Lobo，亦係成家立室之人，發燒環境雖只150呎，但每件架生都咁重型！論最搶爆鏡首推對英國專業錄音室喇叭──連腳架足足成5呎高的PMCMB1；原來Lobo偏愛大音壓去聽音樂，重話咁至夠過癮！小弟再問到動輒30幾萬（未計AV系統部）玩Hi-Fi聽黑膠，老婆有冇詐型先？Lobo反應笑而不答，在旁的太座亦報以親切微笑。&#13;<br>哈！各發燒友太座們，原來玩貴Hi-Fi未必係敗家，且可留住老公，唔使佢晚晚無所事事周圍蒲！&#13;<br>&#13;<br>記者：陳嘉文　攝影：周旭文&#13;<br>逢星期一至三出版</p><p><spanclass><fontstyle>獨愛爆棚與氣勢  &#13;<br> 曾聽過音響界老前輩說：「後生的發燒友愛爆棚愛氣勢，年紀大的愛細聲收聽玩音色。」此話絕對不假，話說已故東洋的權威音響評論家五味康祐，晚年就是愛用細輸出的膽機，去推動形同大衣櫃的Tannoy「西敏子」喇叭去欣賞音色。玩音響方法的確五花八門，而今日家訪的主角Lobo則屬前者。</fontstyle></spanclass></p><p><spanclass><fontstyle>勿人云亦云  &#13;<br> 「自己聽音樂的種類頗雜，故個人認為選擇喇叭一環最重要。選擇PMC的主因是聽音範圍較廣，大音壓的表現亦較易控制，且容易配合擴音機，像真度方面亦高，對於偏好黑膠的我更是Firstchoice。」Lobo更補充人云亦云乃發燒友大忌，最緊要認清自己對聲音的渴求，從而配搭適合個人口味的組合。</fontstyle></spanclass></p><p><spanclass><fontstyle>盡用150呎空間  &#13;<br> 150呎長方形廳擺滿HighEnd重型機種，不過Lobo還未夠皮！近期更進軍Hi-Vi世界，懸掛於天花的正是極受追捧的SONYVPL-VW12HT單窗投射。（定價約$32,000）</fontstyle></spanclass></p><p><center> <spanclass><fontstyle>發燒器材大晒冷！  </fontstyle></spanclass></center> </p><p><br> &#13;<br> <center> <spanclass><fontstyle>自選發燒價共約$361,000  </fontstyle></spanclass></center> </p></body></html>