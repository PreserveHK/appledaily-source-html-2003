<html><header><meta charset="utf-8"><title>　　四女高官玉照謝熱心人 - 李八方</title></header><body><h1>　　四女高官玉照謝熱心人 - 李八方</h1><p>為幫助因沙士而痛失父母的孩子，由四位高官林鄭月娥、羅范椒芬、李麗娟同埋陳馮富珍私人發起嘅「護幼教育基金」，空前成功，港人熱心熱血為基金籌咗七千六百萬，「四美」為咗感謝大家，特意設計咗一張感謝狀（圖），寄番畀每個捐助基金嘅熱心市民。八方望真啲張感謝狀，發現唔單止有四美嘅簽名，重有佢哋四個排排企嘅玉照，呢張感謝狀都好有留念價值。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>