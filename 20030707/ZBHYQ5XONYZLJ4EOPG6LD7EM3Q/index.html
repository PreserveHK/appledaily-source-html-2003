<html><header><meta charset="utf-8"><title>同Eason貌合神離冇計<br>霆鋒自命專一　Ready娶王菲</title></header><body><h1>同Eason貌合神離冇計<br>霆鋒自命專一　Ready娶王菲</h1><p>謝霆鋒早前在北京高調與王菲拖手後，日前接受港台節目訪問時，自言是個專一的情人，更已有心理準備隨時迎娶王菲。霆鋒雖愛情得意，但前晚與陳奕迅出席《勁歌季選》時則面左左。</p><p>謝霆鋒日前接受港台節目《溫文爾雅》訪問，大談愛情觀，問霆鋒在這個年紀，理應會有很多女朋友，他卻說：「我認為只愛一個人，亦可以好多姿多采。」<br> &#13;<br> <spanclass>今年結婚？ &#13;<br> 二十二歲的霆鋒指自己是一個十分傳統的男人，他說：「我對結婚呢方面係好傳統嘅，所以我係一個一定要結婚嘅人，其實我都有諗過二十二歲結婚，事實上你要我𠵱家呢一刻結婚，我都會結。但係結婚係一件好大責任嘅事，而且呢個係雙方面嘅問題。」&#13;<br> 而陳奕迅（Eason）與霆鋒這對老友被傳反目，前晚兩人到將軍澳電視廣播城出席《勁歌金曲第二季季選》時，上台領獎及在後台等出場時，均面左左，但面對大班記者時卻故意扮老友。&#13;<br> 前晚Eason與霆鋒分別有歌曲入選《勁歌季選》，大會更安排二人一同上台領獎，只見站在霆鋒身旁的Eason一臉不悅，二人看來有點面左左，但霆鋒面對其他人則保持笑容。兩人在後台時，霆鋒與舊愛盧巧音有傾有講，站在身旁的Eason則未有與霆鋒交談。&#13;<br> 然而Eason與霆鋒面對大班記者時，卻扮老友合照，Eason更作狀與霆鋒交談，卻沒有真的出聲，他又拿起相機影霆鋒，但二人的態度明顯比以往有隔膜。<br> &#13;<br> <spanclass>Kelly成磨心 &#13;<br> 問霆鋒與梅艷芳在香港晚膳，女友王菲又被拍到在上海與黎明飯敍，霆鋒說：「係咩？我唔理、唔知、唔回應！」霆鋒昨午二時半出發返加拿大為嫲嫲賀壽，他表示父親謝賢較早時已返加拿大。&#13;<br> 此外，陳慧琳（Kelly）對於被指其經理人公司與唱片公司不和，令她成為了磨心，Kelly說：「一件小事啫，今日都係呢幾位唱片公司人員照顧我。」&#13;<br> 採訪：王連連、陳梅香　攝影：陳偉權</spanclass></spanclass></p></body></html>