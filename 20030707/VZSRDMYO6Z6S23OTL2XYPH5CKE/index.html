<html><header><meta charset="utf-8"><title>靚樣似混血兒　獲洋漢送花<br>利嘉兒發老脾噬家姐　狠！</title></header><body><h1>靚樣似混血兒　獲洋漢送花<br>利嘉兒發老脾噬家姐　狠！</h1><p>天賦一張精靈臉孔的利嘉兒祖籍福建，是百分百中國人，卻常被人誤會是混血兒，小時候可愛得獲外籍男士獻花。利嘉兒雖然斯文可愛，但發起脾氣來卻很火爆，曾經試過飛撲咬向愛錫她的姊姊！</p><p>無綫節目《笑談普通話》主持利嘉兒，家中有一位姊姊，兩姊妹從小感情要好。<br> &#13;<br> <spanclass>姊冒雨孭妹妹 &#13;<br> 利嘉兒印象最深刻的莫過於姊姊曾在雨中孭她回家。利嘉兒日前說：「我好記得有一次落雨，姐姐二話不說就將我孭起，當時爹哋同媽咪都冇叫佢咁做，但姐姐只係因為擔心落雨會整濕我，所以就自動自覺將我孭起，呢件事當我長大諗番起，特別感動。」&#13;<br> 雖然利嘉兒知道姊姊疼錫自己，但頑皮的她偶然亦會向姊姊發脾氣，利嘉兒說：「我有時都好任性，試過有一次因為發脾氣，就撲向家姐度，咬佢手臂一啖，但嗰件事家姐都冇怪我。」<br> &#13;<br> <spanclass>不曉說福建話 &#13;<br> 利嘉兒祖籍福建，說得一口流利普通話，是因為她自幼用廣東話和普通話與家人溝通，反而福建話就不懂說。利嘉兒雖然是百分百中國人，但輪廓分明的她，卻經常被誤會是混血兒。&#13;<br> 利嘉兒說：「我記得幾歲嗰時，有一次我同家人坐船，有一位外籍人士見我好得意，主動過嚟同我傾偈，重送咗一支鮮花畀我，嗰個外國人重話今次應該係我咁大個女第一次收花㖭！」	&#13;<br> 採訪：比華利</spanclass></spanclass></p></body></html>