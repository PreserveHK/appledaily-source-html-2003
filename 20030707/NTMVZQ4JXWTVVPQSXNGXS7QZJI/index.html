<html><header><meta charset="utf-8"><title>有趣keepfit器材夠潮</title></header><body><h1>有趣keepfit器材夠潮</h1><p>古語有云「勤有功、戲無益」，但其實一邊遊戲，都可以一邊健身，今期《至Fit新潮流》就介紹六款由日本入口的keepfit器材，造型得意可愛，又別具健身功效，最適合既想keepfit又怕悶的朋友。　文：盧漢傑圖：張家俊　模特兒：DomLeongfromJamcast</p><p><spanclass>瘦身甲蟲板 &#13;<br> 售價$780&#13;<br> 玩法同HelloKitty健身轆相似，主攻收腹，但和HelloKitty健身轆不同之處，是板下有六個車轆，可多方向轉向，有助收緊腰部兩側。&#13;<br> 美觀度：★★★　功能度：★★★★★&#13;<br> 好玩度：★★★　抵買度：★★★★<br> &#13;<br> <spanclass>瘦身騎馬機 &#13;<br> 售價$9800&#13;<br> 以模仿騎馬動作，收實臀部、腰及大腿，騎馬機有九個不同速度、三個難度程式，隨機附送錄影帶，介紹不同上半身伸展及拉筋運動，咁就全身都可以keepfit。&#13;<br> 美觀度：★★★　功能度：★★★★&#13;<br> 好玩度：★★★★★　抵買度：★★<br> &#13;<br> <spanclass>音樂啞鈴 &#13;<br> 售價$368&#13;<br> 女士們玩健身往往因為悶而半途放棄，呢個一磅重音樂啞鈴，搖擺時就會不斷播放音樂，增加健身的樂趣。&#13;<br> 美觀度：★★★★　功能度：★★★&#13;<br> 好玩度：★★★★　抵買度：★★★★<br> &#13;<br> <spanclass>坐地Boxing &#13;<br> 售價$980&#13;<br> 潮流興打Boxing健身，但次次上健身中心上堂都幾費時，買個坐地Boxing放在家中，連一對拳套，幾時都可以練習Boxing。&#13;<br> 美觀度：★★★★　功能度：★★★★★&#13;<br> 好玩度：★★★★　抵買度：★★★</spanclass></spanclass></spanclass></spanclass></p><p><spanclass>HelloKitty健身轆 &#13;<br> 售價$498&#13;<br> 健身轆玩法簡單，只要雙膝跪地，雙手緊握手把向前推，然後用腹肌帶動上身回升；經常做健身轆，可以鍛煉手二頭肌同腹肌，呢個健身轆重有Hellokitty公仔，最適合kitty迷，更有螢幕顯示，計算次數同消耗的卡路里。&#13;<br> 美觀度：★★★★★　功能度：★★★&#13;<br> 好玩度：★★★★　抵買度：★★★<br> &#13;<br> <spanclass>多功能健身橡筋 &#13;<br> 售價$298&#13;<br> 多功能健身橡筋雖然設計簡單，由橡筋連接手把及腳把，但可以變成划艇、背部伸展、sit-up等器材，一物多用，練齊全身肌肉。&#13;<br> 美觀度：★★　功能度：★★★★&#13;<br> 好玩度：★★★　抵買度：★★★★&#13;<br> 5★最高</spanclass></spanclass></p></body></html>