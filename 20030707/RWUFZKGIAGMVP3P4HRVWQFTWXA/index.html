<html><header><meta charset="utf-8"><title>蔡志明次女燒炭亡　藝人好友震驚<br>楊玉梅：佢咁完美點解會自殺</title></header><body><h1>蔡志明次女燒炭亡　藝人好友震驚<br>楊玉梅：佢咁完美點解會自殺</h1><p>有「玩具大王」之稱的蔡志明，其次女蔡加穎，據悉年前患上抑鬱症，前日在其九肚山豪宅內燒炭自殺身亡。黎姿和楊玉梅對好友蔡志明喪女均感哀痛和震驚，楊玉梅指蔡加穎很完美，不明她為何會輕生。</p><p>有「玩具大王」之稱的億萬富商蔡志明的二十六歲女兒蔡加穎，前日於九肚山別墅燒炭自殺身亡。據悉樣貌可人的蔡加穎曾在美國紐約大學讀書，成績優異，深得父母愛惜，可惜每事求完美的加穎，近年患上抑鬱症，家人得悉後，安排她由美國回港接受治療，惜其病情反覆，最終選擇了在家中燒炭自殺。&#13;<br> <spanclass>紅顏甚多<br> 蔡志明與數女熟稔 &#13;<br> 蔡志明一直與不少演藝界朋友有來往，除陳妙瑛外，他與向華強夫婦、黎姿及楊玉梅均有交情，眾對蔡加穎的不幸深表哀痛。昨日記者聯絡上蔡加穎胞姊、應屆東華總理蔡加敏（Carmen），但她即時掛斷電話。</spanclass></p><p><spanclass>個性開朗<br> 「唔信佢有抑鬱症」 &#13;<br> 陳妙瑛與蔡志明來往一向密切，兩人有生意合作外，年前蔡志明夫婦的幼稚園開幕，陳妙瑛亦有到賀，故她聞悉其次女的噩耗，自然感到哀傷。連日來記者欲聯絡陳妙瑛，但她一直未有回覆。&#13;<br> 蔡志明另一位圈中好友黎姿，○○年曾與蔡志明同坐一部車，兩人在車內有說有笑，及後蔡志明女兒開設日本料理，蔡志明偕同黎姿、王敏德、楊玉梅乘車抵新店擔任剪綵嘉賓，黎姿和楊玉梅更與他談得十分投契。　&#13;<br> 楊玉梅昨日接受電話訪問說：「兩年前蔡志明夫婦介紹我識佢個女加穎，印象中加穎生得靚之外，個人都好開朗、有禮，對父母又孝順，呢個咁nice嘅乖乖女，我真係唔信佢會有抑鬱症，除非佢父母親口同我咁講啦！」&#13;<br> 楊玉梅續說：「今日我收到二十幾個記者嘅電話問我呢件事，我呢兩日都唔敢打畀蔡生，因為打去都唔知有乜好講，𠵱家應該畀佢平靜吓！做父母嘅發生呢啲事肯定唔好受，等遲吓佢哋心情平復番，我先會再慰問佢哋。有時我都唔係咁明好似加穎咁完美嘅女仔，唔明佢點解會行條咁嘅路。」<br> &#13;<br> <spanclass>紐約讀書<br> 熱愛藝術創作力高 &#13;<br> 黎姿前日聞悉蔡加穎自殺身亡後，昨日接受電話訪問時說：「聽到呢個消息，好震驚同惋惜！不過呢啲始終係人哋家事，呢個時候，我實在唔方便講任何嘢。」&#13;<br> 無綫藝員水明琪與蔡加敏（Carmen）熟稔，對於好友胞妹自殺一事，亦甚表關心，她說：「因為我同Carmen都喺美國波士頓讀書，返到香港開始熟絡，同佢妹妹就唔係咁熟，知道佢好鍾意藝術，佢喺紐約讀藝術，知道佢個人好creative。不過平時未有聽聞Carmen提起佢妹妹有情緒問題。」&#13;<br> 採訪：比華利、魯萍、顏英儀</spanclass></spanclass></p></body></html>