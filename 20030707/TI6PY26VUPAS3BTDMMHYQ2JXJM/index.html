<html><header><meta charset="utf-8"><title>香港有得Fun：<br>忠心Fans：奧雲唔到照捧利物浦</title></header><body><h1>香港有得Fun：<br>忠心Fans：奧雲唔到照捧利物浦</h1><p>二十年一閏？利物浦1983年曾來港，今個暑假重臨香江與港隊作賽，波飛已於7月5日售罄，售票前兩天已有瘋狂球迷排隊，奇怪在這些排頭位的有心人都是以女孩子居多，還大大聲同記者講：「唔好以為女仔唔識波，只會擁戴靚仔球員！」當中捧了利物浦六年多的阿雞更滔滔不絕一輪波經，大家別小覷女球迷喔！&#13;<br>&#13;<br>記者：陸伊琳　攝影：梁細權&#13;<br>鳴謝：352大本營、香港利物浦球迷俱樂部（<ahref>www.lfc.org.hk/）</ahref></p><p><spanclass><fontstyle>中學生搶頭位  &#13;<br> 這班為數十多個中學生，女孩子佔了三分二，發起兩日前來排隊的，也出奇地是由兩位瘋狂女球迷阿雞及阿包提意，以輪更制方式來排隊，因為當中有些是中六生需要返學，所以日間時間多由中五的朋友來負責。每人限買四張飛，他們一行十多人，買了三十多張飛，當然是自用啦！</fontstyle></spanclass></p><p><spanclass><fontstyle>心水靚位要近通道  &#13;<br> 雖然通頂排隊，開售那天早上七時，他們仍精神奕奕，因為太興奮了！開售前一刻他們七嘴八舌很擔心買不到心水靚位，排第一都驚？阿雞表示：「擔心贊助商扣起最靚的座位，流出街上只有萬多張飛，話多唔多。」原來這班少年Fans心目中的最佳位置不是如普通人所想，最貴最前就是最正！他們的目標當然不是$120龍門後的特價飛，亦不是$580的貴飛，心水座位就是$350近球場及球員通道最前排的飛，又可近距離觀看精采角球，分分鐘還可以索取到球衣。</fontstyle></spanclass></p><p><spanclass><fontstyle>女生都是愛靚仔  &#13;<br> 搭正九時正式開賣，雖然大家都好心急，但總算秩序良好，阿雞和一班朋友一解疑慮，買到心水座位，當然開心到飛起，也隨即成為傳媒的焦點。他們表示解決了買飛大事，是時候準備一個超大4呎×8呎的橫額，以示對球隊的支持。上面寫啲乜？很偏心！就是大大隻寫上球星奧雲及謝拉特的名字，都是靚仔得歡心啲！</fontstyle></spanclass></p><p><spanclass><fontstyle>利物浦不在曼聯之下  &#13;<br> 這當然是各位利物浦Fans的心聲。論球技不相伯仲，論受歡迎程度，表面看曼聯的確聲勢強勁，但Fans的規模及系統，利物浦就勝一籌。除了在今年三月設立中文的官方網站，其Fans更組織了一個有規模的非官方球迷網站，會員達三百人之多，7月27日三百人相約一起到大球場為利物浦打氣，論忠心瘋狂他們當之無愧。&#13;<br> &#13;<br> <spanclass><fontstyle>男Fans：  Kenneth&#13;<br> Kenneth是球迷網站要員之一，捧了利物浦已14年，兩年前更與幾個朋友飛去利物浦睇波，此行大豐收，在練習場上與整隊利物浦球員影相及索簽名，當中除了奧雲、謝拉特，還包括超靚仔已轉會的列納。</fontstyle></spanclass></fontstyle></spanclass></p><p><spanclass><fontstyle>女Fans：  拉姑&#13;<br> 女Fans一點也不輸蝕，19歲拉姑表示女球迷一樣都識睇波，追隨了利物浦已六年，全因其踢法吸引，喜歡他們以小組地面推進的打法，隊中最喜歡奧雲仔及巴路士。身旁的球員親筆簽名球衣，是參加利物浦中文官方網站問題比賽贏回來的，十分珍貴。</fontstyle></spanclass></p><p><spanclass><fontstyle>邊個缺陣最失望？  </fontstyle></spanclass></p><p>阿雞&#13;<br> 如果<spanclass><fontstyle>謝拉特  缺陣，我會超失望！我欣賞他的球技，比賽當日我會穿起手上熨有謝拉特名字及號碼球衣到場為他及球隊打氣。</fontstyle></spanclass></p><p>KiKi&#13;<br> 最想睇<spanclass><fontstyle>謝拉特  ，靚仔好波，其次是奧雲，球品好又乖仔，要是他們都唔嚟，喊都似！</fontstyle></spanclass></p><p>湛伯伯&#13;<br> 退休開始睇波，朝早6點來排隊當晨運，目的都是想近距離欣賞<spanclass><fontstyle>奧雲  的快放。</fontstyle></spanclass></p><p>阿康（左）阿鵬（右）&#13;<br> 兩個都是中七生，放榜那天攞完成績表便趕去排隊，支持了球隊已十二年，來香港一定要睇，最好<spanclass><fontstyle>奧雲  表演他拿手的單刀快放，要是他缺陣，會有點失望。</fontstyle></spanclass></p><p>Manly&#13;<br> 買飛作細佬的生日禮物，利物浦當中最欣賞龍門<spanclass><fontstyle>杜迪克  的冷靜撲球，佢唔嚟我會好唔開心。</fontstyle></spanclass></p><p>傑仔&#13;<br> 排在阿雞後面，買到飛當然肉緊，最欣賞<spanclass><fontstyle>奧雲  的射門，希望當日能一睹其風采。</fontstyle></spanclass></p></body></html>