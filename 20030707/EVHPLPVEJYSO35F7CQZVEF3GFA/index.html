<html><header><meta charset="utf-8"><title>　　梁文道冷門節目有人吼 - 李八方</title></header><body><h1>　　梁文道冷門節目有人吼 - 李八方</h1><p>牛棚書院院長梁文道最近唔單止有高就，去咗商業電台做一台台長，前晚重開咪講文化節目。據商台中人形容，咁冇商業價值之小眾節目，喺商業電台攞到時段出街，認真唔容易，算係突破。&#13;<br> 既然咁罕有，八方就捧吓場，節目叫做《打書釘》，幾個人一齊講吓讀書心得，非常文藝。&#13;<br> 佢哋當晚特別介紹《走向共和》一書，剛好香港就二十三條起紛爭，民間對政府嘅管治有極大不滿，呢本書嘅內容都好啱feel。「不讀書，無以言」，呢類節目，雖然冷門，但係都值得支持嘅！&#13;<br> 至於梁文道點解咁醒搵到個好位，聽講話因為營運總裁蔡東豪獨具慧眼，梁文道點都要幫吓手啦。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>