<html><header><meta charset="utf-8"><title>今晚見之談情餐廳：<br>隱蔽餐廳包冇人知好浪漫</title></header><body><h1>今晚見之談情餐廳：<br>隱蔽餐廳包冇人知好浪漫</h1><p>拍拖最緊要講情調，有Mood夠Romantic先至𠱁到女仔歡心。但喺香港要搵一處寧靜的餐廳，兩個人靜靜哋「談談情，說說愛」的確係唔多選擇。之但係不要以為旺區就係「談情禁區」，有時最危險的地方就最安全。想知道有乜落腳好地方，睇吓以下的介紹啦！</p><p><spanclass><fontstyle>Darling夠黑好情調  &#13;<br> 在天后做地產經紀的Jackson話談情餐廳最緊要環境夠黑。「女仔都鍾意浪漫感覺，所以揀餐廳一定要格局優雅。DarlingHarbour唔太近地鐵站，旺中帶靜去邊度搵呀！」&#13;<br> 其實DarlingHarbour最出名除地中海套餐外，生蠔都係至佳選擇！12蚊一隻認真抵到爛。餐廳環境以藍調為主，情侶用餐時還可聽到悠閒的純音樂，一幕幕大帆布正好作「遮掩」作用。唔想俾人發現，可以走去餐廳較入地方，包保夠晒隱蔽。&#13;<br> &#13;<br> DarlingHarbour&#13;<br> 電話：25299032&#13;<br> 地址：灣仔軒尼詩道8-12號中港大廈地庫&#13;<br> 營業時間：12:00nn-2:30pm,6:30pm-12:00mn</fontstyle></spanclass></p><p><spanclass><fontstyle>各地生蠔一律$12隻  &#13;<br> 來自五湖四海的特色生蠔，DarlingHarbour都應有盡有。好似日本、愛爾蘭、法國、美國、荷蘭等，不同原產地嘅生蠔味道各有不同，甜酸苦辣盡在其中。</fontstyle></spanclass></p><p><spanclass><fontstyle>甜心拼盤$88  &#13;<br> 芝士蛋糕、木糠雲海、酒心朱古力布丁等甜品「共冶一爐」，女仔未食都已經甜到漏。</fontstyle></spanclass></p><p><spanclass><fontstyle>居高臨下上樓談情好方便  &#13;<br> 會計文員Yame自言對愛情充滿憧憬，最近認識了一名已有女友嘅「男朋友」。為「方便談情」，每次出街食飯都要預先計劃好去處，是以她推介一間位於旺角區談情必去的上樓Cafe。樓下是熙來攘往的旺角鬧市，行人路斑馬線相互交錯，但Yame話佢男朋友就係貪呢度可以「居高臨下」，睇住下面嘅路面情況。「間餐廳除咗方便我同佢談情外，食物同飲品都唔錯，我鍾意食呢度嘅特色烤麵包，因為夠經濟。」&#13;<br> &#13;<br> HomePlaceCafe&#13;<br> 電話：27839873&#13;<br> 地址：旺角彌敦道577號高氏大廈2B&#13;<br> 營業時間：12:00nn-12:30am（星期一至四）,12:00nn-2:30am（星期五至六），2:00pm-12:30am（星期日）</fontstyle></spanclass></p><p><spanclass><fontstyle>SpecialToast$20  &#13;<br> 蒜茸包面蘸上蘑菇及芝士塊，點滴情懷，啖啖都有滋味。</fontstyle></spanclass></p><p><spanclass><fontstyle>HouseSmoothies$32  &#13;<br> 有士多啤梨、奇異果及香蕉味的Cafe特飲，生果鮮味香溢，令人暑氣全消。</fontstyle></spanclass></p><p><spanclass><fontstyle>上海麵店夠懷舊  &#13;<br> 做售貨員的Amy話蘭桂坊隔一條街的閣麟街是談情的好選擇。「揀呢間食店當然有原因啦，你會唔會估到自己個女朋友喺一間上海麵店度同另一個男仔談情呀！」</fontstyle></spanclass></p><p><spanclass><fontstyle>翡翠三仙$8  &#13;<br> 用莧菜、粉絲、豆腐乾整成的「翡翠三仙」，是中環SOHO區女士們必叫菜式。</fontstyle></spanclass></p><p><spanclass><fontstyle>招牌東坡肉$15  &#13;<br> 製作過程繁複，每日都要燜4小時的「招牌東坡肉」，看似一大塊肥豬肉，但吃過後卻出奇地沒有油膩感，頗感清新。</fontstyle></spanclass></p><p>吳越之間&#13;<br> 地址：中環閣麟街26號地下&#13;<br> 電話：28155520&#13;<br> 營業時間：8:00am-9:30pm</p><p><spanclass><fontstyle>食快餐講愛情  &#13;<br> 學生哥無乜錢唔代表無「談情專利」。讀緊中五嘅Wallace表示，灣仔碼頭嘅麥當勞隱隱蔽蔽無乜人知，而且又可以一邊食薯條一邊欣賞維港景色，多浪漫呀！&#13;<br> 呢間麥當勞一到夜晚7點就人煙稀少，大可以同佢光明正大地談心。加上近日維港有雷射激光表演，咁靚嘅環境又唔使使錢就可以冧到女仔，啱晒無錢又想要有愛情的後生男女。&#13;<br> &#13;<br> 地址：灣仔分域碼頭龍景街&#13;<br> 電話：25987298&#13;<br> 營業時間：&#13;<br> 10:00am-9:00pm（星期一至六）&#13;<br> 10:00am-7:00pm（星期日）</fontstyle></spanclass></p><p><spanclass><fontstyle>另類心水推介  &#13;<br> 豎立於尖沙嘴亞士厘道一間看似「遭人遺忘」的Cafe，擺明車馬係滄海遺珠嘅「偷偷談情」最佳食府位置。Cafe最近推出咗一套「情侶晚餐」，啱晒一啤啤情人享用。&#13;<br> &#13;<br> HairCulture+Cafe&#13;<br> 電話：23178881&#13;<br> 地址：尖沙嘴亞士厘道9-11號地下&#13;<br> 營業時間：&#13;<br> 11:30am-2:00am（星期一至六）&#13;<br> 1:00pm-1:00am（星期日）</fontstyle></spanclass></p></body></html>