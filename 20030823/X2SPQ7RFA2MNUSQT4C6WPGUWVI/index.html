<html><header><meta charset="utf-8"><title>趁女友大肚搞三搞四<br>哥連調戲女主持觀眾眼凸凸</title></header><body><h1>趁女友大肚搞三搞四<br>哥連調戲女主持觀眾眼凸凸</h1><p>愛爾蘭花花公子哥連菲路（ColinFarrell），雖然就快做人老竇，但佢嘅花弗性格依然一啲都冇改過。最近佢應邀上美國NBC電視台接受星級主持庫里克（KatieCouric）訪問時，居然喺幾百萬電視觀眾面前公然抽水兼口花花。<br> &#13;<br> <spanclass>任哥連魚肉 &#13;<br> 哥連菲路喺早兩個禮拜接受庫里克主持嘅節目《Today》現場訪問，宣傳自己套新片。不過四十七歲嘅主持庫里克，似乎對哥連嘅魅力亦難以招架。話說當日庫里克一本正經咁訪問時，哥連突然俯身捉住庫里克隻腳，起勢咁讚人哋對腳靚。&#13;<br> 初時庫里克好尷尬，不過當哥連大讚佢風趣，重借勢捉住佢隻手同掃佢手背時，庫里克就已經軟化，任由哥連魚肉。我羅拉覺得哥連喺電視度都咁明目張膽，做着佢女友就真係慘！</spanclass></p></body></html>