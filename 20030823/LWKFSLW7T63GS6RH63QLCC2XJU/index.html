<html><header><meta charset="utf-8"><title>福士Golf限量發售要買趁快</title></header><body><h1>福士Golf限量發售要買趁快</h1><p>上個周末及周日，福士代理突然推出以超值優惠價，促銷全線Golf車系；以咁筍嘅價錢作招徠，亞Mark聽聞代理響兩日內，經已售出30部Golf新車呢！家陣部Golf2.0版以13萬9千發售，較原價便宜咗3萬6千咁多，只係剩番8部咋！至於部Golf2.0Deluxe版則售15萬5千，較原來亦有3萬4千蚊嘅折讓㗎！而且𠵱家只剩得5部咁多。而頂級版嘅Golf2.3V5，原價要成24萬5千，家陣亦不過賣19萬9千，便宜咗成4萬6千，只係得番3部咋！如果你係Golf嘅忠實Fans，就真係唔好錯過最後擁有嘅機會喇！</p></body></html>