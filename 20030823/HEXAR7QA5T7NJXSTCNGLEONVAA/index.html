<html><header><meta charset="utf-8"><title>深夜使錢</title></header><body><h1>深夜使錢</h1><p><spanclass><fontstyle>食  &#13;<br> <spanclass><fontstyle>牛腩首選崩砂腩  &#13;<br> 曾幾何時小記至愛吃肥牛腩，但嫌清湯腩太淡，五香又怕太濃，點算好？終於喺克街搵到一間粉麵店啱自己口味。店舖不大，但其牛腩及牛雜則在灣仔區數一數二，新鮮牛腩先以滾水弄熟，後以滷水做調味。原來肥牛腩不是最正，老闆劉先生教小記吃牛腩首選崩砂腩，又香又爽，其次是坑腩。小記一試難忘，腩肉出奇地香甜，而其凍、熱奶茶亦非常出色。&#13;<br> &#13;<br> 德榮粉麵茶餐廳&#13;<br> 電話：28937741&#13;<br> 地址：灣仔克街6號B3舖&#13;<br> 營業時間：7:00am-12:00mn</fontstyle></spanclass></fontstyle></spanclass></p><p><spanclass><fontstyle>24小時咖啡店  &#13;<br> 相信香港好少人知道，原來港島有間TorontoCoffee開足24小時。呢間Cafe日間生意已經唔錯，朝早有早餐，下午有特價茶餐，老闆話半夜幫襯嘅人，當中唔少係導演及編劇㖭！由於領有酒牌，顧客亦可以喺度飲番杯，每支$30，而其著名食品焗芝士煙肉薯皮，嚟到一定要試吓。由於交通方便又多車位，更成為港九嘅電單車發燒友聚腳地，周末期間，據講多達150架電單車聚集，陣容鼎盛。&#13;<br> &#13;<br> TorontoCoffee&#13;<br> 電話：22198883&#13;<br> 地址：北角電氣道183號友邦廣場地下14-15號舖&#13;<br> 營業時間：24小時</fontstyle></spanclass></p><p><spanclass><fontstyle>尖沙嘴歐洲Feel咖啡店  &#13;<br> 相信喺尖沙嘴區，冇乜邊間咖啡室開得夜過CafedeFontaine。CafedeFontaine裝修得好有歐洲Feel，一邊室內可以歎冷氣，而另一邊則為露天可以感受城市氣息。由於環境不俗，加上附近多寫字樓，所以到咗晚間就特別多外國人留連。嚟到呢處，自然要試吓其噴泉招牌蒸餾咖啡，凍飲大大杯為$30，另加10%服務費。由於收得夜，一班朋友食完消夜，不妨嚟呢度歎番杯咖啡。&#13;<br> &#13;<br> CafedeFontaine&#13;<br> 地址：尖沙嘴麼地道75號南洋中心地下9-10號舖&#13;<br> 電話：23417811&#13;<br> 營業時間：10:00am-2:00am</fontstyle></spanclass></p><p><spanclass><fontstyle>$98有齊泰國小食  &#13;<br> 如果你覺得茶餐廳嘅粉麵已經食得太多，不妨跑到通菜街嘅「泰中意」泰式料理擦番餐。呢度有個泰式小食拼盤幾正斗，有炸蝦餅、炸魚餅、香葉包雞、春卷等，入口香脆，一個Order都只收$98，十分抵食。&#13;<br> &#13;<br> 泰中意泰式料理&#13;<br> 地址：旺角通菜街146號C舖地下&#13;<br> 電話：29920000&#13;<br> 營業時間：7:00am-12:00mn</fontstyle></spanclass></p><p><spanclass><fontstyle>玩  &#13;<br> <spanclass><fontstyle>今晚必蒲英超好友之夜  &#13;<br> 尖沙嘴嘅寶勒巷本來已經係全城最熱鬧嘅蒲點，加上呢個星期英超聯開鑼，間間酒吧都水洩不通，尤其係對到正馬會投注站嘅M-1酒吧，勁爆！英超聯開鑼，M1Bar自然要搞吓Function，今晚就同啤酒商搞咗個「百威M1英超好友之夜」，有人現場講波之餘又有靚女CatGirlMayWong助興玩遊戲；有波睇又有嘢玩，熱鬧到痹！但論最激，首選係半場嘅TableDance，絕對熱到爆燈。&#13;<br> &#13;<br> M1Bar&#13;<br> 地址：尖沙嘴寶勒巷3-7A號萬昌廣場地下1號舖&#13;<br> 電話：23117212&#13;<br> 營業時間：3:00pm-6:00am</fontstyle></spanclass></fontstyle></spanclass></p><p><spanclass><fontstyle>電腦化選曲K吧  &#13;<br> 唔想睇波嘅朋友，若果你只想同朋友劈吓酒、玩吓骰盅又或唱吓K，小記就介紹呢間喺尖沙嘴河內道嘅JustM酒吧。呢度有部100吋嘅投影屏幕，大家對住嚟唱歌咪話唔正斗，而且呢度有最新嘅歌曲畀你唱，重係全電腦化選曲，十分方便。呢度不時有唔同啤酒商做推廣，一般$168有半打。&#13;<br> &#13;<br> JustM&#13;<br> 地址：尖沙嘴河內道5號3號舖&#13;<br> 電話：23119188&#13;<br> 營業時間：5:00pm-4:00am</fontstyle></spanclass></p><p><spanclass><fontstyle>協青社搞HipHop吧  &#13;<br> 「蒲吧」是協青社屬下一間為年輕人提供各項設施，如Band房、卡拉OK房、滑板場、桌球、籃球場、CyberCafe及Disco等時下年輕人玩意的地方。此外，佢亦提供HipHop及滑板場地畀年輕人玩樂，更會定期舉辦活動，例如BreakDance及滑板比賽等，務求為年輕人提供一個安全的地方進行健康活動。&#13;<br> &#13;<br> 協青社蒲吧&#13;<br> 地址﹕觀塘福塘道四號（近觀塘地鐵站D1）&#13;<br> 電話﹕26222890&#13;<br> 開放時間：24小時</fontstyle></spanclass></p><p><spanclass><fontstyle>買  &#13;<br> <spanclass><fontstyle>格仔尼龍錢包8折發售  &#13;<br> 咪以為「TwoPercent」時裝店主力做女性服飾，其實佢哋亦有唔少型男喜歡嘅產品，例如以佢哋原創嘅尼龍格仔錢包及斜孭袋，就係近期嘅HitItems之一。斜孭袋約有4×6.5吋，尺寸啱啱可以放到部迷你數碼相機，原價$128，而黃黑色格仔銀包，尺寸為4×5吋，一樣放到一大叠紙幣，售價$98。由於近日舉行減價行動，每件貨物均以8折發售；另外，若當日購物滿$800，即可成為其VIP會員，日後買嘢自然有着數。&#13;<br> &#13;<br> TwoPercent&#13;<br> 電話：25732209&#13;<br> 地址：銅鑼灣景隆街4號地下（崇光百貨後面）&#13;<br> 營業時間：11:00am-1:30am</fontstyle></spanclass></fontstyle></spanclass></p><p><spanclass><fontstyle>BodyShop營業至深夜  &#13;<br> 喺旺角等人，總離不開銀行中心附近，尤其係喺BodyShop嘅正門！不過，大家又知唔知呢間BodyShop營業到凌晨1:00呢？BodyShop標榜用全天然物質製造護膚產品，且絕唔會用動物嚟作測試，所以一直有唔少捧場客。今期佢哋推介一組Kinetin細胞修護系列，而Kinetin係令樹葉常綠嘅主要生長素，據講持續使用4個星期，便能減低人體肌膚色素、淡化色斑。而這一系列的產品百零蚊就有交易，想皮膚正就不妨落去睇吓。&#13;<br> &#13;<br> TheBodyShop&#13;<br> 地址﹕九龍西洋菜街南51號C舖（銀行中心出口）&#13;<br> 電話：23980647&#13;<br> 營業時間：11:00am-1:00am</fontstyle></spanclass></p></body></html>