<html><header><meta charset="utf-8"><title>新車速報：<br>愛快156GTASelespeed半自動樂趣多</title></header><body><h1>新車速報：<br>愛快156GTASelespeed半自動樂趣多</h1><p>早前，代理運嚟至頂級嘅愛快156GTA高性能房跑車，強悍而剛勁嘅演繹，至今仍教人印象難忘；惟加有Formula1嘅6前速Selespeed半自動波型號，卻一直遲遲未有消息抵港，因而令唔少愛快Fans感到失望。但數天前，首部156GTASelespeed型號終於正式踏足香港喇！若然你想擁有呢部咁有個性嘅高性能拉丁房跑車，兼且又想一嘗Formula1嘅半自動波操作，看來終於如願以償呢！	&#13;<br>&#13;<br>記者、攝影：陳偉林　ImageGirl：Wendy</p><p><spanclass><fontstyle>Selespeed半自動波好啱香港  &#13;<br> 早前，我哋曾經介紹過156GTA手波版是何等厲害，惟香港車市大多以自動波車為主，故代理一直盼望呢部156GTASelespeed嘅到臨。經實地測試後，發覺改配6前速Selespeed半自動波嘅156GTA，倒真切合香港嘅路面情況，City模式下全自動轉檔，予人方便之餘，改用手動推桿式軚盤+/-按鍵轉檔，反應同樣利落順暢，匹配上穩紮底盤及ASR電子系統嘅輔助，高速走彎時嘅循迹力，重給人平穩可靠感㗎！</fontstyle></spanclass></p><p><spanclass><fontstyle>拉丁氣息洋溢車廂  &#13;<br> 賣相出眾之餘，車廂前後兩排雙色皮椅配搭，同樣顯現出一份獨特味道，尤其係前排一雙桶形跑車椅，剪裁貼身又見承托力，透現有跑車剛勁美之餘，高級BoseCD音響、恒溫冷氣，又有免提式電話配搭，加上前後獨立房燈編排，以及不可或缺嘅六個安全氣袋連充氣簾幕，享受至高級又見安全感呢！</fontstyle></spanclass></p><p><spanclass><fontstyle>度身訂做GTA包圍吸引  &#13;<br> 鑲有一身GTA版專用包圍，加上前後泵把連大型氣霸設計，又有四輪17吋專用GTA專用合金胎軨配襯，還有一身髹上鮮豔紅色嘅彩衣，令呢部頂級版156GTASelespeed，看來更見剛勁有型，重不失愛快跑車嘅傳統拉丁氣息呢！當中一對炯炯有神嘅Xenon大燈，以及內藏於四輪嘅紅色制動器，同樣奪目生色㗎！</fontstyle></spanclass></p><p><spanclass><fontstyle>記者試完車後覺得點？  &#13;<br> 一眾車迷期待已久嘅Selespeed半自動波版，跟早前抵埗嘅156GTA手波型號，外形同設備相若，兩者差異只在於一套取材自Formula1設計嘅6前速半自動波箱；既可利用City模式作全自動操控，又可以當作手波車，以推桿及軚盤+/-按鍵轉檔，反應利落富跑車感，更易為普羅車迷受落。</fontstyle></spanclass></p><p><spanclass><fontstyle>靚女Wendy又點睇？  &#13;<br> 鮮紅色造型火辣又好Man，以雙色真皮配襯嘅座艙，鋪排奪目吸引重好有跑車辛辣味，想唔到一支簡單推桿，大可作手波式上落轉檔，而且不花半點氣力，就連女仔都可以升格做車手呢！</fontstyle></spanclass></p><p><spanclass><fontstyle>愛快156GTASelespeed規格  &#13;<br> 引擎：3179ccV6DOHC&#13;<br> 馬力：250ps/6200rpm&#13;<br> 扭力：30.6kgm/4800rpm&#13;<br> 傳動：6前速Selespeed半自動波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）透氣碟（ABS）&#13;<br> 輪胎：225/45ZR17MichelinPilotSport&#13;<br> 尺碼：4430×1765×1402mm&#13;<br> 軸距：2595mm；車重：1410kg&#13;<br> 0-100公里：6.3秒；極速：250km/h&#13;<br> 平均耗油：12.1L/100km&#13;<br> 新車售價：$428,000&#13;<br> 車輛提供：嘉輪汽車（28778788）</fontstyle></spanclass></p></body></html>