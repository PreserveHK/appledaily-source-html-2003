<html><header><meta charset="utf-8"><title>新車速報：<br>雅士．馬田DB7Vantage街道猛獸		</title></header><body><h1>新車速報：<br>雅士．馬田DB7Vantage街道猛獸		</h1><p>早前因代理權易手關係，而靜悄悄地淡出香港市場嘅英國雅士頓．馬田（AstonMartin），響新一套占士邦電影嘅引領下，再次惹起本地車迷關注，而新代理亦不忘乘勢重張旗鼓，率先以DB7Vantage打頭陣；憑藉本身出眾外形及性能，加上可自由配搭嘅設備，響加入SportPackage嘅包裝下，目下呢部簇新嘅DB7Vantage，仍教人有眼前一亮之感呢！&#13;<br>&#13;<br>記者、攝影：陳偉林</p><p><spanclass><fontstyle>設備講究　豪華至極  &#13;<br> 打開沉厚嘅車門所見，座艙鋪排極具跑車意識；前後兩排四個獨立座椅，皆用上高級真皮度身剪裁，而前排更屬仿桶形設計，兼且重有全方位電控配搭㖭！再者，鑲有碳纖面板裝飾嘅中控台，重有齊原廠冷氣同音響組合㗎！</fontstyle></spanclass></p><p><spanclass><fontstyle>個性獨特　帶誘惑感  &#13;<br> 響一眾SuperCar當中，呢部英國雅士頓．馬田製作嘅DB7Vantage，以其秀麗富個性嘅造型，比較起同級對手可謂不遑多讓；既獨特又見粗豪感嘅車頭鬼面罩，配襯響鵝蛋形車燈及霧燈下，一份深沉剛勁嘅氣魄，實令鍾情Fans愛不釋手呢！</fontstyle></spanclass></p><p><spanclass><fontstyle>表現狠辣難以駕馭  &#13;<br> 呢部DB7Vantage裝有一台6.0公升V12DOHC引擎，輸出之強悍絕對毋庸置疑，加上前置引擎後輪驅動模式，一直被喻為係難以駕馭嘅街道猛獸；雖然有特別加闊嘅輪胎配搭，又有大口徑嘅制動裝置，惟每每響彎路上，都可能因為野性難馴，而令駕駛者疲於奔命，但呢個缺點卻係不少車迷視之為好玩吸引嘅地方呢！</fontstyle></spanclass></p><p><spanclass><fontstyle>記者試後簡評  &#13;<br> 近期一套占士邦電影，再次勾起記憶中嘅AstonMartin跑車；雖然目下嘅DB7Vantage並非新車，惟車體流暢嘅輪廓，包含住一台達6.0公升V12偈嘅強悍輸出，單係嗰份快感，經已教人一試難忘。</fontstyle></spanclass></p><p><spanclass><fontstyle>雅士頓·馬田DB7Vantage規格  &#13;<br> 引擎：5935ccV12DOHC&#13;<br> 馬力：420ps/6000rpm&#13;<br> 扭力：55.3kgm/5000rpm&#13;<br> 傳動：5前速自動波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：（前）245/35ZR19YokohamaAVSSport&#13;<br> （後）265/30ZR19YokohamaAVSSport&#13;<br> 尺碼：4692×1830×1243mm&#13;<br> 軸距：2591mm；車重：1825kg&#13;<br> 0-100公里：5.0秒；極速：250km/h（有限制）&#13;<br> 平均耗油：19.7L/100km&#13;<br> 新車售價：約港幣240萬&#13;<br> 車輛提供：雅士頓．馬田香港（23664717）</fontstyle></spanclass></p><p><spanclass><fontstyle>全新陳列室氣氛吸引  &#13;<br> 易手後嘅AstonMartin新代理，選址響旺中帶靜嘅九龍尖東開設陳列室，嗰份英式貴族化汽車味道，實在令人難以抗拒。</fontstyle></spanclass></p></body></html>