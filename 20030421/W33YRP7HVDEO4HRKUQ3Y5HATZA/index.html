<html><header><meta charset="utf-8"><title>華原朋美騷胸益小新</title></header><body><h1>華原朋美騷胸益小新</h1><p>前日日本有唔少新片上映，當中華原朋美就喺東京一間戲院，幫佢有份配音同唱主題曲嘅全新《蠟筆小新》電影版宣傳，佢重刻意騷胸益吓身旁嘅小新㖭。不過論票房反應最理想嘅，應該係由Gackt、hyde同王力宏合演嘅《MOONCHILD》，前日好多日本戲院一早已經爆滿，聽講套戲正朝住過億港元票房推進。</p></body></html>