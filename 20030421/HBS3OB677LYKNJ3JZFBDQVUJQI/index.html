<html><header><meta charset="utf-8"><title>住家Fun：<br>織手繩冧男友　$4搞掂</title></header><body><h1>住家Fun：<br>織手繩冧男友　$4搞掂</h1><p>個多月來街唔敢去得多，連見面機會都少了，好似Alan同Cody呢一對亦只等假期的最後一日才相聚，而Cody就趁住呢幾日留響屋企，發揮她的看家本領──自製飾物。Cody只不過用$4買材料就親自織好一條手繩送畀Alan，唔單止有心思亦夠晒經濟實惠，不過，最重要是可以綁實男友個心。&#13;<br>&#13;<br>記者：招佩珊　攝影：黃子偉&#13;<br>ImageGirl：Cody　&#13;<br>Model：Alan（SunSpot）</p><p><spanclass><fontstyle>織手繩綁男友  &#13;<br> 自製飾物是Cody的強項，她就趁住復活節假留響屋企呢幾日，多做幾件飾物配襯新添置的夏裝。不過，Cody急不及待DIY的，是先要織一條手繩畀Alan，皆因她翻開工具書時睇到一款叫「兩情相繫」的手繩，紅、藍色各織一條，這樣便湊成一對情侶手繩，何況幾日無見，就當作是相聚的小禮物。Cody覺得當Alan收到呢條自己親手織的手繩一定會好冧，不過，背後還有一個「奸計」，原來是想用呢條手繩綁住Alan個心，認真鬼馬！何況，織一條手繩都只不過$4，貴就貴在一番心意，正所謂：「物輕情義重」！&#13;<br> &#13;<br> 材枓：純色幼尼龍繩4條$4（a）</fontstyle></spanclass></p><p>註：以繩的排位而非顏色來重複步驟2至3。&#13;<br> &#13;<br> <spanclass><fontstyle>女士必穿水晶鏈  &#13;<br> 講到女士必Buy的飾物，一定包括水晶鏈，唔單止呢類舖頭人頭湧湧，就連街邊檔都有得賣，可想而知有幾Hit。不過，Cody選擇買珠仔穿，勝在自己配搭唔怕同人撞款，尺寸又夠Fit，唔使10分鐘就搞掂，好Easy！&#13;<br> &#13;<br> <spanclass><fontstyle>水晶耳環  &#13;<br> 材料：水晶3包$30（d）、銀耳環扣1包$3（d）、銀圈針1包$3（d）&#13;<br> &#13;<br> 用銀圈針穿上水晶，將針的末端屈起作收尾，然後扣在耳環扣上便完成。</fontstyle></spanclass></fontstyle></spanclass></p><p><spanclass><fontstyle>水晶鏈  &#13;<br> 材料：紫色珠仔1包$3（d）、花形水晶1包$16（d）、銀斗仔1包$4（d）、銀鏈扣1包$3（d）、魚絲1包$3.5（d）</fontstyle></spanclass></p><p><spanclass><fontstyle>花花膠珠鏈  &#13;<br> 材料：膠珠約$5（c）、銀斗仔1包$4（d）、銀鏈扣1包$3（d）、魚絲1包$3.5（d）</fontstyle></spanclass></p><p><spanclass><fontstyle>另類心水推介  &#13;<br> &#13;<br> <spanclass><fontstyle>民族頸繩最型  &#13;<br> 材料：皮繩$8、木紋膠珠$10、圓鐵珠$8（b）&#13;<br> &#13;<br> 至Hit選擇當然唔少得型到震的民族Feel頸繩。</fontstyle></spanclass></fontstyle></spanclass></p><p><spanclass><fontstyle>7彩珠鏈最易穿  &#13;<br> 材料：膠珠約$5（c）、橡筋1包$7.5（d）&#13;<br> &#13;<br> 用橡筋穿起所有珠仔，話咁快就完成，戴上手或束頭髮都得，一物二用。</fontstyle></spanclass></p><p>店舖資料&#13;<br> （a）百利行珠片（27296489）地址：深水埗北河街94號B舖&#13;<br> （b）創藝飾品公司（27290398）地址：深水埗南昌街119號地下&#13;<br> （c）繽紛首飾貿易公司（23803330）地址：深水埗汝洲街209號地下&#13;<br> （d）德祥公司（27790111）地址：深水埗長沙灣道124-126號德祥大廈地下</p></body></html>