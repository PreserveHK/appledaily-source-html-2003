<html><header><meta charset="utf-8"><title>貧婦缺雪櫃儲藥物</title></header><body><h1>貧婦缺雪櫃儲藥物</h1><p>雪櫃對於許多家庭來說，不過是一般生活用品，但對於單親的阿玲而言，卻彌足珍貴。「咁多年嚟，我都冇試過自己買部雪櫃，部部都係執番嚟嘅；不過，早排執嗰部幾日前又壞咗，𠵱家搞到我踢晒腳，最慘我兩個細路哥啲藥都冇地方雪。」阿玲一臉懊惱地謂。<br> &#13;<br> <spanclass>獨力撫養兩子女 &#13;<br> 四十四歲的阿玲，與丈夫離婚多年，現依靠綜援金養育一對分別十二歲及十三歲的子女。奈何兩子女同患哮喘病，長子更有羊癇症，女兒則有皮膚病及眼球發育問題，他們須長期服用藥物。&#13;<br> 阿玲慨歎：「真係唔好彩，我兩個細路哥都咁孱弱，誇張講句，佢哋食藥重多過食飯；𠵱家得我一個人照顧對仔女，成日好驚佢哋有乜頭暈身㷫，加上我自己身體都唔係咁好，壓力真係好大。」阿玲本身亦是長期病患者，現須定期往醫院的骨科、眼科、婦科和皮膚科覆診。&#13;<br> 由於家裏有大量藥物需冷藏，雪櫃突然壞掉令阿玲甚感彷徨，較早前，她也曾找電器師傅試圖維修，豈料卻因為雪櫃實在已經太殘舊，無法修理。阿玲表示，平日生活捉襟見肘，要她儲二、三千元購買一部雪櫃，實在不容易，她期盼善長能慷慨捐助，助三口子實現夢想。&#13;<br> 捐款編號：C0799&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>