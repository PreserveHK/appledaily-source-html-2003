<html><header><meta charset="utf-8"><title>蘋果新機二月出擊　舊貨銷情仍理想</title></header><body><h1>蘋果新機二月出擊　舊貨銷情仍理想</h1><p>好多讀者話「腦場一周」只講PC嘢，冇Mac產品走勢確有偏心之嫌。今日就順應民意，搵嚟灣仔eTech賣Mac專門店嘅Thomas，講吓二月新PowerBook正式登陸香港前，各大小Mac產品嘅去貨情況。&#13;<br>&#13;<br>記者：徐影龍</p><p><spanclass><fontstyle>iBook依舊銷量稱冠  &#13;<br> 蘋果一招$7,900震撼價賣iBook，的確令一眾PC生產商頭痛，好多新買家都轉行加入Mac大家庭，到目前為止，平價iBook仍然屬最好賣之貨品，經常補貨都唔夠。可能由於12"新PowerBook快將到港關係，對上較高階嘅iBook型號銷情就緩慢咗落嚟，可能Mac友想睇定先決定入貨都未定。</fontstyle></spanclass></p><p><spanclass><fontstyle>iPod長賣長有  &#13;<br> 可能iPod喺剛結束嘅MacWorldExpo未有新機展出，所以有心買嘅用家都會入貨，加上早排支援PC嘅版本推出，又有張學友特別限定版，iPod用家一下子明顯增加不少，從未停過去貨。目前最好賣仍屬10GB容量型號，始終低價產品市場容納較大。</fontstyle></spanclass></p><p><spanclass><fontstyle>PowerMacG4減價  &#13;<br> 至於桌面機王牌PowerMacG4系列，香港蘋果電腦將三款型號實行減價優惠，最低階867型號由$14,000減至$13,220，雖然唔包芒，不過行雙處理器系統，配備兩粒G4867MHz、256MB記憶體，機能已經相當不俗，賣價亦係全系列最平，故此成Desktop中最好賣之型號。</fontstyle></spanclass></p><p><spanclass><fontstyle>資料提供：NEWVISION  &#13;<br> 地址：灣仔軒尼詩道396號eTechCenter201-202,207-212號舖&#13;<br> 報價熱線：31570979</fontstyle></spanclass></p></body></html>