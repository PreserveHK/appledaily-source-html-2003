<html><header><meta charset="utf-8"><title>飲食人誌：<br>海港城新年菜100磅唐寧獨愛食魚</title></header><body><h1>飲食人誌：<br>海港城新年菜100磅唐寧獨愛食魚</h1><p>在《戇夫成龍》中飾演包繼宗老婆的彩蝶，一個溫文爾雅又持家有道的好家嫂，現實的她卻是個青春活潑少女，一樣要保持身段扮靚靚。今次海港城的最新農曆年菜式之旅中，唐寧揀選她最愛的三間食肆試菜，無獨有偶三間在整魚方面都同樣出色。&#13;<br>&#13;<br>記者：陳冰麗　攝影：梁世權&#13;<br>髮型：Chin-G-DanielCheng&#13;<br>化妝：KesalanPatharan-DicksonTang</p><p>雖然我只係得一百磅，但我無試過去節食，曾經重有一次過食二十碟壽司嘅紀錄，勁哩？！……咁多款菜之中，我最鍾意食魚，好味得嚟又唔怕肥嘛！</p><p>首次食到帶有金箔壽司的她，覺得好感動，因為她已有很久沒有食壽司，見到壽司面上加有金箔，更令她食指大動。她坦言：&#13;<br> 「一次有朋友請我食壽司，當時真係感動到喊咗出嚟，佢哋都嚇咗一跳。」&#13;<br> 五款不同的金箔壽司，細細件，唐寧也不理儀態，已急不及待一件接一件。另外心水推介還有豆腐沙律，亦是她必食之選，唐寧鍾意原因是，內有豆腐的軟腍，腐竹的香脆，帶雙重口感。&#13;<br> 「食多啲豆類製品可以令皮膚滑嘟嘟，再加埋味道酸酸哋同帶香味嘅麻醬，零舍醒胃！」&#13;<br> &#13;<br> <spanclass><fontstyle>五福常臨（金箔壽司）$128&#13;<br> 只有呢間先有得食  &#13;<br> 是日本人過新年必吃的意頭菜。五福乃指五種不同壽司，包括有吞拿魚、帆立貝、龍蝦、鯛魚及海膽。壽司以外重有個伴湯，湯底是由木魚絲及海鮮熬製而成，再配以日本年糕、雞肉、蝦、鮮菇、紅蘿蔔等做成，鮮味十足。</fontstyle></spanclass></p><p><spanclass><fontstyle>竹報平安（豆腐沙律）$60&#13;<br> 酸甜夾麻香  &#13;<br> 內有北海道豆腐粒、生菜、番茄粒、芝士粒、炸腐皮，食時伴以經加工過的麻醬，酸酸哋味夾雜麻醬香，好惹味。&#13;<br> &#13;<br> <b> 魚一丁刺身居酒屋</b> &#13;<br> 地址：海港城海運大廈LCX第二層288號舖&#13;<br> 電話：29578909&#13;<br> 營業時間：11:00am-4:30pm、5:30pm-10:00pm</fontstyle></spanclass></p><p>魚是唐寧至愛，除了魚生之外，她還喜歡食桂花魚、龍脷魚、黃花魚、青衣等鮮魚，皆因她的媽媽廚藝了得，其中一道由阿媽親自蒸的黃花魚，唐寧話最好味。食得魚多，她還略有研究咁話，要腍而不散，熟而不腥至最好味。&#13;<br> 這一道香煎青衣柳伴法國鵝肝卷，以香葉醃製過的青衣柳，入口充斥香草味一點也不腥，唐寧都大讚好味，不禁即時請教大廚如何炮製，希望由她親自炮製給媽媽品嘗，果然是孝順女一名。&#13;<br> &#13;<br> <spanclass><fontstyle>如意吉祥（香煎青衣柳伴法國鵝肝卷）$73&#13;<br> 入口充斥微酒香  &#13;<br> 經多種香葉、白酒等醃製過後的青衣柳，入口充斥香草及微微酒香，惹味非常。鵝肝卷是將鵝肝釀鴨胸內，以白鑊煎香後，拌以葡萄酒及香葉煮成的汁同食，入口甘香鬆化又不膩，再食埋由紅米、糙米、黑米及白米煮熟的紅糙米，高纖低脂，飽肚又對腸胃有益。&#13;<br> &#13;<br> <b> 菓一道</b> &#13;<br> 地址：廣東道11號世界商業中心地下G119號舖&#13;<br> 電話：23771828&#13;<br> 營業時間：7:30am-10:00pm</fontstyle></spanclass></p><p>唐寧好鍾意StageCafe的無敵海景，她認為食飯除了要注重食物本質之外，環境亦很重要，她最愛在這裏看維港夜景。她的心水選擇又是魚，焗銀鱈魚伴柑子汁，賣相精緻已叫唐寧食指大動，銀鱈魚入口香濃又軟滑，再加上柑子汁酸酸甜甜，正好化解了銀鱈魚的濃郁感覺。自言食量驚人的她，果然並無虛言。唐寧得天獨厚，食極唔肥，體重保持在一百磅左右，果然有妙法，真係恨死隔籬！&#13;<br> &#13;<br> <spanclass><fontstyle>金銀滿屋（焗銀鱈魚伴柑子汁）$160&#13;<br> 脆餅層層叠  &#13;<br> 大廚好有心思地將煎香的銀鱈魚，配由莧菜茸、粟米粉等焗成的脆餅，以分層式叠高，在旁則伴以由新鮮柑肉、番茄及秘製汁醬煮成的柑子汁，色澤相當吸引。&#13;<br> &#13;<br> <b> StageCafe</b> &#13;<br> 地址：海港城海運大廈LCX第二層290號舖&#13;<br> 電話：23752183&#13;<br> 營業時間：11:00am-11:00pm</fontstyle></spanclass></p></body></html>