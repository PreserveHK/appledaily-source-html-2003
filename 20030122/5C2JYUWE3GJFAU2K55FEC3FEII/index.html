<html><header><meta charset="utf-8"><title>　　葉太獲贈有味安全套 - 李八方</title></header><body><h1>　　葉太獲贈有味安全套 - 李八方</h1><p>噚日有個「香港安全標誌證書」頒授儀式，保安局局長葉劉淑儀都有出席，重搞到採訪嘅行家嘩然，但今次同《基本法》二十三條無關。<br> &#13;<br> <spanclass>「有冇經過爆破測試？」 &#13;<br> 話說會場內有唔少產品嘅攤位，其中梗唔少得有「非常安全」嘅安全套，當葉太入場時，宣傳「杜蕾斯」安全套嘅鬼馬公仔即刻上前，將一個多果味安全套遞畀葉太，葉太接過後，展露笑容，在場行家馬上起哄，究竟葉太諗緊乜呢？&#13;<br> 葉太跟住參觀另一個安全套攤位「活色生香」，佢再度接過職員送上嘅朱古力味安全套。&#13;<br> 今次葉太重忍唔住問，究竟啲套係咪經過微菌同爆破嘅測試程序？職員見葉太咁有興趣，就好抵死咁答話只係測試吓有冇「漏水」啫。&#13;<br> （圖）葉太（右）參觀「活色生香」安全套嘅攤位時，喺職員手中接過兩個朱古力味安全套。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>