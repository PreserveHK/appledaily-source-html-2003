<html><header><meta charset="utf-8"><title>新車速報：<br>穿梭中港好幫手豐田EstimaNightWalker</title></header><body><h1>新車速報：<br>穿梭中港好幫手豐田EstimaNightWalker</h1><p>重有五日，就係皇崗口岸中、港兩地24小時通關嘅大日子，屆時唔單止有利兩地嘅貨運物流外，就連忙於中、港兩地嘅營商人士，亦唔使再擔心趕不及響午夜過關喇！而一向頭腦靈敏嘅香港汽車業人士，亦為此包裝出一款，專攻夜間長途行車嘅豐田EstimaNightWalker特別版；佢唔單止有舒適乘坐感外，重有強勁嘅照明系統，再加上防爆嘅RunFlat輪胎配搭，據聞城中名人劉鑾雄亦洞悉先機，經已擁有一部作座駕㖭！&#13;<br>&#13;<br>特約記者、攝影：李勤</p><p><spanclass><fontstyle>特別裝置切合需要  &#13;<br> 外表看似一部僅加有包圍嘅豐田Estima3.0V6型號，原來頭燈早已換裝有7000K嘅Xenon車燈，以確保夜間行車有高照明度外，兩邊車身裙腳下，重裝有一排五盞嘅夜燈，以方便響漆黑嘅環境下給人易於察看嘛！再者，中、港兩地嘅長途車，最容易遇上爆胎嘅麻煩，而有關方面亦想出換裝上四輪RunFlat防爆輪胎，萬一不幸遇上爆胎，仍能以平均60km/h車速行走多100公里㗎！其次，兩邊門邊鏡加設有金屬護殼，重有頭玻璃嘅風擋，都好啱內地行車嘅需要㗎！</fontstyle></spanclass></p><p><spanclass><fontstyle>按摩椅舒適愜意  &#13;<br> 車廂三排七座位設計均備有獨立頭枕及手枕，中排重有腳墊及電動按摩椅組合。四門另備有發光腳踏，左中門重內置電動開關，都係好方便乘客上落嘅需要。另外重有前後獨立房燈、恒溫冷氣同高級音響組合㖭！</fontstyle></spanclass></p><p><spanclass><fontstyle>TRD避震有信心保證  &#13;<br> 呢部NightWalker特別版，除用上頂級3.0公升V6偈及電子4前速自動波外，佢重有四輪TRDRacing避震，大可降低車高外，重可以加強走彎循迹性同穩定力㖭！</fontstyle></spanclass></p><p><spanclass><fontstyle>豐田Estima3.0V6NightWalker規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：205/45R17PirelliEufori@eRunFlat&#13;<br> 尺碼：4750×1790×1770mm&#13;<br> 軸距：2900mm&#13;<br> 車重：1790kg&#13;<br> 平均耗油：9.4km/L&#13;<br> 新車售價：$369,000&#13;<br> 車輛提供：富利堡汽車（23330747）&#13;<br> &#13;<br> <spanclass><fontstyle>記者試後簡評  &#13;<br> 為配合即將24小時通關嘅中、港兩地用家需要，專為夜間行車而特別炮製嘅EstimaNightWalker特別版，有強力7000K嘅高聚焦Xenon頭燈組合外，重有防爆輪胎RunFlat配合，加上穩定性強嘅Racing懸掛，可謂切合NightWalker本身嘅主旨呢！</fontstyle></spanclass></fontstyle></spanclass></p><p><b> 同場加映</b> &#13;<br> <spanclass><fontstyle>豐田Wish成車迷新寵  &#13;<br> 若然你覺得Estima身形龐大，唔係咁啱你Style的話，相信呢部被喻為係本田Stream勁敵、兼啱啱響日本本土推出嘅全新豐田Wish，就一定合你意喇！皆因佢唔單止擁有一個年輕富活力感嘅造型外，實用多變嘅車廂配搭亦為重點之一，若然能抵港發售的話，相信定必會大受歡迎呢！&#13;<br> &#13;<br> 記者：鄭達基&#13;<br> &#13;<br> <spanclass><fontstyle>全新造型富活力感  &#13;<br> 雖然驟眼望去，全新豐田Wish嘅造型與同廠Estima相近，但流線型設計卻帶有一份年輕活力感，而一對低斜嘅頭燈及扁長鬼面罩配搭，亦能令新車增添有一份吸引力呢！</fontstyle></spanclass></fontstyle></spanclass></p><p><spanclass><fontstyle>座椅多變又慳油  &#13;<br> 與其他MPV一樣，Wish車內嘅座椅全都可按需要收摺放平，以增加尾廂載物容量，甚至演變成卧鋪都得㖭！另外，由於波箱被置於中控台上，故此前排亦有左右Walk-through嘅方便呢！而一台編號為1ZZ-FE嘅1.8公升直4偈，不但擁有132匹馬力輸出外，加上有VVT-i技術嘅輔助，亦能做到低至14.4km/L嘅耗油量紀錄呢！</fontstyle></spanclass></p></body></html>