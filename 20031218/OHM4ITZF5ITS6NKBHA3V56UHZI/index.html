<html><header><meta charset="utf-8"><title>　　西九發展年輕人話事 - 李八方</title></header><body><h1>　　西九發展年輕人話事 - 李八方</h1><p>煲呔曾喺立法會俾人激到拍晒枱，加上佢呢排為咗西九龍文娛藝術區項目頭都大晒，可以話係勞心勞力。上次，煲呔喺立法會講到要劈炮咁款，先至搞掂要擱置整個項目嘅議案，噚日佢又同八方講，未來一段時間要全方位同各界見面，吸收大家意見，包括學術界、專業團體、文化界、商界等；最頂癮者，係佢要同年輕人溝通，了解佢哋對呢個項目嘅睇法，事關佢話，呢個項目落成時，「自己差不多要揸支柺杖去睇表演」（講笑啫），年輕人至係到時候嘅用家，所以佢哋嘅意見要重視。至於具體要點樣同年輕人傾，佢話重度緊，稍後有決定就會公布；你估煲呔同班後生有冇代溝呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>