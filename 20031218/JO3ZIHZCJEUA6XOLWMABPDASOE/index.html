<html><header><meta charset="utf-8"><title>萬事得Tribute小改再出戰</title></header><body><h1>萬事得Tribute小改再出戰</h1><p>近年，日本萬事得車廠先後推出多款新車，如Mazda6及Mazda3等等，全都備受車迷追捧；另一邊廂，廠方亦有為旗下現有車系推出Facelifted新版，以鞏固市場佔有率。而響日前推出Facelifted新版嘅，就係以SUV形象示人，並備受車迷追捧嘅Tribute喇！&#13;<br>從外表而言，呢部Facelifted新版Tribute與原有型號相近，廠方並無為其作出大幅度修改，僅於頭燈、胎軨等配備上作出改良，從而顯現出一份誘人魅力。</p><p>至於車廂布局方面則有較多改動，例如車廂空間較前變得寬敞闊落、配用全新三幅式連設備遙控鍵嘅跑車軚環，同埋銀白色中控台裝飾等等，不但乘坐舒適性較前來得更高之餘，望落重見有一份跑味㖭！&#13;<br> 除此之外，廠方更為呢部Facelifted新版Tribute，增設一台全新2.3公升MZR引擎，馬力及扭力輸出數值分別為157ps/6000rpm及20.7kgm/4500rpm，好力之餘重有低耗油量嘅特性㖭！未知身處香港嘅車迷，何時能與之見面呢？</p></body></html>