<html><header><meta charset="utf-8"><title>一味窩輪：新地Put輪不宜高追</title></header><body><h1>一味窩輪：新地Put輪不宜高追</h1><p>台灣發現一宗沙士病例，個市多得佢唔少。本來，美股急升，港股點都有運行，但台灣沙士事件一棍打沉。全日埋單，恒指跌67點。台灣沙士事件證實患者係做實驗之時染上，唔會擴散，估計個市好快有反彈。&#13;<br> 新地（016）比較弱，收62.75元，跌1.25元，新地Put輪9152同9089，分別升27%同14%。9152明年5月到期，輪價47.5仙，溢價15.1%，槓桿率13.2倍。9089明年3月到期，輪價10.5仙，溢價16.4%，槓桿率60倍。新地前日最高67元，到昨日散咗4.25元，散得咁快，有技術性反彈機會多過再跌，𠵱家至買Put輪，遲咗啲，風險大啲。要賭新地輪，不如吼低買Call，做短炒，揀9194，明年5月到期，輪價39.5仙，溢價14.7%，槓桿率15.9倍。<br> &#13;<br> <spanclass>華能輪9918吼得過 &#13;<br> 噚日提過，恒指再跌些少，不妨搵啲恒指Call輪博反彈，對象係熱氣十足嘅9104、9237同9209，𠵱家啱價上車，買少少，博反彈，有得執時就要執，有錢賺時就要閃，咪大貪住。&#13;<br> 華能（902）收11.55元，跌10仙，最低曾跌40仙，好有彈力，Call輪9918可吼，短炒，26仙上車，30仙落車。&#13;<br> 章　盛</spanclass></p></body></html>