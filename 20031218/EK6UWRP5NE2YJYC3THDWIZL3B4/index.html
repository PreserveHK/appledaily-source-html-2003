<html><header><meta charset="utf-8"><title>　　湯顯明為CEPA上晒彈 - 李八方</title></header><body><h1>　　湯顯明為CEPA上晒彈 - 李八方</h1><p>日本駐港總領事橫田淳前晚喺港島香格里拉搞咗個酒會，慶祝日皇生辰，各界都畀足面出席，煲呔重笑自己已經兩度代表董特首去做嘉賓，所以好榮幸。&#13;<br> 講真，香港同日本嘅經濟最近一齊開始有起色，大家都飲得杯落，橫田淳同煲呔喺台上大講商機，海關關長湯顯明就喺台下同八方講海關嘅貿易視察科已經做好準備，調配咗五十五名人員處理屍爬，有需要重會加派人手㖭，總之做到ready，able同埋morethanwilling，一句講晒，即係準備就緒啦。屍爬一月一日就開波，連安民同唐英年都喺北京召開會議，你話幾大陣仗。&#13;<br> 八方又多口問番湯顯明當晚點解舉起雙手話自己好明白23條，佢話其實當時想叫大會畀支咪佢，點知就俾人話佢飛身護法。咦，湯哥果然識執生喎。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>