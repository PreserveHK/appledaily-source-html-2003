<html><header><meta charset="utf-8"><title>Tiffany一提六呎猛男Sweet！</title></header><body><h1>Tiffany一提六呎猛男Sweet！</h1><p>李蘢怡（Tiffany）日前被拍下夜訪男友住所的照片，昨日她到港台接受《開心日報》訪問，指該男士只是認識多年的好朋友。<br> &#13;<br> <spanclass>遭公司責怪 &#13;<br> Tiffany說：「我都係咁啱攞嘢去佢屋企，之前去飲嘢我個袋放喺佢屋企，咁啱俾記者撞到，今朝睇報紙都好suprise，好shock，我入行以嚟，都未試過咁大版，真係嚇死！公司打電話嚟鬧咗兩句，叫我以後唔好咁夜上男仔屋企。」&#13;<br> 雖然Tiffany聲稱該名六呎高的男士並非男朋友，但一提到他時總是甜絲絲，問Tiffany這位好友是否任職模特兒，她支吾以對說：「佢唔係做model，唔係做呢行，好似係做文職。」問該好友是否有意追求，Tiffany說：「我唔知，佢唔係追我，𠵱家未係嗰種。」&#13;<br> 採訪、攝影：楊潔雯</spanclass></p></body></html>