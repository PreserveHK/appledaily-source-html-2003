<html><header><meta charset="utf-8"><title>股壇瀏覽器：人氣新股傳大戶套利</title></header><body><h1>股壇瀏覽器：人氣新股傳大戶套利</h1><p>天氣轉涼又聞沙士掩至，加上配股驚魂未定，港股噚日一度跌至12111，航空及旅遊股再現沽壓，好彩後來證實只係台灣實驗室感染個案，而非在社區爆發，恒指跌幅收窄至67點，報12193，成交近171億元。&#13;<br> 長江生命科技（8222）借沙士消息抽升3.5%，今日唔知會唔會回軟呢？今日市場焦點，照計會落晒中國人壽（2628）身上，應該冇人得閒理長科。<br> &#13;<br> <spanclass>認購國壽人人有份 &#13;<br> 國壽接獲36萬宗公開認購，公司今次學足地鐵（066），每個申請者至少獲分派一手，以暗盤價4.30元，及每股總成本約3.63元計，每手可賺670元，算係皆大歡喜啦。等紫金（2899）上埋市後，股民就可以收爐等過聖誕兼合皮扭耳。&#13;<br> 不過，黑客話要留意近期上市熱炒的新股如人保財險（2328）及長城汽車（2333），因為有傳聞大戶要出貨獲利，以便年尾結算。人保噚日跌5.5%至3元，成交達5.27億元；長城汽車亦跌3.55%至16.30元，成交達2.41億元。&#13;<br> 黑客重話新股沽壓可能持續，甚至連即將上市的國壽同紫金都唔會例外。&#13;<br> 市場咁多游資都憂慮國企同藍籌批股，中國鋁業（2600）見勢色不對，隨即懸崖勒馬決定唔批股，立即觸發淡友平倉，將股價推高6%，收報5.35元。不過浩倫農科（1073）則繼續去馬，停牌配售7000萬股，每股0.50元，抽水3500萬元，可能諗住規模唔大博過到骨。&#13;<br> 阿　虎</spanclass></p></body></html>