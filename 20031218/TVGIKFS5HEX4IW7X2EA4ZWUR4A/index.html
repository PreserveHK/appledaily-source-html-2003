<html><header><meta charset="utf-8"><title>背心長裙　忽然女人<br>何韻詩典來典去引死阿葛</title></header><body><h1>背心長裙　忽然女人<br>何韻詩典來典去引死阿葛</h1><p>何韻詩日前拍攝新歌MV，請來葛民輝做導演，並按要求在玻璃枱上「左碌右碌」。阿詩當日一改男仔頭打扮，以充滿女人味的背心長裙示人，令葛民輝刮目相看，聲稱要到阿詩寓所與她聚一聚。</p><p>何韻詩日前到某工廠大廈天台為now.com拍攝新歌《沙》的MV，為隆重其事，阿詩特別邀請了葛民輝出任導演，由於拍攝當日天氣開始轉涼，所以只穿上一條黑色背心長裙的阿詩即時變得弱不禁風，不用埋位時即穿上外套及喝熱茶取暖。<br> &#13;<br> <spanclass>「屋企都係咁着」 &#13;<br> 由於阿詩的打扮一向男性化，所以當她以長裙現身時，在場工作人員都大讚她甚具女人味，就連葛民輝都對阿詩另眼相看，並口花花對她說：「嘩！你着起裙上嚟，又真係好有女人味同埋都好靚女喎。」而阿詩則沒好氣地反駁說：「我不嬲都好有女人味㗎，喺屋企我成日都係咁着㖭，不過你冇機會睇到之嘛。」葛民輝聞言即說：「咁等我搵日去你屋企搵你呀！」令阿詩哭笑不得。<br> &#13;<br> <spanclass>捱餓完成工作 &#13;<br> 未知是否因為阿詩斗膽駁導演嘴，原本大家以為不需花太多時間拍攝，最後竟然拍了六個鐘，阿詩惟有捱餓完成工作，不過她全程只需在一張玻璃枱上「典」來「典」去以及做出多個痛苦表情，似乎葛民輝想挑戰阿詩的演技，幸好最後她能順利完成。</spanclass></spanclass></p></body></html>