<html><header><meta charset="utf-8"><title>沙麗送自家CD當大禮</title></header><body><h1>沙麗送自家CD當大禮</h1><p>葉蒨文（沙麗）昨日接受商台訪問，提到近日忙於宣傳新碟。沙麗說今年聖誕節決定不會再費神去揀送禮物，因為所有人都會收到同一份禮物，就是她自己的新碟。&#13;<br> 沙麗說：「我唔會偏心，阿Lam（林子祥）都一樣，我實行硬住頭皮，厚住面皮，包得靚靚哋，送畀我所有朋友。」<br> &#13;<br> <spanclass>當秋生黐線 &#13;<br> 沙麗在談到家人安排節目時，她又說：「我好想睇《無間道III終極無間》，好想睇偉仔同Kelly段感情戲。我好鍾意黃秋生，最初我都好驚佢，因為我睇《人肉叉燒包》睇咗三次，我都以為佢真係好似戲入面係黐黐哋。之前佢重要由咁肥減到咁瘦，咁重唔係有問題，但係上次去北京拍個愛滋病宣傳片同佢合作，見佢個人好nice，好正常，我好鍾意佢。」&#13;<br> 採訪、攝影：楊潔雯</spanclass></p></body></html>