<html><header><meta charset="utf-8"><title>數碼影音：<br>BenQ首部DC抵港鏡面靚殼高手內涵</title></header><body><h1>數碼影音：<br>BenQ首部DC抵港鏡面靚殼高手內涵</h1><p>BenQ繼筆記簿電腦、手機同MP3機後，再度發力，加盟相機界，首次推出數碼相機C50。為咗要打響頭炮，由外形到用料都唔可以馬虎，除輕巧體積再加鏡面機殼外，重設有500萬像素CCD，最正係有齊各種手動拍攝模式，高手都可盡情發揮攝影技巧！&#13;<br>記者：許福合&#13;<br>攝影：梁細權&#13;<br>ImageGirl：Kennis</p><p>數碼相機作為潮流嘅象徵，機身一定要夠突出，BenQ呢部C50就用咗機械相機嘅外形設計，懷舊味十足，拎住喺手就好似搖身一變成為攝影大師，只係用嘅唔係菲林，而係用最新嘅數碼相機科技。&#13;<br> &#13;<br> <spanclass><fontstyle>全手動拍攝  &#13;<br> 既然C50個樣似足機械相機，順理成章都要有齊全手動拍攝模式，讓用家一嘗成為攝影大師，親自指揮相機拍攝出心中滿意嘅相片。若從拍攝功能計，C50應定位專業級相機之列，除咗專家級嘅全手動拍攝模式外，想輕鬆些少，亦可轉用光圈同快門先決，一樣可以拍出唔同嘅靚相。就算攝影初哥拎住C50喺手都唔使腳震，事關內置嘅自動拍攝模式相當好用，用家可以從夜景、運動、人像之中選擇，照顧同樣周到，大可當佢一般儍瓜機咁易用。</fontstyle></spanclass></p><p><spanclass><fontstyle>靚靚鏡面玩埋自拍  &#13;<br> 若然只睇機身大小，還以為C50只係入門級機種，尤其同Sizes嘅DC中，使用500萬像素CCD及3倍光學變焦、兼且有齊全手動拍攝模式實在罕有。機上還有個特別之處，設有一層鏡面，除咗令到外表更美觀高檔之餘，校啱角度用嚟玩自拍都得，算係一個增值Bonus。另外當然唔少得短片拍攝，連聲音最長可拍攝180秒，亦有錄音記事簿，每張相片可加入一次10秒旁白，去旅行最啱用。</fontstyle></spanclass></p><p><spanclass><fontstyle>手動模式測試  &#13;<br> 既然C50以手動攝影功能為賣點，當然要作一個實際測試！相片以全手動模式拍攝，快門1/100s，光圈F6.7，水柱可以攝得停頓效果，若以自動模式拍攝，只會見一條白色水柱，明顯地手動模式更為靈活。&#13;<br> &#13;<br> <b> PROFILE</b> &#13;<br> 解像度：500萬像素&#13;<br> ISO：自動/100/200/400&#13;<br> 光圈：F2.8&#13;<br> 變焦：3倍光學＋4倍數碼&#13;<br> LCD：1.5吋&#13;<br> 記憶卡：SD卡&#13;<br> 電源：充電式鋰電池&#13;<br> 體積：98×63×35mm&#13;<br> 重量：180g</fontstyle></spanclass></p><p>抵讚：非常輕巧嘅500萬像素DC。&#13;<br> 要彈：手動模式欠缺測光顯示，有時要估估吓。&#13;<br> &#13;<br> <spanclass><fontstyle>同場加映：平價DC玩砌圖  &#13;<br> 數碼相機咁Hit，買部DC做聖誕禮物一定唔會失禮，BenQ同期推出嘅DC3410就好啱使，以$1,088開賣，使用200萬像素CMOS，內置16MB記憶，另外可以加張SD卡，而外形都算唔錯，使用滑蓋式開關，操作以自動模式為主。DC3410影到嘅相片，重可以用嚟玩拼圖遊戲，將相片分成9格再打散，考用家記憶力將相片還原，相機變成遊戲機，等Model埋位時作消磨時間都幾好。</fontstyle></spanclass></p><p>&#13;<br> &#13;<br> &#13;<br> &#13;<br> BenQHK&#13;<br> 查詢電話：23306929（EXT：201）</p></body></html>