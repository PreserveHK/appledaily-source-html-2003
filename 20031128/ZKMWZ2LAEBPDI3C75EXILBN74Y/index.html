<html><header><meta charset="utf-8"><title>一味窩輪：華晨有勢9300生猛</title></header><body><h1>一味窩輪：華晨有勢9300生猛</h1><p>期指結算日，市況算係拉鋸，恒指高低波幅116點唔算大。12月期指高水39點，對大市有少少偏好嘅指導作用。&#13;<br> 華晨（1114）炒國產寶馬5字車系，快將出爐，高收3.475元，升幅5.3%，好似唔係好多，但隻Call輪9300則非常生猛，收47.5仙，升25%，成為是日輪王，明年6月到期，溢價28.8%，槓桿率7.3倍。睇溢價，好蝦人買，不過鍾意短炒嘅人就話，有排至到期，高溢價可以「貴來貴去」，買輪之時畀高溢價，賣輪之時亦收番高溢價，冇相干。&#13;<br> 國企股有啲突出表現嘢，大唐（991）收4.60元，升20仙。Call輪9039收41.5仙，升15%。明年2月到期，溢價10.8%，槓桿率11.1倍。咁嘅年期同槓桿率，逾10%溢價究竟值唔值得，真係見仁見智。不過撞啱正股郁，高溢價輪照樣可以炒吓。愈接近到期日，則愈要避開高溢價輪。<br> &#13;<br> <spanclass>9881數據實際 &#13;<br> 中海油（883）升3%，Call輪9255升13%，收30.5仙。隻輪明年7月到期，溢價4.8%，槓桿率5倍，數據實際。&#13;<br> 中石油（857）升1.8%，收2.825元。先幾日所提嘅Call輪9881，明年6月到期，輪價68仙，溢價1.2%，槓桿率4.2倍，又比較中海油Call輪9255更加實際。&#13;<br> 章　盛</spanclass></p></body></html>