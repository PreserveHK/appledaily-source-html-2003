<html><header><meta charset="utf-8"><title>精明消費：<br>入沙田激掃3折PaulSmith</title></header><body><h1>精明消費：<br>入沙田激掃3折PaulSmith</h1><p>名牌開倉一浪接一浪，繼早前Polo同Versace搞特賣，今日又有另一間日本公司搞名牌衫開倉，包括PaulSmith、BenSherman、ICB、KORS等多個美、日名牌，數全場至筍，首推PaulSmith，上季款式3折，前兩季貨色減到1折都有，但只限今明2日，逾期後果自負。&#13;<br>&#13;<br>記者：黃婉冰　攝影：伍慶泉　模特兒：Ashley&amp;Duncan&#13;<br>化妝：Jacqualine（DreamDestination）</p><p><spanclass><fontstyle>PaulSmith上季款3折  </fontstyle></spanclass></p><p><b> 間條恤衫</b> &#13;<br> 開倉價$750原價$2,400&#13;<br> <b> 洗水牛仔褸</b> &#13;<br> 開倉價$800原價$2,680&#13;<br> <b> 大星牛仔褲</b> &#13;<br> 開倉價$580原價$1,950&#13;<br> PaulSmith副線RedEarJeans走年輕路線，後生仔始終至Buy老牛，好似呢款牛仔褸，西裝褸剪裁配誇張車線、大衫袋，勁酷，內襯間條恤衫，下身襯條誇張手繪大星牛仔褲，型爆燈，蒲精必備戰衣。</p><p><b> 大Print恤衫</b> &#13;<br> 開倉價$500&#13;<br> 原價$1,550&#13;<br> <b> 直條西裝褸</b> &#13;<br> 開倉價$2,980&#13;<br> 原價$10,000&#13;<br> 要返得工又唔想過份Casual，西裝褸配恤衫係最佳配搭，暗花直條西裝褸，款式唔老餅，內襯誇張大Print恤衫，斯文不失大體。</p><p><b> Biker褸</b> &#13;<br> 開倉價$1,250原價$4,200&#13;<br> <b> 玫瑰花短袖Tee</b> &#13;<br> 開倉價$400原價$1,300&#13;<br> <b> 牛仔褲</b> &#13;<br> 開倉價$500原價$1,650&#13;<br> 今季連Artist都玩Biker裝，自認潮女點都速速入貨跟埋一份，尼龍Biker褸吊條粗銀鏈，無真皮咁誇先，配玫瑰鉚釘短袖Tee，潮得嚟唔造作。</p><p><b> 立體花恤衫</b> &#13;<br> 開倉價$1,000原價$3,380&#13;<br> 身材好，無謂收收埋埋，點都要揀番件Show吓Quali，修身Cutting立體花恤衫，着上身勁Slim，加埋立體花邊Pattern，搶！</p><p><b> 老虎頭衞衣</b> &#13;<br> 開倉價$400原價$1,200&#13;<br> 老虎頭襯鉚釘，衞衣係Casualwear必備款式，買多一、兩件襯多幾個Look又何妨？</p><p><b> 黑玫瑰「爛」Tee</b> &#13;<br> 開倉價$750原價$2,450&#13;<br> 要Cool，可以考慮呢件車上一朵朵黑皮玫瑰嘅短袖Tee，胸口銀珠夠閃，最特別係左袖同左領位都刻意做成「爛少少」效果，玩Punk唔少得。</p><p><spanclass><fontstyle>後生仔品牌BenSherman  </fontstyle></spanclass></p><p><b> 玫瑰花恤衫</b> &#13;<br> 開倉價$580&#13;<br> 原價$1,280&#13;<br> BenSherman可以話係PaulSmith經濟版，款式一樣玩型格，最啱後生仔，最正係款式香港未賣過，好似呢件玫瑰花恤衫，姣得嚟又幾有格，但講真唔係人人都着得起。</p><p><b> ZipUp外套</b> &#13;<br> 開倉價$350原價$780&#13;<br> 又唔係件件都玩得咁誇，重有其他簡單款式畀你揀，型格外套，ZipUp款，夠Classic，簡單易襯，款式帶有少少PaulSmith影子。</p><p><spanclass><fontstyle>OL首選美日品牌ICB、KORS  </fontstyle></spanclass></p><p><b> ICB樽領背心</b> &#13;<br> 開倉價$50&#13;<br> 原價$380&#13;<br> 樽領背心最易襯，外披西裝褸固然好睇，係咁易襯條西褲或裙，一樣掂，線冷質料軟滑，斯文入膊款。</p><p><b> ICB黑白大花OnePiece裙</b> &#13;<br> 開倉價$950原價$1,890&#13;<br> 黑襯白，大花Pattern，OnePiece款式，三大元素拼湊出六、七十年代風格，好花樣年華Feel。</p><p><b> Kors雙層有帽背心</b> &#13;<br> 開倉價$830&#13;<br> 原價$2,790&#13;<br> 雙層設計背心，羊毛內層可以拆除，同一系列重有長袖款。</p><p><b> Kors有帽長牛仔褸</b> &#13;<br> 開倉價$930&#13;<br> 原價$3,090&#13;<br> 薄身長牛仔褸，褸帽有拉鏈，毛毛邊可以拆除，中間索帶設計可收腰，最適合身形高䠷嘅人着。</p><p><spanclass><fontstyle>直落掃埋Accessory  </fontstyle></spanclass></p><p><b> 匙包</b> &#13;<br> 開倉價$200原價$750&#13;<br> <b> 碎銀包</b> &#13;<br> 開倉價$200原價$830&#13;<br> <b> 米字旗銀包</b> &#13;<br> 開倉價$250原價$900&#13;<br> <b> 米字旗匙扣</b> &#13;<br> 開倉價$150原價$430&#13;<br> PaulSmith重有其他Accessory，好似高踭鞋、手袋同銀包、碎銀包、匙包、匙扣，平均二百零蚊有1個，抵玩之選。</p><p><b> 漁夫帽</b> &#13;<br> 開倉價$250原價$850&#13;<br> 漁夫帽上面有條寫住PaulSmith嘅膠牌，啪鈕設計，可以拆走，但拆走膠牌後就同普通漁夫帽無分別，唔拆好過拆。</p><p><b> 狗仔袋</b> &#13;<br> 開倉價$280原價$460&#13;<br> <b> 大鈕ToteBag</b> &#13;<br> 開倉價$280原價$500&#13;<br> 掃貨前不妨先買個大袋裝戰利品，日本品牌YoupiToteBag，顏色勁搶，款式Cutie，最啱女仔用，有布、膠2款任揀。</p><p><spanclass><fontstyle>開倉資料  &#13;<br> 地點：沙田安平街8號偉達中心8字樓805室安捷倉（近小瀝源，濱景花園對面）&#13;<br> 日期：11月28及29日&#13;<br> 時間：28日由11:00am至7:00pm&#13;<br> 29日由11:00am至6:00pm&#13;<br> 電話：25583439&#13;<br> 付款方法：現金、EPS、信用卡（購物滿$500或以上方可使用信用卡）&#13;<br> 交通：乘巴士或小巴於濱景花園落車&#13;<br> 1.沙田火車站乘巴士85K、86K、284或299&#13;<br> 2.馬鞍山乘小巴810、803或巴士85K、86K、87D&#13;<br> 3.中環乘巴士680</fontstyle></spanclass></p></body></html>