<html><header><meta charset="utf-8"><title>701收料站：金山尚未見真章</title></header><body><h1>701收料站：金山尚未見真章</h1><p>嘉域集團（186）早幾個月前曾批過股，原本股價都企得頗硬，但收尾因為市況轉差同埋芬佬轉view，所以連9.60元的批股價都穿埋。&#13;<br> 不過，幫佢哋配股嘅歐資行就繼續睇好，噚日重出報告話目標價12.20元。但經紀黃表示有所保留，因為隻股沽壓唔細。&#13;<br> 嘉域噚日成交明顯增多，最高見過8.70元，但在美資行力沽下，收8.55元，仍然升3%，成交金額2668萬元。&#13;<br> 歐資行認為嘉域好掂，主要係話佢哋產銷嘅等離子大電視推銷策略耍家，同埋公司繼出售副業金融業務外，又將分拆生產業務，令公司形象更為清晰。&#13;<br> 經紀黃又話，睇番隻股噚日走勢，股價若要再上升，恐怕重要收多一陣貨。&#13;<br> 另外，早前經紀黃推介金山工業（040）可以炒業績，旗下星洲上市的附屬公司公布業績靚，噚日金山股價即抽升7.96%，收2.375元。經紀黃話，暫時只係熱身，稍後在12月１日出業績，先至見真章。&#13;<br> 慕容小初</p></body></html>