<html><header><meta charset="utf-8"><title>D-snap雙雄新「潮」王MPEG4攝錄機</title></header><body><h1>D-snap雙雄新「潮」王MPEG4攝錄機</h1><p>論呢期最潮嘅數碼產品，首選係MPEG4攝錄機；雖然未至人手一部，但如果稍有餘錢，邊個唔想整番部！早前極炫登場嘅PanasonicD-snap超薄型MPEG4攝錄機，咁快又話有後繼機SV-AV50-S同SV-AV35-S推出。&#13;<br>&#13;<br>記者：朱崇德</p><p><spanclass><fontstyle>新扭擰版D-snap  &#13;<br> PanasonicSV-AV50是對上一部SV-AS10的後繼機，機體最大改進，是將舊式的360度滾筒式鏡頭，升級為多角度的扭動式鏡頭，再加埋機背的LCD亦由以往的機背固定式，轉為扭擰式。機身沿用直立式設計，一樣咁纖薄，CCD解像度為211萬像素，鏡頭具2.5倍數碼變焦功能。&#13;<br> 全機最強賣點，當然係佢個MPEG4「有聲有畫」短片拍攝功能啦！最高解像為QVGA制式的320×240（30fps），質素比一般VCD重要高上成班！SV-AV50經已在日本推出，機價在40,000餘日圓，折算港幣$2,800，預計快將抵港，但街價好大機會炒起！</fontstyle></spanclass></p><p><spanclass><fontstyle>211萬像素Upgrade版漢堡  &#13;<br> SV-AV35亦係舊款的SV-AV30的改版，機身設計都係一模一樣，「漢堡包」形得意搞笑；最大改進是CCD像素，由35萬升級到同SV-AV50嘅211萬像素，其他基本功能都好相似，MPEG4錄像都係最高去到QVGA的320×240（30fps）。不過此機最優勝之處，係機身大啲。機身尺寸為61.7×77.1×25.9mm，重127克，預計本月底推出，香港各AV舖全部謀住，機價43,000日圓，香港估價都係$3,000左右。</fontstyle></spanclass></p></body></html>