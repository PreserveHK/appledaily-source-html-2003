<html><header><meta charset="utf-8"><title>新車速報：<br>富豪S80T6Executive裝備齊全坐得舒適</title></header><body><h1>新車速報：<br>富豪S80T6Executive裝備齊全坐得舒適</h1><p>瑞典富豪汽車重新打入香港市場後，給本地車迷接連有新車抵港嘅好消息；繼早前Facelifted新版S80豪華轎車，以及走CitySUV路線嘅全新XC90之後，專為有品味、兼且對享受有要求用家而設嘅S80Executive，經已正式抵港。&#13;<br>看上去跟原有S80類似嘅Executive特別版，主要針對後座乘客需要，除空間擴闊之餘，全套高級真皮椅重格外講究；而新加入嘅一套主動式Four-C自動吸震裝置，重帶出動靜皆宜兩面睇嘅觀感呢！	&#13;<br>&#13;<br>記者、攝影：陳偉林　ImageGirl：瑤</p><p>向以着重安全性嘅富豪汽車，近年積極求變及趨向年輕化，當中旗艦級嘅S80豪華轎車，賣相既獨特又富品味，備受不少車迷追捧，營造有個性嘅高級轎車新指標呢！</p><p><spanclass><fontstyle>特別版配備惹人注目  &#13;<br> 而呢部特別版嘅S80T6Executive，配用先進Bi-Xenon頭燈、匹配原廠高聚焦霧燈設計，凝聚有一份懾人魅力之餘，四輪專用17吋Stentor多幅式合金胎軨，還有車身兩邊C柱特有嘅S80Executive徽號，均教人意識到新車獨特一面㗎！</fontstyle></spanclass></p><p><br> &#13;<br> <spanclass><fontstyle>Executive版特闊車廂講究  &#13;<br> 新車除賣相出眾之外，車廂前後兩排特選高級皮椅唔止有凸顯身份嘅深色粗邊鑲嵌，而座椅間重特別設有褶紋，以求乘客坐得貼服舒適之外，重有出眾承托感；再者，重新編排嘅後座，除有特闊空間感外，兩邊後門開合角度特別大，亦有助乘客上落倍感方便呢！還有，後排獨立頭枕重可以按掣收摺，以確保有廣闊後視範圍。&#13;<br> 設備除電窗、電鏡外，少不了重有特選高級CD音響、左右獨立恒溫冷氣，以及免提電話裝置同前後六個安全氣袋連充氣簾幕㖭！</fontstyle></spanclass></p><p><br> &#13;<br> <spanclass><fontstyle>Four-C裝置先進又安全  &#13;<br> 新車用上頂級2.9公升直6Turbo偈，低轉扭力強橫外，配合附有Winter模式，可避免喺濕滑路面有跣胎機會嘅4前速Geartronic半自動波，還有先進主動式Four-C（ContinuouslyControlledChassicConcept）懸掛裝置，大可選擇Comfort同Sport嘅吸震軟硬度，適應唔同嘅路面環境外，車內重備有STC（Stability&amp;TractionControl）、DSTC（DynamicStability&amp;TractionControl）裝置，配合埋四輪碟煞及EBA組合，更帶出高循迹力同靠貼感㗎！&#13;<br> 一般車響負重下會出現前仰後低嘅怪相，惟呢部S80T6Executive裝有自動平衡系統，可保四平八穩嘅行車表現外，重有助煞車反應㗎！</fontstyle></spanclass></p><p><br> &#13;<br> <spanclass><fontstyle>記者評語：&#13;<br> Four-C裝置令表現變強  &#13;<br> 呢部特別豪華版造型，倍見豪邁出眾之餘，用上一台2.9公升直6Turbo偈，低轉扭力強橫有勁，而新加入Four-C半主動式吸震裝置，並能調校軟硬度，可有動靜皆宜兩面睇嘅觀感呢！&#13;<br> &#13;<br> <spanclass><fontstyle>瑤評語：&#13;<br> 坐得舒適設備齊全  &#13;<br> 部車嘅外形份量十足又有個性，想唔到車廂後排格外闊落，予人坐得舒適愜意之餘，車廂設備同真皮座椅嘅用料，重特別講究㖭！</fontstyle></spanclass></fontstyle></spanclass></p><p><spanclass><fontstyle>富豪S80T6Executive規格  &#13;<br> 引擎：2921cc直6DOHC&#13;<br> 馬力：272ps/5400rpm&#13;<br> 扭力：38.7kgm/1800-5000rpm&#13;<br> 傳動：4前速Geartronic半自動波，前輪驅動&#13;<br> 懸掛：（前）柱式獨立　（後）多連桿&#13;<br> 制動：（前）透氣碟　（後）透氣碟（ABS）&#13;<br> 輪胎：225/50ZR17PirelliP6000&#13;<br> 尺碼：4830×1835×1450mm&#13;<br> 軸距：2790mm；車重：1670kg&#13;<br> 0-100公里：7.2秒；極速：250km/h&#13;<br> 平均耗油：11.3L/100km&#13;<br> 新車售價：$538,000　$558,000（天窗版）&#13;<br> 車輛提拱：維信汽車（29273388）</fontstyle></spanclass></p></body></html>