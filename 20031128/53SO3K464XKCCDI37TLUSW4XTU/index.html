<html><header><meta charset="utf-8"><title>型事偵緝：<br>㗎妹秋冬大熱LegWarmer配襯3招</title></header><body><h1>型事偵緝：<br>㗎妹秋冬大熱LegWarmer配襯3招</h1><p>超厚墊膊、七彩螢光衫、金色高跟鞋……有人話80年代是最壞時裝品味的年代。但潮流玩懷舊，80's的「老套」元素，近年亦相繼被翻炒。當年由油脂歌后OliviaNewtonJohn帶起的健康舞衣着熱潮，更是多次經典翻新，今季㗎妹就勁玩Aerobics必備的LegWarmer（襪套），配襯百搭多變兼保暖，一對襪套秋冬橫行！&#13;<br>記者：梁珮瑜&#13;<br>攝影：黃子偉&#13;<br>模特兒：NikitaChan@JamCast&#13;<br>化妝及髮型：Claudy@atomicattack.com</p><p><spanclass><fontstyle>㗎妹、女星齊穿襪套  &#13;<br> 上年冬季，LegWarmer經已係流行Item，但配襯通常係一對襪套就搞掂，稍為齋咗啲。但今季㗎妹真人示範教你玩花式。加上女星阿嬌、容祖兒等同樣支持，今季點都要有對！</fontstyle></spanclass></p><p><spanclass><fontstyle>第1招着褲打底  &#13;<br> 絲襪打底再着LegWarmer，係以往秋冬的指定動作，今季打底換上長褲至夠潮。自問雙腿唔夠長，着貼腳窄褲就最正；身形較高䠷，可以着鬆身褲再套上LegWarmer，是另一型女着法。</fontstyle></spanclass></p><p><spanclass><fontstyle>第2招襪套打孖着  &#13;<br> 襪套打孖着，玩埋撞色撞Pattern，可增加層次感，兼且任你配襯變化多。而重點係打底的LegWarmer要薄，否則會變得累贅兼腳粗。</fontstyle></spanclass></p><p><spanclass><fontstyle>第3招襪套打底  &#13;<br> 長褲襯LegWarmer除了可以將褲腳套入襪套，亦可以將襪套穿在褲內打底，造成兩個層次。而襪套可選闊身或貼腳踩踭款的，會有不同的效果。</fontstyle></spanclass></p><p><spanclass><fontstyle>踩踭襪套大熱  &#13;<br> 女生點揀襪套？小腿太瘦及無線條的女生，要揀選較Bulky較厚的襪套。而腿粗的女生就應該着較貼腳的款式，不可選太花巧的圖案及橫間款式，否則雙腿會顯得更粗壯。而今季市場上推出了很多踩踭襪套，如張曼玉着住嗰款，是秋冬LegWarmer的大熱款式。想慳錢，將舊長襪的腳趾及後踭位剪掉，效果差不多。</fontstyle></spanclass></p><p><b> 售賣點：</b> &#13;<br> a）A.P.C（28956623）銅鑼灣百德新街66-67號地舖&#13;<br> &#13;<br> b）MaisonConee（23110417）尖沙嘴利時商場417舖&#13;<br> &#13;<br> c）巨集物坊（23691628）尖沙嘴利時商場地下11舖&#13;<br> &#13;<br> d）DairyBoy（23840693）旺角瓊華商場321舖&#13;<br> &#13;<br> e）etc（21919861）尖沙嘴利時商場414舖</p></body></html>