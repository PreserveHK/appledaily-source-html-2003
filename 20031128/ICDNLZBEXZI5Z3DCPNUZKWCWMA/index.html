<html><header><meta charset="utf-8"><title>東窗事發遲早離婚</title></header><body><h1>東窗事發遲早離婚</h1><p>水着女星出身嘅雛形明子，自從九八年同化妝品廣告導演山本一磨結婚兼生咗個女之後，生活一直唔錯。不過自從雛形前年俾人影到佢同經理人喺保母車上面鬼混後，婚姻關係就出現問題，噚日《女性Seven》重大爆雛形已經同老公分居，𠵱家同個女搬返外家住。日本傳媒於是向雛形嘅發言人查詢，佢話一早收到風，重暗示將來佢哋離婚都唔奇喎！</p></body></html>