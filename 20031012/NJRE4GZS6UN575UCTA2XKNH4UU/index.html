<html><header><meta charset="utf-8"><title>《PRINCEOFPERSIATHESANDSOFTIME》<br>遊戲畫面　正到似睇戲</title></header><body><h1>《PRINCEOFPERSIATHESANDSOFTIME》<br>遊戲畫面　正到似睇戲</h1><p>唔講唔覺，波斯王子原來已經係90年代嘅老牌Game，雖然PC版喺1999年出過隻全立體嘅《PrinceofPersia：3D》，不過今次XBOX以新遊戲平台加新開發引擎，畫面完美度，當然不過同日而語啦！</p><p>價錢：$299&#13;<br> 發售日期：11月4日&#13;<br> 發行商：智高遊戲&#13;<br> 開發商：UbiSoft&#13;<br> 遊戲平台：XBOX&#13;<br> 遊戲種類：冒險動作</p><p><spanclass><fontstyle>波斯王子功夫大躍進  &#13;<br> &#13;<br> 今次家用機XBOX版《PrinceofPersia:TheSandsofTime》，第一吓玩最震懾人心處，係超靚場景、動作順暢嘅人物設定，同扣人心弦嘅中東風味配樂，一開Game已經叫人好投入佢嘅夢幻國度。&#13;<br> 試玩時亦發覺新版波斯王子功夫長進了好多；舊時王子只識跳吓爬吓，今集又識游繩，又可以好似Martix一樣飛簷走壁，再加埋每集必有嘅解謎成份，點樣用盡王子身手絕活破難關，將係今集重點所在！&#13;<br> </fontstyle></spanclass></p><p><br> &#13;<br> <spanclass><fontstyle>攻擊畫面極華麗  &#13;<br> 同過往各集一樣，王子嘅敵人都係一大班妖兵怪獸，遊戲引擎Upgrade咗，一次俾3、4隻怪圍攻，已經變成玩家宿命，好在攻擊武器超強橫，雙手刀一斬中敵人，就會發出華麗閃光，兼怪物變成細沙，令人好易聯相到MichaelJackson《RememberTheTime》首MV，勁有睇頭；如果攻擊動作夠靚，重會好似Martix咁用多角度播放，好有電影感！另外遊戲系統追加了「時間之沙」，當波斯王子一刀插人敵人身體時，就會抽取時間之沙，用法有如時間倒流一樣，一遇危險就馬上「回帶」，你都咪話唔茅！除XBOX之外，今集波斯王子重會在GameCube、PS2及PC等多個平台，陸續推出。</fontstyle></spanclass></p></body></html>