<html><header><meta charset="utf-8"><title>新車速報：<br>大發CopenMoveCustom武裝出戰</title></header><body><h1>新車速報：<br>大發CopenMoveCustom武裝出戰</h1><p>日本大發汽車近年推出嘅多款新車，如新一代Move及走開篷小跑車路線嘅Copen，響各地市場都成為車迷嘅追捧對象；而廠方更特別為佢哋設計出一系列改裝配件，以吸引車迷注意。今日大家眼前呢兩部Copen及MoveCustom皆加裝有原廠車身配件，望落較普通版來得更吸引及富跑車氣息呢！&#13;<br>&#13;<br>記者：何永仁　攝影：楊錦文&#13;<br>車輛提供：皇冠汽車（28276328）&#13;<br>配件查詢：皇冠汽車北角零件中心（28801584）</p><p>有唔少車主為突出自家一份獨特個性，往往都會為座駕加裝各式各樣嘅配件，當中跑車化車身包圍可算係必備項目之一；而大發代理亦深明此道，故此響最近特別引入專為Copen及MoveCustom度身訂做嘅跑車化車身配件，務求讓一眾車主有更多選擇咁話。</p><p><spanclass><fontstyle>狠辣Copen火速現身  &#13;<br> 走迷你開篷小跑車路線嘅Copen，無論造型、電摺硬頂、車廂布局抑或係性能表現，都已成為佢嘅賣點；但若你想將座駕響車群中突圍而出，展現自家一份獨特個性的話，就不妨考慮加裝呢套原廠車身配件，當中包括頭尾泵把擾流器、Racing鬼面罩、車身兩側裙腳、跑車化鬼面罩、尾喉裝飾及車身貼紙，賣相頓時變得更富跑車氣息，從而令車子化身成一部賣相狠辣嘅開篷跑車㗎！</fontstyle></spanclass></p><p><spanclass><fontstyle>MoveCustom簡約包圍亦吸引  &#13;<br> 至於另一部備受車迷追捧嘅Move，廠方亦為其準備有一套極為誘人嘅車身配件，雖然只係加裝車尾定翼、Racing鬼面罩、電鍍排氣喉套同埋RV必備嘅門邊雨擋，但襯托響原已極具吸引力嘅高聳車身設計上，亦予人一份吸引但不誇張之感，絕能迎合一群年輕車迷口味。</fontstyle></spanclass></p><p><spanclass><fontstyle>設備齊全Turbo偈表現強  &#13;<br> 兩者嘅車廂配搭除空間寬敞闊落之餘，設備亦見齊全易用，如高級大面板音響及原廠冷氣皆一應俱全，而三幅式Momo跑車軚環，以及Copen獨有嘅金屬防滾架連風擋設計，亦見有濃厚跑車氣息呢！至於機械配搭方面，無論係Copen或MoveCustom，都係以一台659cc直4Turbo偈作核心，而輸出亦見相近，僅前者扭力輸出較後者嘅10.2kgm/3600rpm多出1.0kgm（達11.2kgm/3200rpm），並附以一套5前速手波，起步加速表現出眾之餘，亦能為你帶來無窮駕駛樂趣。</fontstyle></spanclass></p><p><br> &#13;<br> <spanclass><fontstyle>MoveCustom要有型梗係要加BodyKit  </fontstyle></spanclass></p><p><br> &#13;<br> 註：所有配件售價全未連稅及須另加括號內的人工價錢。</p><p><spanclass><fontstyle>大發MoveCustom小檔案  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：10.2kgm/3200rpm&#13;<br> 尺碼：3395×1475×1610mm&#13;<br> 軸距：2390mm&#13;<br> 車重：870kg&#13;<br> 新車售價：$99,090（標準版）</fontstyle></spanclass></p><p><br> &#13;<br> <spanclass><fontstyle>多加裝備Copen型到盡  </fontstyle></spanclass></p><p><br> &#13;<br> 註：所有配件售價全未連稅及須另加括號內的人工價錢。</p><p><spanclass><fontstyle>大發Copen小檔案  &#13;<br> 引擎：659cc直4DOHCTurbo&#13;<br> 馬力：64ps/6000rpm&#13;<br> 扭力：11.2kgm/3200rpm&#13;<br> 尺碼：3395×1475×1245mm&#13;<br> 軸距：2230mm&#13;<br> 車重：830kg&#13;<br> 新車售價：$148,500（標準版）</fontstyle></spanclass></p></body></html>