<html><header><meta charset="utf-8"><title>陸恭蕙：惡勢力嚇唔到全港人<br>捍衞維港要靠市民接班</title></header><body><h1>陸恭蕙：惡勢力嚇唔到全港人<br>捍衞維港要靠市民接班</h1><p>【本報訊】「唔係『法律』，而係『民心』。」徐嘉慎臨行留給香港人的說話，是叫市民親力親為，捍衞海港。他的戰友鄭經翰說，保護維港的運動必定會繼續下去，「今次事件唔會打擊市民保護維港嘅決心，反而會強化運動，令香港人更加齊心反對填海。」&#13;<br> <br> <spanclass>望市民接棒保港資產 &#13;<br> 「我呢八年單獨作戰，係錯誤嘅。應該係將個波交番畀市民，大家嘅資產，大家嘅家園，大家出嚟搞。」徐嘉慎希望市民接棒，好好保衞維港這個天賦港人的資產。將接任保護海港協會主席的陸恭蕙說，協會對於市民最近的支持感到鼓舞，協會的工作將會繼續。&#13;<br> 她說：「協會唔會俾人嚇兩嚇就搞亂陣腳，俾人嚇真係好驚，𠵱家就要靠香港人企出來對抗惡勢力。恐嚇信可以嚇到一、兩個人，但係嚇唔到全港市民。」至於兩場維港官司，陸恭蕙聲言，政府不撤回十二月的灣仔填海上訴，協會也不會收回中環填海的司法覆核。由於這些官司都以協會名義入稟，徐嘉慎的離任相信不會影響訴訟。&#13;<br> 徐嘉慎昨日贈言市民之餘，還給他的對手房屋及規劃地政局局長孫明揚留下忠告：「我想講清楚，應該審慎考慮我哋五點要求，直接向市民交代，以履行佢身為大眾公僕嘅責任。做高官唔係高高在上，係大眾嘅僕人，呢樣嘢佢應該緊記於心。」&#13;<br> <br> <spanclass>保家園不能假手於人 &#13;<br> 他也希望市民明白，保護家園是大家的工作，不能假手於人。與他並肩作戰的中西區保護海港行動發言人郭家麒也說：「我希望香港人爭氣啲，決心保護維港。」&#13;<br> 現時身在意大利的陸恭蕙將於日內在倫敦與徐嘉慎會面，商討往後大計。陸恭蕙說，「呢件事帶出咗一個強烈訊息，今後捍衞維港，要靠市民接班。」</spanclass></spanclass></p></body></html>