<html><header><meta charset="utf-8"><title>新版愛快1562.5V6TiSportwagon型盡全場</title></header><body><h1>新版愛快1562.5V6TiSportwagon型盡全場</h1><p>早陣子，替旗下156車系推出2004年新版嘅愛快車廠，新車款逐一登場，繼四門新版156之後，又有五門掀背嘅Sportwagon型號，兼且重加有一身專用Ti配套設備，自然更具吸引力之餘，又能增添擁有嘅價值呢！&#13;<br>&#13;<br>記者、攝影：陳偉林</p><p><spanclass><fontstyle>Ti特別版配套逐樣睇  </fontstyle></spanclass></p><p><br> &#13;<br> 近年銷量不斷攀升，兼響賽車場上鋒芒畢露嘅意大利愛快車系，當中至為吸引莫過於旗下嘅156；不僅四門版具有房跑味，就連五門版亦以Sportwagon形象示人，既實用又見有跑車氣息，自然更為車迷所追捧啦！</p><p><br> &#13;<br> <spanclass><fontstyle>Ti版包圍凝聚跑味  &#13;<br> 而呢部新版156Sportwagon，重加有一身Ti特別版包圍，又有專用17吋跑車合金胎軨，加埋一對奪目嘅Xenon頭燈連霧燈，以及尾定翼跟High-mount煞車燈，馳騁下嘅風姿至為吸引㖭！</fontstyle></spanclass></p><p><br> &#13;<br> <spanclass><fontstyle>車廂設備豪邁講究  &#13;<br> 外形出眾之餘，以全黑真皮包裝嘅座艙、一對前座屬Ti版特有嘅Momo桶椅，又有專用跑車軚環及波棍的，以及兩邊Ti金屬門枕，既尊貴又獨特，而後排更可按需要左右獨立收摺放平，令尾廂空間倍增㖭！&#13;<br> 設備除電窗、電鏡同電天窗外，還有原廠恒溫冷氣同高級CD音響，少不了還有免提電話同前後六個安全氣袋及充氣簾幕，設備可謂講究又齊全。</fontstyle></spanclass></p><p><br> &#13;<br> <spanclass><fontstyle>2.5公升V6偈柔韌有力  &#13;<br> 車系以2.0公升同3.2公升引擎為主打，而呢部Ti特別版嘅156Sportwagon，則用上一台2.5公升V6偈，勝在中、低轉扭力輸出平均有力，又有慳油嘅特性㗎！&#13;<br> 而穩紮底盤結構，除帶出高循迹性同操控感外，呢部Ti特別版更用上高效能Racing迫力皮，令制動反應變得更強勁呢！</fontstyle></spanclass></p><p>■地台下除備有後備輪胎及維修器具外，遇有需要時尾排座椅重可以全幅收摺放平，令尾廂空間倍增。</p><p><spanclass><fontstyle>記者評語：造型突出表現強橫  &#13;<br> 呢部Ti特別版由於屬Facelifted新版關係，故此看來獨特又有時尚感；而一系列專用配套設備，除帶來有濃厚跑車特色同辛辣感之外，出眾操控同一台2.5V6偈嘅加速爆炸力，重演繹出狠辣嘅一面。</fontstyle></spanclass></p><p><spanclass><fontstyle>愛快1562.5V6TiSportwagon規格  &#13;<br> 引擎：2492ccV6DOHC&#13;<br> 馬力：192ps/6300rpm&#13;<br> 扭力：22.2kgm/5000rpm&#13;<br> 傳動：6前速手波，前輪驅動&#13;<br> 懸掛：（前）雙搖臂（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：215/45ZR17GoodyearEagleF1&#13;<br> 尺碼：4441×1743×1430mm&#13;<br> 軸距：2595mm；車重：1435kg&#13;<br> 0-100公里：7.3秒；極速：230km/h&#13;<br> 新車售價：$358,000&#13;<br> 車輛提供：嘉輪汽車（28778788）</fontstyle></spanclass></p></body></html>