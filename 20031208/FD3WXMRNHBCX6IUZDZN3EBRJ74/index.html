<html><header><meta charset="utf-8"><title>爆機狂迷：<br>PS2版《ZGundam》賣大包四大勢力網上決戰</title></header><body><h1>爆機狂迷：<br>PS2版《ZGundam》賣大包四大勢力網上決戰</h1><p>不論街機版或家用版，《GundamDX：聯邦VS自護》都獲得空前成功，除長青樹高達嘅號召力外，擅長動作遊戲嘅CAPCOM參與製作，亦直接令遊戲趣味性增加不少。到續篇《ZGundam：奧干VS泰坦》依然精采，PS2版更加入前作嘅聯邦軍及自護公國，四大新舊勢力共冶一爐，登場機體不計其數，重支援Online對戰，Fans肯定過足癮。&#13;<br>&#13;<br>記者：嘉美尤</p><p>由於《ZGundam：奧干VS泰坦》（下簡ZGundam）入面，兩軍都出現不少可作變形嘅機體，故此新加嘅變形系統可算係新作一大變更點，機體不單可像往時跳躍移動及攻擊，亦可變身飛行形態，作迅速及較遠嘅移動。不過要注意一點，埋身格鬥威力似乎縮減不少，從飛行狀態再作格鬥突擊變得不容易，較為平衡到飛行機體嘅優勢。而飛行形態一樣限制於Booster嘅數值，最好保留少許Booster，待落地作閃避敵方攻擊之用，避免因着地硬直而受襲。</p><p><br> &#13;<br> <spanclass><fontstyle>新舊機體共冶一爐  &#13;<br> PS2版《ZGundam》另一特色就係加入大量街機版未收錄嘅機體，以圍繞「一年戰爭」嘅《GundamDX》聯邦軍及自護公國為主，再加街機版《ZGundam》嘅奧干及泰坦斯軍，所有機體通通有份登場，包括元祖高達RX-78、太空坦克、紅勇士等，四路勢力打餐飽，相當之熱鬧精采，換句說話講，舊版高達跟高達MK-II甚至超級高達將有機會同場較量，令人期待。</fontstyle></spanclass></p><p><spanclass><fontstyle>湊齊腳網上開戰  &#13;<br> 《ZGundam》最成功之處，莫過於最多可作2對2方式四人齊打，極為講究戰略部署同合作性，雖然移植到PS2後縮到得番雙打，不過卻設有Online功能，可透過日本MMBB伺服器作網上連線對戰，雖然大部份機迷對MMBB嘅寬頻伺服器速度感滿意，不過遇着用56K上網嘅玩家，成Team人將被大幅拖慢。&#13;<br> 較有趣係MMBB伺服器設有某程度進入限制，如超過100場戰鬥、300場戰鬥等，將戰鬥經驗相若嘅機迷集中一齊，令到初哥同高手都有自己嘅戰鬥空間。</fontstyle></spanclass></p><p><spanclass><fontstyle>高達熱潮停不了  &#13;<br> 繼雪白PS2快將登場後，連《ZGundam》都不甘示弱，推出代表「百式」嘅黃金PS2套裝，一機兩手掣全部金色，雖然娘到爆，不過網上預訂已升至港幣$3,100嘅炒價，重有《ZGundam》8MB記憶卡連盒，及嚟緊嘅火紅色馬專用版GAMECUBE同GBASP，全部預訂名額一出即滿，睇嚟BANDAI呢棵高達搖錢樹重可以長搵長有。</fontstyle></spanclass></p></body></html>