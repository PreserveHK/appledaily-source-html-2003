<html><header><meta charset="utf-8"><title>　　教統局妙用偉哥 - 李八方</title></header><body><h1>　　教統局妙用偉哥 - 李八方</h1><p>董建華講咗幾年「國家好、香港好」都冇人睬佢，教育統籌局惟有借助偉哥之力，推廣愛國教育，當局推出咗一個名為「堅毅與承擔──楊利偉升空之旅」嘅教學資源網，話用來加強中國首名太空人楊利偉香港之行嘅教育意義，即係藉偉哥征空嘅餘威，推廣德育同公民教育，教學生愛國。&#13;<br> 網頁上載咗神舟五號升空嘅基本資料、楊利偉訪港期間同學生嘅對答內容，重有一啲問題討論、模擬處境遊戲同故事等等，詳情可瀏覽網址<ahref http:> http://cd.emb.gov.hk/mce  。八方記得偉哥送咗段漫遊太空期間拍低嘅獨家影片畀香港，當時由阿董接收咗，唔知點解好似冇放上個網頁度，留番來做乜？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></ahref></p></body></html>