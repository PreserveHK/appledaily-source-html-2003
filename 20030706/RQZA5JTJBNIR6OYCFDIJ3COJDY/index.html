<html><header><meta charset="utf-8"><title>鼓勵拍檔年尾爭大獎<br>阿倫唔阻克勤發達拆散左麟右李</title></header><body><h1>鼓勵拍檔年尾爭大獎<br>阿倫唔阻克勤發達拆散左麟右李</h1><p>譚詠麟與李克勤聯手舉辦「左麟右李」演唱會，近來他們亦經常以「孖公仔」姿態出現各大小活動，昨日阿倫與克勤一同在旺角舉行簽名會，吸引近四千市民聚集在街上，場面壯觀。不過阿倫以不欲阻礙克勤個人發展為理由，決定暫時拆檔。</p><p>譚詠麟與李克勤昨日在旺角鬧市一唱片店舉行簽名會，現場聚集了近四千多名巿民圍觀，場面墟冚。今次唱片公司找來八十名保安維持秩序，並知會警方以潮水式安排fans索取阿倫與克勤的簽名。<br> &#13;<br> <spanclass>站在枱上打招呼 &#13;<br> 昨午四時許，唱片店外的西洋菜街開始封路，當克勤與阿倫到場時，圍觀者不停歡呼，而一向貪玩的阿倫，更急不及待站在枱上與歌迷打招呼，不過身旁的克勤則顯得有點緊張，不斷叮囑阿倫小心。&#13;<br> 阿倫與克勤這對「左麟右李」組合頗受歡迎，不過阿倫昨日卻宣布「左麟右李」將會暫停一段時間，兩人會分開工作。&#13;<br> 阿倫說：「之前『左』接嘅工作做完後，短期內唔會以呢個組合形式出現，最後一個工作將會係做黃霑嘅演唱會嘉賓。再係咁大家會以為我哋真係組合，咁對克勤好唔公平，會阻住佢嘅個人發展。」<br> &#13;<br> <spanclass>傳千萬續約環球 &#13;<br> 被問到這個決定是誰人提出時，克勤說：「係阿倫先提議，但大家諗法好相似。上半年工作做得好美滿，下半年因為會影響頒獎禮嘅成績，所以要比上半年花更多時間去做。」&#13;<br> 有傳環球以千萬酬金與克勤續約，對此他說：「最好啦！希望佢哋講得出做得到。其實做生不如做熟，𠵱家係有其他公司接觸我，但環球會係首選。」<br> &#13;<br> <spanclass>着「23」T恤敬碧咸 &#13;<br> 此外，克勤昨日穿上一件印有「23」數字的T恤現身，他為免引起誤會，即解釋是碧咸轉會皇馬後的球衣數字，被問到有關港府修改23條，克勤說：「我嘅意見會放喺心中。」&#13;<br> 採訪：王連連&#13;<br> 攝影：陳偉權</spanclass></spanclass></spanclass></p></body></html>