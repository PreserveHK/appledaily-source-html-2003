<html><header><meta charset="utf-8"><title>練大隻變小鐵人</title></header><body><h1>練大隻變小鐵人</h1><p>陳家三姊弟，一個鍾意游水，一個想踩單車，一個又要跑步，短短一個月，陳太日日帶住三隻小魔怪通街走，足足瘦咗十磅！但近日，陳太好得閒，晏晝重可以去Shopping，原來三個仔女一齊參加了小鐵人訓練班，可以喺短短兩小時，就玩勻游水跑步踩單車，原本肥胖的小弟練到骨肉均稱，有型有款，玩咗一個月就可以參加比賽，成績也不錯！小朋友，如想有個健康體魄，只要滿六歲，都可以參加啦！&#13;<br>&#13;<br>記者：梁佩芬&#13;<br>攝影：陳盛臣</p><p><spanclass><fontstyle>小鐵人難題解構  &#13;<br> 小鐵人運動雖然流行多年，但小朋友都只知係游水、踩單車及跑步，但比賽賽程有多長呢？係唔係要游水好叻才可以玩？一大串疑問，由香港鐵人代表隊成員，小鐵人訓練班導師阿男解釋給你知！</fontstyle></spanclass></p><p><spanclass><fontstyle>賽程長短　次次不同  &#13;<br> 問：小鐵人每次比賽要多久？&#13;<br> 答：小鐵人比賽形式與大鐵人（成人）相近，都是先游水，後踩單車，再跑步，年紀太細，可參加二項鐵人比賽，如游水及跑步。而游水由100米至700米；踩單車1至10公里；跑步500米至1公里都有，每次比賽長短也不同，所以需要常練習，才能應付不同種類的比賽。</fontstyle></spanclass></p><p><spanclass><fontstyle>每星期練習兩日  &#13;<br> 問：要一次練三個運動，每次要練習多久？&#13;<br> 答：通常一星期二至四日，如果暑假就可練到五日，每次兩至三小時。平日練單車加游水、跑步加游水、或單車加游水，到星期六就一次練勻三樣。&#13;<br> &#13;<br> <spanclass><fontstyle>唔使買單車  &#13;<br> 問：使唔使自備單車、頭盔？&#13;<br> 答：唔使。就算比賽，可向三項鐵人總會以便宜方式租單車。&#13;<br> 問：咁要自備乜裝備？&#13;<br> 答：泳衣或泳褲，短褲短袖衫及一對波鞋，還有毛巾及洗澡用品。</fontstyle></spanclass></fontstyle></spanclass></p><p><spanclass><fontstyle>唔識游水都玩得  &#13;<br> 問：係唔係一定要識游水先可以參加訓練班？&#13;<br> 答：不一定，我哋有游泳班，畀唔識游水嘅小朋友參加，還有單車班，教你踩單車。當然，你一早就識游水同踩單車，就可以即刻加入訓練，快啲去比賽。</fontstyle></spanclass></p><p><spanclass><fontstyle>今日小鐵人&#13;<br> 明日大鐵人  </fontstyle></spanclass></p><p><b> 小鐵人訓練班</b> &#13;<br> 練習時間：逢星期一、五8:00am-10:00am或4:00pm-6:00pm&#13;<br> 地點：香港體育學院、城門谷泳池等全港多個地方。&#13;<br> 學費：$300起&#13;<br> 報名及查詢：力行三項鐵人&#13;<br> 地址：沙田多石村五號一字樓&#13;<br> 電話：94163147&#13;<br> 網址：<ahref http:> http://www.energetic-tri.com  </ahref></p></body></html>