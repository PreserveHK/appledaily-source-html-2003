<html><header><meta charset="utf-8"><title>為日後選票　「誤導論」轉軚<br>民建聯假道歉　再次當人傻仔</title></header><body><h1>為日後選票　「誤導論」轉軚<br>民建聯假道歉　再次當人傻仔</h1><p>屈人誤導的人為了誤導他人而道歉，被屈受誤導的人則不想被誤導而拒絕接受道歉。保皇黨民建聯在7.1五十萬人上街前後屢次形容遊行的人是被誤導，直至昨日才收回言論，公開向香港人道歉。被屈受誤導的中學生讚民建聯主席曾鈺成終於「做番啲人做嘅嘢」，而被屈受誤導的醫生則斥責民建聯為選票不顧廉恥。　記者：蔡元貴、黎國強、盧文烈</p><p>【本報訊】身兼行政會議成員的民建聯主席曾鈺成昨公開向市民道歉，「我公開向七月一日上街遊行嘅市民道歉，過去民建聯同埋我係講過所謂『誤導』嘅說話，令到佢哋好反感，我想喺度說明，我哋係無意表示市民上街係受誤導。」&#13;<br> 民建聯副主席葉國謙亦澄清，民建聯並非指七月一日全部上街遊行的人都是被人誤導，如果市民有誤會，他願意道歉，但他仍堅持有市民不完全了解《國安條例》草案內容。<br> &#13;<br> <spanclass>「做番啲人做嘅嘢」 &#13;<br> 「中學生關注基本法第23條立法聯盟」當日發動了二、三千中學生參加遊行，召集人伍展邦說：「我哋想佢哋道歉咗好耐，曾鈺成今次做番啲人做嘅嘢。我感到高興，不過佢應該早啲講。」他批評民建聯的「誤導論」是昧着良心說話，即使昨日道歉也不是出於真誠，「佢哋為咗日後區議會同立法會選舉先出來道歉，想掹番啲選票，不過全港市民係有腦嘅，唔會俾佢哋誤導。」&#13;<br> 7.1當日有五千名醫護界人員遊行，私家醫生郭家麒也是其中一分子。對於民建聯的道歉，他相當勞氣，「佢哋為咗選票看風駛𢃇，做出啲毫無廉恥嘅嘢。你身為行政會議成員，講嘢咁武斷，我以後重點敢信你？」他怒稱不會接受民建聯的道歉。&#13;<br> 藝人杜汶澤也有上街，他感覺民建聯是被迫認錯，「我肯定佢哋係被迫，知道民心所向先至咁做，呢啲政客手段，真係冇佢辦法。」他愈說愈氣憤：「你道歉即係證明你講錯嘢，咁你當初講來做乜？不如以後唔好講啦！」杜汶澤認為，&#13;</spanclass></p><p><spanclass>只為修訂草案造勢 &#13;<br> 七月一日大遊行當天，曾鈺成出席工聯會在維園舉辦的「慶回歸活動」時向傳媒稱：「香港係自由社會，市民有表達意見嘅權利，但無論幾多人遊行，都唔會影響我哋喺立法會嘅投票意向，市民遊行相信部份出於誤導。」同日，立法會議員陳鑑林在地鐵站被傳媒問及遊行人數時，他稱：「有人係被人誤導嘅。」圍觀市民紛紛報以噓聲，「民建聯出賣香港人」之聲不絕於耳。&#13;<br> 至前日立法會休會辯論7.1大遊行，陳鑑林仍然堅持「誤導論」。他批評「好多人」利用市民上街情緒，作為一種政治訴求，例如反對23條、要求倒董、撤換班子，但很多市民不理解這些問題，「有好多市民上街，特別係反對23條，都係受到『極之誤導』。」&#13;<br> 理工大學應用社會科學系助理教授鍾劍華指出，民建聯頭二號人物先後公開道歉，一方面是受到前線地區支部的壓力，另一方面是想為董建華的《國安條例》修訂草案造勢，但他相信這一招作用不大，「你估啲人儍㗎咩！」</spanclass></p></body></html>