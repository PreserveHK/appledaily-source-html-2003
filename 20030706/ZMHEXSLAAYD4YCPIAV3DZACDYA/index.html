<html><header><meta charset="utf-8"><title>新車速報：<br>唔使75萬買寶馬730Li豪華新貴</title></header><body><h1>新車速報：<br>唔使75萬買寶馬730Li豪華新貴</h1><p>寶馬新7系自推出以來，口碑不絕更令銷量直線攀升；然而，繼頂級735Li及745Li之外，早前代理更以預售形式，推銷新版730Li型號，而最新優惠價都不過係74萬多，就可以擁有一部至新至豪華嘅長陣轎車，究竟部車有幾正？不如一齊嚟近距離睇吓啦！&#13;<br>&#13;<br>記者、攝影：陳偉林　ImageGirl：Cherry</p><p><spanclass><fontstyle>外形得體盡見豪邁氣派  &#13;<br> 綜觀外形，呢部新版730Li長陣豪華轎車，跟老大哥嘅735Li同745Li可謂不遑多讓。既有High-tech嘅Bi-Xenon頭燈，又有多盞式尾燈同原廠霧燈配搭，當然少不了重有份量十足嘅四輪18吋合金胎軨組合，單係包裝已見豪邁，還予人有一份優悅感㖭！</fontstyle></spanclass></p><p><br> &#13;<br> <spanclass><fontstyle>座艙陳設豪華又先進  &#13;<br> 講到車廂鋪排，新車亦見同樣講究；前後兩排高級皮椅妥貼舒適之餘，前排重附有全方位電控及駕駛席嘅三段記憶裝置㖭！&#13;<br> 再者，前後兩排既有大型中央手枕，又有雜物匣連杯座組合，而後排乘客重可以享有電動上落頭枕及遮陽簾。然而，筆者至欣賞會係四門電索Soft-Close裝置，完全不費絲毫氣力㗎！</fontstyle></spanclass></p><p><br> &#13;<br> <spanclass><fontstyle>3.0公升偈起跑加速有力  &#13;<br> 新車沿用一台3.0公升直6偈，有別735Li同745Li嘅V8偈組合，惟匹配6前速Steptronic半自動波箱，由於低檔比率較大，令起跑加速完全察覺不出有乏力感，兼且長途巡航重有慳油特性㖭！然而，賣點所在會係一套附有自動平衡重量嘅電子液氣壓避震，除有高循迹性外，一套電子DSC系統，匹配四輪高效能碟煞、ABS連EBD裝置，還予人有收放自如感呢！</fontstyle></spanclass></p><p><spanclass><fontstyle>寶馬730Li規格  &#13;<br> 引擎：2979cc直6DOHC&#13;<br> 馬力：231ps/5900rpm&#13;<br> 扭力：30.6kgm/3500rpm&#13;<br> 傳動：6前速Stpetronic半自動波，後輪驅動&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：245/50R18MichelinPilotPrimacy&#13;<br> 尺碼：5169×1902×1492mm&#13;<br> 軸距：3130mm；車重：1895kg&#13;<br> 0-100公里：8.3秒；極速：237km/h&#13;<br> 新車售價：$742,300&#13;<br> 車輛提供：寶馬香港（27145271）</fontstyle></spanclass></p></body></html>