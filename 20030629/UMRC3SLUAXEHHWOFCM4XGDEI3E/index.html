<html><header><meta charset="utf-8"><title>用車報告：<br>萬事得MX-5會會長愛上懷舊Feel</title></header><body><h1>用車報告：<br>萬事得MX-5會會長愛上懷舊Feel</h1><p>對萬事得MX-5情有獨鍾嘅Clive，自1995購入一部紅色二手MX-5後，自言深深被呢部Roadster所吸引住，其後加入MX-5車會，跟一班同道中人享受每月聚會嘅時光外，三年前（2000年）更換購咗其中一位會員嘅MX-5跑車；皆因呢部車一身DIY裝扮，既別致又吸引，望落重好有一份古典開篷跑車味道㖭！&#13;<br>記者、攝影：陳偉林</p><p><spanclass><fontstyle>逐件改裝心思縝密  &#13;<br> 曾擁有過一部紅色MX-5嘅Clive，之所以決定改換呢部同屬1991版嘅MX-5，完全係由於響每次聚會中，都看到上手車主對車子嘅悉心裝扮；例如自行從日本訂購部件，逐一換裝於車上，諸如頭燈、入氣金屬柵格、鋼線胎軨，重有電鍍表板、中控台、Momo製嘅跑車軚環及手掣，響細意配搭下均能貫徹如一，烘托出一份誘人嘅古典味。</fontstyle></spanclass></p><p><spanclass><fontstyle>性能操控表現不錯  &#13;<br> 除咗部車打扮吸引到Clive嘅心神之餘，佢話部MX-5更令佢重拾駕駛手波車嘅樂趣㖭！迎風上路，操控着呢部MX-5，既輕巧又容易，雖然性能唔算突出，但就勝在反應利落敏捷，完全無壓迫感㗎！</fontstyle></spanclass></p><p><spanclass><fontstyle>古典風貌魅力盎然  &#13;<br> 擁有多部車嘅Clive，日常好喜歡以呢部銀色萬事得MX-5代步，皆因呢部車輕巧易揸之餘，上手車主亦經年不斷DIY替車子裝扮，一身古典Roadster風味油然而生，夜幕下收起車篷駕駛，重領略有一份自得其樂嘅觀感呢！</fontstyle></spanclass></p><p><spanclass><fontstyle>萬事得MX-51.6規格&#13;<br> （1991年版）  &#13;<br> 引擎：1597cc直4DOHC&#13;<br> 馬力：120ps/6500rpm&#13;<br> 扭力：14.0kgm/5500rpm&#13;<br> 傳動：5前速手波，後輪驅動&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：195/50R15&#13;<br> 尺碼：3948×1676×1224mm&#13;<br> 軸距：2266mm；車重：940kg起&#13;<br> 0-100公里：8.6秒；極速：187km/h&#13;<br> 當年車價：約港幣23萬&#13;<br> &#13;<br> <spanclass><fontstyle>DIY扮靚裝身有價  &#13;<br> 1.電鍍表板面	$2,000&#13;<br> 2.電子撻車掣	$1,000&#13;<br> 3.地圖燈	$210&#13;<br> 4.塔頂Bar	$1,400&#13;<br> 5.電鍍倒後鏡	$700&#13;<br> 6.電鍍手掣	$250&#13;<br> 7.四輪鋼線胎軨	$15,000&#13;<br> 8.電鍍懷舊門邊鏡	$1,700&#13;<br> 9.雙盞式頭燈	$9,000&#13;<br> 10.Racing車頭入氣柵格	$2,100&#13;<br> 11.Racing車燈入氣柵格	$2,100&#13;<br> 12.Eunos後玻璃皮墊	$1,000</fontstyle></spanclass></fontstyle></spanclass></p><p><spanclass><fontstyle>用家大募集  &#13;<br> 如果你係車主，而座駕又已落地三個月或以上，無論對座駕是讚是彈，我哋都願意將你嘅心聲寫成《用車報告》與讀者分享；有興趣嘅朋友，可用以下方法同我哋聯絡。&#13;<br> 傳真：27420542&#13;<br> 電郵：<ahref>auto@appledaily.com &#13;<br> 郵寄：香港將軍澳工業邨西駿盈街八號《蘋果日報》副刊「車天車地」版「用車報告」收&#13;<br> （來信請註明姓名、年齡、聯絡方法及車輛型號）</ahref></fontstyle></spanclass></p></body></html>