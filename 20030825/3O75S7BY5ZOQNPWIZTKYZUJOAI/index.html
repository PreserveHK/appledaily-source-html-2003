<html><header><meta charset="utf-8"><title>701收料站：彩星傳快有動作</title></header><body><h1>701收料站：彩星傳快有動作</h1><p>小型工業股早排接連搞批股，傳聞在名單之列的彩星集團（635），則遲遲未見有動作，只見股價暗暗上升。經紀黃話，聽講話因為重未到價，所以暫時唔批得住。&#13;<br> 自從彩星8月初公布，截至2003年6月底止中期業績由虧轉盈，股東應佔溢利991萬元，兼夾有中期息1仙派之後，無論股價同埋成交都出現上升之勢，上周五收0.99元，升6.45%，成交高達1410萬元。&#13;<br> 經紀黃話，彩星去到呢個價，睇嚟再爆多一陣煙花後，就距離抽水之期不遠矣，加上近期接連幫多間工業股搞批股的一間證券行，亦出報告極力推介，迹象相當明顯。&#13;<br> 究竟彩星有幾好？支持者當然話前景秀麗，但賣點仍然係小初靚仔時期已經流行嘅忍者龜，唔通家陣興懷舊？&#13;<br> 至於彩星老闆家族之中，好似有人重揸住唔少貨，唔知會否影響股價升勢？但經紀黃話，據聞有人已經沽咗唔少貨，但股價仍然撐得住，就證明影響唔大。&#13;<br> 慕容小初</p></body></html>