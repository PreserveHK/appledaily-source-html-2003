<html><header><meta charset="utf-8"><title>消費BestBuy：<br>小朋友錢咪亂使　上樓買童裝慳唔少</title></header><body><h1>消費BestBuy：<br>小朋友錢咪亂使　上樓買童裝慳唔少</h1><p>上樓舖大熱，尤其在銅鑼灣。潮流服飾、OL衫、名牌袋、家具精品樣樣有，連食飯做Facial亦甚多選擇，但似乎無小朋友份。不過，最近就有間本身在觀塘專賣童裝的Outlet，殺入銅鑼灣二樓店行列，價錢夠平，$15一件蛤乸衣，$30有套衫連褲BB衫。而另一間開業已有一年的童裝店，則以色彩繽紛的自家設計童裝為賣點，要買童裝就記得入𨋢㩒掣。&#13;<br>&#13;<br>記者：招佩珊　攝影：梁細權&#13;<br>ImageKids：Tiffany、敏晴&amp;BB（RichStrategy）&#13;<br>逢星期一至三出版</p><p><spanclass><fontstyle>套裝衫最扺買  &#13;<br> 兩件頭套裝基本上三、四十元就有一套，平時獨立買件衫或一條褲都要二、三十元啦，買套裝似乎較化算，而且更可拆散分開着幫小朋友Mix&amp;Match，變化更多。</fontstyle></spanclass></p><p><br> &#13;<br> <center> <spanclass><fontstyle>童裝你點揀？  </fontstyle></spanclass></center> </p><p><br> &#13;<br> <spanclass><fontstyle>一件頭最方便  &#13;<br> 初生BB通常都會着蛤乸衣，下身以啪鈕設計方便着衫同換片，而且連身一件唔怕腳撐撐翻開件衫凍襯個肚仔。至於大一點的細路女就可以着連身裙，一「笠」上身就搞掂。</fontstyle></spanclass></p><p><br> &#13;<br> <spanclass><fontstyle>自家設計無撞款  &#13;<br> 以下3款童裝都是來自SB&amp;G，呢間舖最特別之處是所有衫都是自行設計，色彩繽紛，而每個款式只會做幾件，盡量避免小朋友出現「撞衫」情況。貨品走中高檔路線，$300一件恤衫，到過千元一套晚裝都有，但最近就有大減價，比原價平一半以上，抵買！</fontstyle></spanclass></p><p><br> &#13;<br> <spanclass><fontstyle>扮動物好Cutie  &#13;<br> 為小朋友打扮一番，不但着得開心，父母同街坊都一樣睇得開心，尤其是當小朋友穿上呢兩款動物造型BB衫，而價錢唔貴，幾十元有交易。</fontstyle></spanclass></p><p><br> &#13;<br> <spanclass><fontstyle>人手繪圖唔甩色  &#13;<br> 在一條純粉藍色的牛仔裙上以特有的顏料畫上圖案，登時變成獨一無二的連身裙。另外，亦有同是以人手繪圖的全棉T-shirt，樹熊是其中一款，店員表示呢批繪圖裙同衫用水洗都唔會甩色。</fontstyle></spanclass></p><p><br> &#13;<br> <spanclass><fontstyle>店舖資料：  </fontstyle></spanclass></p><p>（a）BabyOutlet（28904110）&#13;<br> 地址：銅鑼灣糖街1-13號銅鑼灣商業大廈6樓602B室&#13;<br> 營業時間：11:30am-7:00pm（星期一至日，假日照常）&#13;<br> 備註：只收現金</p><p>（b）SB&amp;G（29703880）&#13;<br> 地址：銅鑼灣羅素街38號金朝陽中心9樓902-903室&#13;<br> 營業時間：11:00am-8:00pm（星期日至四，假日照常）、11:00am-9:00pm（星期五、六及假期前夕）</p></body></html>