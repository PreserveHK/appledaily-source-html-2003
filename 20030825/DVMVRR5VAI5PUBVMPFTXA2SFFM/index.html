<html><header><meta charset="utf-8"><title>　　施祖祥大停電獲啟示 - 李八方</title></header><body><h1>　　施祖祥大停電獲啟示 - 李八方</h1><p>喇沙中學從事地產專業界嘅校友，日前喺會展金紫荊酒樓搞咗個午餐聚會，貿易發展局總裁施祖祥有份出席，重大談緊貿安排（CEPA）為香港帶來嘅機遇㖭。&#13;<br> 米高（施之洋名）認為，CEPA可令珠三角及香港更快融合，對地產專業係好消息，因為佢哋進軍內地嘅成功機會更大；但大家唔好諗住邊個食邊個，融合其實對雙方也有好處。佢又提到部份行業暫未列入受惠行業，例如產品設計，所以佢正努力爭取將呢類行業加埋入去。另外，原來佢最近去美加旅行遇上大停電亦帶畀佢一啲啟發，當時即刻想到香港存在嘅優勢，單係基建一直係保養得好好，冇出現大錯，就屬於值得看重嘅好處。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>