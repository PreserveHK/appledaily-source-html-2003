<html><header><meta charset="utf-8"><title>地產多聲道：內地客買荃威花園度假用</title></header><body><h1>地產多聲道：內地客買荃威花園度假用</h1><p>真係風水輪流轉，國內自由行豪客忽然變成香港低沉樓市嘅救星，當大部份香港人仍然堅持「樓價重會跌，遲吓先買啦！」嘅信念時，見到大陸豪客真金白銀攞幾百萬出嚟支持香港樓市，唔知有乜感受呢？話時話，睇清楚近日國內同胞買嘅貨，都不乏平價筍嘢，好似荃灣荃威花園啱啱錄得廣州客入市個案，造價就比市價平咗七個巴仙。&#13;<br> 美聯區域經理何勇方報料，早幾日有一名嚟自廣州嘅自由行買家，喺香港親戚陪同下，去佢地荃灣區嘅分行搵樓，要嚟自用而唔係收租，所以一定要搵平貨，一百萬以下嘅單位就最啱，結果睇咗幾日樓。最後決定用八十三萬，買入荃威花園C座中層一號室，面積六百一十六方呎，呎價一千三百四十七蚊，係同類單位近排嘅平價水位。&#13;<br> 該名廣州客係生意人，喺廣州有自置物業，諗住日後會經常嚟香港玩，所以買番層樓作度假用，好過住酒店。至於點解揀荃威？主要係樓價平，實用率又夠高，屋苑環境唔錯等等。<br> &#13;<br> <spanclass>代理風吹雨打搵生意 &#13;<br> 主打一手盤嘅地產經紀，首要條件就係無懼打風落雨，照樣積極𢱑客，好似噚日三號風球，強風加上大驟雨，唔少人寧願留喺屋企。不過喺將軍澳中心商場出面嘅經紀，就冒雨揸住成叠資料，企喺無遮無擋嘅地盤周圍，問路過嘅人有冇興趣睇樓。相比之下，喺維景灣畔撈生意嘅經紀就輕鬆啲，起碼可以地鐵站外</spanclass></p><p><spanclass>政府半山車房招租 &#13;<br> 政府每年都會推出一批露天停車場招租，位置多數喺新界，好似葵青區就特別多，地皮面積最細通常都有萬零呎，大到三四十萬呎嘅都有。&#13;<br> 除咗露天停車場外，政府連車房都有得出租，不過地點就喺半山寶雲道十五號對面，只得一千零五十五方呎，夠晒迷你。政府又規定車房只可擺放四部車，租期三年，之後按季續租。呢類地皮，啱晒啲靚車多到冇碇擺嘅闊佬啦。<br> &#13;<br> 世<spanclass>紀21加強與傳媒溝通 &#13;<br> 地產代理行經常會發新聞稿畀報館，間中都會同傳媒打交道，但唔係個個代理都知點樣同傳媒溝通，有時蘭西都遇到代理詢問，報館需要啲乜嘢內容至會刊登，或者出席採訪。&#13;<br> 世紀21日前就搞咗個座談會，請嚟資深傳媒人，向代理主管同經理講講溝通技巧，足足用咗一個鐘。睇嚟第日世紀21搞活動或者記者會都能迎合傳媒所需。</spanclass></spanclass></p><p><spanclass>中記員工做兩棲動物 &#13;<br> 經過一輪入市熱潮之後，發展商手上樓盤有啲加價，有啲就減優惠，結果成個市場即刻交投放緩。代理當然唔係咁開心啦，聽中原地產講，佢哋專做一手嘅經紀唔多，只有幾十個，冇嗰啲投放較多人手代理行咁傷。&#13;<br> 原來中原𠵱家要求經紀做「兩棲動物」，即既要推銷一手，又要兼顧二手，今時今日嘅環境，有得做好過冇得做，兩邊走雖然辛苦啲，但做到生意嘅機會都大啲。<br> &#13;<br> <spanclass>經紀培訓自作自受 &#13;<br> 香港零售管理協會舉辦「2003香港服務業獎：優質顧客服務」比賽，有份參與嘅美聯物業，就搞咗一系列講座，提升前線員工嘅服務水平，重特登請嚟註冊企業教練，舉辦唔同嘅培訓課程，講解何之謂優質服務。&#13;<br> 其中一堂嘅教練都好有心思，玩角色扮演遊戲，由班經紀扮演顧客，親身了解作為顧客向經紀投訴嘅心情，自作自受，以改善工作態度。&#13;<br> 蘭西&#13;<br> 電郵地址：<ahref>nancy@appledaily.com </ahref></spanclass></spanclass></p></body></html>