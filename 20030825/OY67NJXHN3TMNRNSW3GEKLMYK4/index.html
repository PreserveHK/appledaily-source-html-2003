<html><header><meta charset="utf-8"><title>新車速報：<br>歐寶ZAFIRA加料升級</title></header><body><h1>新車速報：<br>歐寶ZAFIRA加料升級</h1><p>早前，德國歐寶代理運嚟Facelifted新版嘅Zafira七人MPV，包裝較前變得瑰麗更具豪華轎車風格，備受車迷追捧外，最近代理重替Zafira推出兩款升級特別版，EntertainmentPack以一套多媒體AV系統，匹配上乘皮椅配搭，SportsPack則以全車原廠包圍，配襯上皮椅組合，兩者同樣以18萬8千元開售，可謂魅力沒法擋呢！&#13;<br>&#13;<br>記者、攝影：陳偉林&#13;<br>逢星期一至日出版</p><p><center> <spanclass><fontstyle>SportsPack樣靚又講究  </fontstyle></spanclass></center> </p><p><br> &#13;<br> <spanclass><fontstyle>全車包圍突出見跑味  &#13;<br> 兩者之中，自然係一部加有全車原廠大包圍嘅Zafira型號出眾，既有前後整流器，又有兩邊車身裙腳及尾定翼，加上圍繞四周嘅防撞腰線，同樣鬆上原車顏色，能予人有講究嘅一體感㗎！再者，為求美觀關係，用家重可以額外加添四輪17吋跑車合金胎軨同Low低嘅Racing彈弓㖭！</fontstyle></spanclass></p><p><br> &#13;<br> <spanclass><fontstyle>皮椅講究設備出眾  &#13;<br> 呢部Zafira重換裝上全車三排雙色皮椅，造工精巧之餘，重有不錯嘅妥貼感及承托力；細心望去，靠背上重刻有「歐寶」廠徽呢！然而，最出眾莫過於尾排可左右獨立收摺放平，令尾廂空間倍增之餘，前後排重有獨立冷氣連送風裝置，加上前、中排各備有中央手枕及杯座，匹配埋高級音響，置身寧靜車廂中可謂享受至高。</fontstyle></spanclass></p><p><spanclass><fontstyle>2.2Ecotec偈扭力充沛  &#13;<br> 新車沿用一台2.2公升直4偈，內附Ecotec設計，低轉扭力充沛，好切合Zafira應有需要；其次，一套4前速自動波重附有Sport模式，令起跑加速變得強而有勁㖭！再者，響同級車中，Zafira尺碼適中又見車架屬低重心設計，匹配埋一套穩紮懸掛結構，走彎起來既穩定又見循迹性強呢！</fontstyle></spanclass></p><p><spanclass><fontstyle>歐寶Zafira2.2小檔案  &#13;<br> 引擎：2198cc直4DOHC&#13;<br> 馬力：147ps/5800rpm；扭力：20.7kgm/4000rpm&#13;<br> 尺碼：4317×1742×1634mm&#13;<br> 軸距：2694mm；車重：1318kg&#13;<br> 0-100公里：11.1秒；極速：188km/h&#13;<br> 平均耗油：8.9L/100km&#13;<br> 新車售價：$188,000（SportsPack/EntertainmentPack）&#13;<br> 車輛提供：福方汽車（29888080）</fontstyle></spanclass></p></body></html>