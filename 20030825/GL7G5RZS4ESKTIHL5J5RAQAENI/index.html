<html><header><meta charset="utf-8"><title>靚女運動　論論盡盡<br>馮仁昭四圍超：奀妹攀石專人托躉</title></header><body><h1>靚女運動　論論盡盡<br>馮仁昭四圍超：奀妹攀石專人托躉</h1><p>傅天穎（奀妹）、溫碧霞（Irene）、繆非臨、湯盈盈、Rosemary前男友Gordan同馬浚偉等，噚日喺大埔超級城出席慈善感官嘉年華，重大玩沙灘排球、射籃球、攀石同爬麻繩等。<br> &#13;<br> <spanclass>溫碧霞着裙上陣 &#13;<br> 其中奀妹玩攀石時，為求向上爬而不顧儀態。唔知係咪奀妹太過高大，見佢爬得好辛苦，重要下面嘅工作人員用手托佢上去，搞到佢嘅巨躉原形畢露。&#13;<br> 而繆非臨玩攀石時，表現得非常投入，但因佢着嗰條褲太薄，令到佢內裏嘅T-back若隱若現。&#13;<br> 喺眾多女星中，以Irene嘅衣着最搶鏡，黃色bratop外加紅色裙，再襯埋白色長靴上場打排球，不過就因為佢着住裙，所以先避得過玩攀石。<br> &#13;<br> <spanclass>《龍咁威》收得擬添食 &#13;<br> 鄭中基主演嘅電影《龍咁威2003》三日票房收三百七十幾萬，聽聞已經有院商想搵黃柏高開拍《龍》片續集，噚日Paco喺電話度話：「等聽日同院商開咗會先決定，不過套戲每日可以收過百萬，我真係冇諗過，所以我好開心，證明鄭中基走喜劇路線，觀眾已可以接受。喺未來日子，我肯定會繼續捧佢成為新一代喜劇紅星。」</spanclass></spanclass></p><p><spanclass>古巨基畫畫𠱁細路 &#13;<br> 古巨基噚日喺尖沙嘴出席活動，其間重喺小朋友面前畫畫，𠱁得一班小朋友非常開心。佢話五、六歲嗰時已經諗住第日大個會做畫家，結果願望喺今年達成。佢鼓勵啲小朋友參加多啲健康活動，唔好將時間浪費喺打機度。<br> &#13;<br> <spanclass>成奎安見靚女怕醜 &#13;<br> 近年嚟好多香港藝人都北上拍廣告同登台做騷𢱑銀，就連大儍哥成奎安亦唔例外。前晚大儍哥就去咗江西，擔任一個名為「2003年中國南昌新絲路模特兒大賽」晚會嘅客串主持。平時個樣好鬼惡嘅大儍哥，見到同台嘅靚女拍檔時，竟然好怕醜，非常搞笑！<br> &#13;<br> <spanclass>鞏俐傳婚變莫名其妙 &#13;<br> 鞏俐早前喺法國拍攝某牌子染髮劑嘅廣告，𠵱家就喺法國拍新戲《M》。早前有傳鞏俐同內地藝人孫洪雷七月時同遊巴黎。鞏俐一向對緋聞都置之不理，但今次佢經理人被問到呢件事，就複述鞏俐嘅回應話冇咁嘅事，重話唔明點解自從佢嫁咗畀黃和祥後，就不時傳婚變，令佢覺得莫名其妙，咁傳法對佢老公亦好唔公平。</spanclass></spanclass></spanclass></p></body></html>