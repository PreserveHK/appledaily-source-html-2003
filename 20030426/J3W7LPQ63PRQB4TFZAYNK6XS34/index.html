<html><header><meta charset="utf-8"><title>曾與大劉傳緋聞　談往事避忌<br>蔡少芬：我唔識寶詠琴</title></header><body><h1>曾與大劉傳緋聞　談往事避忌<br>蔡少芬：我唔識寶詠琴</h1><p>蔡少芬曾與劉鑾雄傳緋聞，對於大劉前妻寶詠琴病逝，蔡少芬明顯避忌，然而寶詠琴生前曾表示覺得蔡少芬見到自己時表現尷尬，但蔡少芬昨日卻聲稱不認識寶詠琴。</p><p>富豪劉鑾雄的前妻寶詠琴日前病逝，曾和大劉傳緋聞的蔡少芬，昨日在沙田考電單車牌，並一次過通過路試。蔡少芬和大劉傳緋聞時，寶詠琴跟大劉仍未離婚，但寶詠琴生前對蔡少芬的印象不錯，可是蔡少芬昨接受訪問時，卻聲稱不認識寶詠琴。<br> &#13;<br> <spanclass>積極迎接每一天 &#13;<br> 問蔡少芬對寶詠琴逝世可有覺得難過？她顯得十分避忌，小心地說：「邊一個過身，我都會覺得係難過同唔開心嘅事，好似最近肺炎咁，死咗好多人，又有孕婦要劏肚，總之生命嘅嘢就係冇辦法，大家都冇權掌握，只有積極咁面對每一日。」&#13;<br> 問蔡少芬覺得寶詠琴有甚麼值得學習的地方？她只說：「每個人都有優點，都有值得學習嘅地方，做人要謙虛，先至有進步。」問她可認識寶詠琴，蔡少芬說：「其實我唔識佢。」但寶詠琴生前曾向記者提及蔡少芬，當時寶詠琴說：「佢好乖女，見到我時，我覺得佢當時好尷尬，我好戥呢個港姐難過，後尾佢擺脫咗，我戥佢高興。」可見二人是見過面的。<br> &#13;<br> <spanclass>內地拍攝唔擔心 &#13;<br> 蔡少芬考得電單車車牌後心情甚靚，她即時在記者面前「露兩手」，並說：「最難係打『8』字，不過今日考試好順利，考牌官好好，雖然我係藝人，但係冇特別優待。」蔡少芬表示暫時不會買電單車，原因是她下月一日要去上海拍攝一套內地劇，其他演員有鄭佩佩和陳法蓉等。問她可擔心非典型肺炎問題，蔡少芬說：「唔擔心得咁多，最緊要注意衞生同營養。」</spanclass></spanclass></p></body></html>