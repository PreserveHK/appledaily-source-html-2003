<html><header><meta charset="utf-8"><title>碧咸夫婦六月反轉日本</title></header><body><h1>碧咸夫婦六月反轉日本</h1><p>日本人一直當球星碧咸（DavidBeckham）夫婦神咁拜，佢哋亦深明日本係一個好大嘅市場，所以碧咸夫婦對首次一齊拍嘅日本TBC美容中心廣告份外落力，聽講六月中重會去日本宣傳，到時肯定迫爆東京成田機場。最近佢哋又拍咗新嘅TBC廣告，兩夫婦奉旨喺床上煙韌，碧咸重臨時爆肚，由七級樓梯跳落地，表現相當high。</p></body></html>