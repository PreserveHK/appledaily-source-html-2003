<html><header><meta charset="utf-8"><title>　　港進聯教小學生煲醋 - 李八方</title></header><body><h1>　　港進聯教小學生煲醋 - 李八方</h1><p>面對沙士呢個世紀疫症，醫學界束手無策，有時惟有相信番古法。好似港進聯咁，噚日佢哋寄出幾千本「非典型肺炎防治指南」，畀全港五百幾間中學、八百幾間小學、百幾幢有感染沙士個案嘅大廈業主立案法團，推廣防疫工作。&#13;<br> 八方睇真啲，原來本指南由廣東教育出版社出版，內地醫師耿慶山編著，入面記載咗內地抗炎嘅經驗，當然包括教你點煲醋啦！裏面重引述一啲實驗研究指食醋可以殺菌、防腐，相信「熏醋」都可以有預防功效。&#13;<br> 本指南話用電飯煲「熏醋」最安全，醋同清水比例係一比一，熏乾之後，加入少少水再熏過，重複三次。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>