<html><header><meta charset="utf-8"><title>喪父新移民獲助盼搵工</title></header><body><h1>喪父新移民獲助盼搵工</h1><p>「我上個月返咗鄉下探阿媽，順便搞埋單程證。我都有好幾個月冇見阿媽，佢已經知道我先生唔喺度，佢都好替我難過。𠵱家我嘅單程證已經批咗，月尾可以攞身份證。」三十八歲的新寡阿秀說。<br> &#13;<br> <spanclass>兩人用一份綜援 &#13;<br> 阿秀年前下嫁港人陳協坤，阿坤原職廚師，惟已失業多時，須靠綜援金度日。月前，阿秀持雙程證來港探望丈夫，豈料患有高血壓及糖尿病的阿坤，突因中風猝死，遺下阿秀與兩歲多女兒。母女暫居於志願機構單親宿舍。由於阿秀剛獲居留權，暫不符合資格領取綜援金，母女現時只靠其在港出生的女兒一份綜援金維生。&#13;<br> 「宿舍只係可以畀我暫住，佢哋都有叫過我搵到地方就要搬，我呢幾日已經搵緊屋，細細哋夠我兩母女住就得，最緊要租金夠平。」阿秀表示，她打算安頓下來後，便會外出搵工，女兒則託人照顧。&#13;<br> 繼早前獲蘋果基金善長首批捐款後，阿秀近日再獲捐助二萬三千八百元。她對善長關懷，表示萬二分謝意。「我呢幾個月嘅生活都係多得上次善長嘅捐款去維持，今次又再有咁大筆錢，足夠畀我去搵屋搬，我真係好多謝大家一路以嚟對我兩母女嘅關心。」阿秀說。&#13;<br> 捐款編號：C0751&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>