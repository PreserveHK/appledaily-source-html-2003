<html><header><meta charset="utf-8"><title>消費BestBuy：<br>民族店三折晒冷學做印度西施</title></header><body><h1>消費BestBuy：<br>民族店三折晒冷學做印度西施</h1><p>香港不少人鍾情於民族服飾，但亦有不少人如筆者般，總覺得民族服好Heavy，又難襯得好睇，喜愛得來只好抱着「只能遠觀」的態度。山林道「地標」之一的民族店「隔離鄰舍」，今個星期將會三折起晒冷（新貨亦有八折）清一清貨，由頭到腳全部貨品抵到你唔信，如你亦是筆者這一類人，相信今次是我們一個大好機會，趁低吸納去考驗一下自己的FashionSense！&#13;<br>記者：張銘恩&#13;<br>攝影：梁細權&#13;<br>Model：Cookie（RichStrategy）</p><p><spanclass><fontstyle>民族Fans：飾物最抵！  &#13;<br> 笑容甜美的Sharon話自己不嬲都會買吓民族用品，對於今次三折狂減，真係平到唔信喎：「我會主力掃飾物，因為民族衫比較難襯，但飾物就唔同，好Casual咁襯都得，重要幾蚊就有隻耳環㖭！」</fontstyle></spanclass></p><p><spanclass><fontstyle>BobMarley朝聖物一齊減  &#13;<br> 今次晒冷都有牙買加音樂人BobMarley份，除了以下的衫及帽款外，亦有袋及銀包仔等小物，酷愛BobMarley及大麻葉Logo的人必要留意！</fontstyle></spanclass></p><p><spanclass><fontstyle>狂掃！首飾$3起  &#13;<br> 認真平得離譜！咁多靚款耳環都話減到3蚊，直頭平過深圳，全部足料由印度等地入貨，簡直難以置信，記者當然都掃番唔少，妳都咪執輸！</fontstyle></spanclass></p><p><spanclass><fontstyle>印度香薰點得安全  &#13;<br> 印度傳統香薰，不用明火點得安全，除咗可以紓緩神經，亦有驅蚊作用。&#13;<br> 香薰木座：$11/個（原價：$38）&#13;<br> 香薰香：$2（原價：$5）</fontstyle></spanclass></p><p><spanclass><fontstyle>繡花民族袋  &#13;<br> 當然亦會有大量色彩繽紛的民族布袋，不過記者就比較喜歡冇咁花巧的繡花袋款。$29&#13;<br> （原價：$98）</fontstyle></spanclass></p><p><spanclass><fontstyle>罕有DIY紋身粉  &#13;<br> 雖然𠵱家民族店愈來愈多，但「隔離鄰舍」都算數一數二最齊備的舖頭之一，所以今次可以超低價買到Henna粉，即是早排娜姐都大玩的印度紋身之材料，各位愛自創紋身花款的朋友，不妨買多兩包練習吓。</fontstyle></spanclass></p><p><spanclass><fontstyle>蘋果讀者買滿$200送公仔  &#13;<br> 雖然三折已經甚為吸引，但老細話重要益吓蘋果讀者，所以大家於減價期間購物滿$200的話，就會再送隻可愛民族妹妹畀你，手快有，手慢冇。不過其實送晒都唔緊要，因為老細都預備咗其他同等價值的禮物送畀你㗎！</fontstyle></spanclass></p><p><b> 售賣點：</b> &#13;<br> 隔離鄰舍&#13;<br> 地址：尖沙嘴山林道39號地下&#13;<br> 電話：23020272&#13;<br> 減價日期：即日起至10月19日&#13;<br> 時間：12:00nn-10:00pm</p></body></html>