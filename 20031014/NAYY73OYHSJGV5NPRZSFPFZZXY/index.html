<html><header><meta charset="utf-8"><title>理大學生設計十套新衣<br>Yumiko全裸最討Fans歡心</title></header><body><h1>理大學生設計十套新衣<br>Yumiko全裸最討Fans歡心</h1><p>型女Yumiko下月中將推出全新大碟，請來理工大學設計系學生及歌迷協助設計形象。原來在歌迷心目中，Yumiko是個全裸的大眼妹，而理工學生則為大眼妹設計出多個如孕婦、拳手和運動家形象。</p><p>型格女歌手Yumiko下月中推出全新大碟，今次獲理工大學設計系學生及歌迷協助，令Yumiko以多個天馬行空的新形象示人。&#13;<br> Yumiko早前以遊戲形式，招募歌迷設計他們心目中的Yumiko形象，最後一個長髮、大眼睛的全裸公仔被選中，更改名為「YumiDoll」，歌迷表示喜歡這個公仔，全因覺得Yumiko夠清純和自然。&#13;<br> <br> <spanclass>十個不同形象 &#13;<br> 唱片公司其後邀請理工大學設計系學生，以「YumiDoll」紙板換衫公仔為藍本，替她設計多個形象和新裝，以配合新碟中十首新歌。其中一首歌《痛由自取》便以孕婦裝tubedress公仔作配襯，概念來自女性分娩時的痛苦。&#13;<br> 而《技術性擊倒》的形象則是一個戴上拳套的短裙少女，代表Yumiko「唱得、打得」，充滿力量。而《分手上路》的形象則是一個穿運動裝的活力型女。&#13;<br> Yumiko稍後更會穿上十套新裝拍攝二○○四年年曆，唱片公司表示考慮舉行時裝展。Yumiko昨日接受訪問時說：「我覺得個紙板公仔好似我，最似就係塊面，因為夠晒大！不過我條腰就應該瘦過公仔喎！」&#13;<br> <br> <spanclass>讚學生有創意 &#13;<br> 問Yumiko可介意公仔全裸？她說：「唔會介意，換衫公仔一向都冇衫着㗎啦，好似Barbie咁，我唔會尷尬，我重覺得幾得意㖭！」她又大讚理工學生的創作出色，她說：「其實每一首歌都由五至六個學生設計唔同款式嘅衫，個個都好高水準，我要從中揀一份都幾費神。」</spanclass></spanclass></p></body></html>