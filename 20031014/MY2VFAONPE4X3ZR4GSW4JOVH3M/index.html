<html><header><meta charset="utf-8"><title>生活DIY：<br>天氣轉皮膚乾牛油果敷面好潤</title></header><body><h1>生活DIY：<br>天氣轉皮膚乾牛油果敷面好潤</h1><p>每當天氣轉變，除鼻子受罪外，皮膚亦開始投訴，繃緊、幼紋、面油甚至爆坼等現象統統出現。與其更換全套護膚品遷就皮膚，不如試試用滋潤成份極高的牛油果，加埋白白滑滑的牛奶自製面膜，滋潤一番。&#13;<br>記者：區佩嫦　&#13;<br>攝影：陳智良　&#13;<br>ImageGirl：Vicki</p><p>牛油果帶點牛油的滑溜口感，正因為其極滋潤的感覺，被墨西哥的阿茲特克人視之為「愛的食物」。牛油果含豐富的維他命E、蛋白質，加上內裏的果油，極易被皮膚吸收，更可柔潤肌膚，消除細紋，對乾性的肌膚特別有幫助。再配合同樣能防止肌膚乾燥的牛奶，雙管齊下，嫩滑的感覺統統返晒嚟。</p><p><spanclass><fontstyle>牛油果單拖潤一潤  &#13;<br> 最簡單的滋潤面膜便是單拖使用牛油果，由於牛油果含油份，能被皮膚直接吸收，滋潤乾燥的肌膚，讓肌膚回復幼滑，敷完後面上會留有一層薄薄的油，令皮膚感覺滋潤。&#13;<br> &#13;<br> 材料：牛油果半個&#13;<br> 方法：將牛油果去核去皮搗爛，敷在面部後輕輕按摩，約5至10分鐘後，用水清洗乾淨便可。</fontstyle></spanclass></p><p><spanclass><fontstyle>去乾紋牛奶最耍家  &#13;<br> 塊面又乾又有幼紋，點算好？一於將滋潤雙寶牛油果及牛奶打孖上。牛奶具有極佳的保濕效果，可防止乾燥的肌膚繼續「惡化」，並可修補因乾燥引致的乾紋，美容效果不錯。&#13;<br> &#13;<br> 材料：牛油果半個、牛奶少量&#13;<br> 方法：將牛油果去皮去核搗成茸，加上少量牛奶攪成糊狀抹於全臉，敷5至10分鐘，用水洗淨便可。</fontstyle></spanclass></p><p><spanclass><fontstyle>香蕉配蜂蜜啱勁乾皮膚  &#13;<br> 用香蕉做面膜雖然感覺怪怪，但原來香蕉內含有的油脂，是滋潤肌膚的最佳成份，配合牛油果的果油，絕對是強勁的滋潤組合，最適合在冬天那又冷又乾的天氣下使用。至於甜蜜蜜的蜂蜜則具保濕作用，這個滋潤加保濕的面膜，冬天都唔會乾爭爭。&#13;<br> &#13;<br> 材料：牛油果半個、香蕉半條、脫脂奶粉2湯匙、蜂蜜半茶匙</fontstyle></spanclass></p><p><spanclass><fontstyle>小貼士：牛油果點搗爛？  &#13;<br> 要成功將牛油果肉搗爛，可能你會覺得有點難度，其實可以從兩方面入手。一是選擇較成熟的牛油果，選擇時按一按其果蒂部份，腍即代表果肉成熟，搗爛時會較易。另外你可試試用攪拌器將牛油果搗爛，不過我卻嫌做完面膜還要洗攪拌器，太浪費時間。我建議將牛油果切碎後用叉將其壓爛，或者把果肉放進密實袋，將袋真空密封，然後用玻璃樽在袋面滾動直至壓爛為止，方便又夠「爛」，絕對是偷懶的最佳辦法。</fontstyle></spanclass></p><p><spanclass><fontstyle>牛奶洗面上妝特別貼  &#13;<br> 牛奶被公認為皮膚的最佳滋潤劑，當中其奶脂成份最為重要，至於選擇全脂還是脫脂奶則視乎肌膚的接受程度。太乾的皮膚可使用全脂奶，若使用後發現皮膚出現油脂粒，那可能太「潤」，宜改用脫脂奶。平日以牛奶洗面，方法十分簡單，先把面部洗淨，將牛奶輕印在面部約5分鐘，然後輕輕按摩，待面上的牛奶乾涸後用水清洗。聽講用完牛奶洗面，上妝都特別貼服。</fontstyle></spanclass></p><p><spanclass><fontstyle>自製牛奶潔面乳  &#13;<br> 每天用牛奶敷面雖然效果唔錯，不過卻極嘥時間。一於在洗面時自製牛奶潔面乳，方法一點也不難，只要在唧洗面乳時加兩湯匙奶粉，溝勻後用來洗面，毋須買昂貴的牛奶潔面乳，也有美白滋潤的效果。</fontstyle></spanclass></p><p><spanclass><fontstyle>小秘技  &#13;<br> 用水果做面膜雖然夠天然，但漿力始終無一般面膜咁好，好多時敷上面無耐就已經跌番落嚟，要令佢穩穩陣陣，不妨將材料敷上面後，立即用紙面膜鋪在面上，這樣臉部可吸收水果的精華外，又可避免面膜「流走」。這些紙面膜一般在水貨化妝品店買到，一包十塊價錢大約由$10至$15不等。</fontstyle></spanclass></p></body></html>