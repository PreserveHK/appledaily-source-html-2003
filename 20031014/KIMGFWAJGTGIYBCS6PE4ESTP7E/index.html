<html><header><meta charset="utf-8"><title>新車速報：<br>富士Legacy2.0GTSportsWagon滿載活力感</title></header><body><h1>新車速報：<br>富士Legacy2.0GTSportsWagon滿載活力感</h1><p>日本富士汽車代理，繼早前運嚟全新Legacy2.0GT四門高性能房跑車，予人一新耳目之感後，近期佢哋又引入埋一部五門掀背嘅SportsWagon型號，外形同樣教人有個性同獨特感外，多變嘅尾廂鋪排，加上近乎天幕式玻璃車頂設計，以及2.0公升Turbo偈同恒式四驅配搭，又豈止一般RV可媲美呢！&#13;<br>記者、攝影：陳偉林&#13;<br>ImageGirl：Samantha</p><p>富士Legacy車系向來走高性能路線，並得一班車迷追捧，而當中屬五門配搭嘅SportsWagon型號，更一直不乏支持者捧場，皆因佢有一身高性能演繹之餘，寬敞又多變嘅車廂組合，既實用又切合RV要求，連帶香港嘅用家亦好接受㖭！</p><p><spanclass><fontstyle>外形出類拔萃有瞄頭  &#13;<br> 至於呢部全新LegacySportsWagon，跟早前四門房車版大致相若，惟伸延嘅車體及尾廂，完全未有予人笨拙感，又不失優美輪廓，加上車尾頂置有尾翼連High-mount煞車燈，就連一對全新多盞式LED尾燈兩旁，亦分別置有倒車燈同LED霧燈編排，整體看來斯文中帶出一份跑意，自然容易為車迷受落啦！</fontstyle></spanclass></p><p><spanclass><fontstyle>天幕式玻璃頂享受至高  &#13;<br> 講到車廂，兩排雙色高級絲絨椅配搭，感覺空間好闊落，尾排椅背除可以左右獨立調校角度，遇有需要時重可以整幅收摺，令尾廂容量倍增外，原來尾地台下重置有儲物匣，方便擺放雜物㖭！然而，最教人喜出望外會係一個近乎天幕式嘅大型電天窗組合，予人跟大自然有近距離接觸之餘，響寧靜座艙享受恒溫冷氣嘅透心涼意，以及一套講究嘅原廠MD連CD高級音響裝置，既愜意又舒適呢！</fontstyle></spanclass></p><p><spanclass><fontstyle>車重平均操控了得  &#13;<br> 至於引擎配搭，新車跟早前四門房跑車型號一樣，採用一台2.0公升水平對向四汽缸Turbo新偈，匹配埋5前速半自動波及恒式四驅，雖然車體較上一代尺碼稍大，惟車重只較四門版多出20kg，皆因頭冚用上輕巧鋁合金鑄造之餘，五門版嘅尾廂重用上大量塑材模造，因而令車重只有輕微上升，兼且重有更出眾嘅前後車重，令高速拐彎仍見有頗高循迹力㗎！</fontstyle></spanclass></p><p><spanclass><fontstyle>Samantha評語：尾廂夠大又多變  &#13;<br> 前後兩對頭尾燈有型又見吸引，想唔到個尾廂空間咁大重有多變組合，置身後排仰望天幕式玻璃車頂，欣賞初冬下嘅夜景，真係好好Feel㗎！&#13;<br> &#13;<br> <spanclass><fontstyle>記者評語：性能表現狠辣有勁  &#13;<br> 新車造型跟早前四門轎車版相若，惟加長咗嘅車身，匹配五門掀背外形，別有一番獨特性及高性能SportsWagon氣息；起跑加速強悍有力，又不失操控性及舒適感，教人留有動靜皆宜嘅好印象。</fontstyle></spanclass></fontstyle></spanclass></p><p><spanclass><fontstyle>富士Legacy2.0GTSportsWagon規格  &#13;<br> 引擎：1994cc水平對向四汽缸DOHCTurbo&#13;<br> 馬力：260ps/6000rpm&#13;<br> 扭力：35.0kgm/2400rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱&#13;<br> 　　　（後）多連桿&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 輪胎：215/45R17BridgestonePotenzaRE050A&#13;<br> 尺碼：4680×1730×1470mm&#13;<br> 軸距：2670mm；車重：1460kg&#13;<br> 平均耗油：13.0km/L&#13;<br> 新車售價：$398,000&#13;<br> 車輛提供：意美汽車（23968380）</fontstyle></spanclass></p></body></html>