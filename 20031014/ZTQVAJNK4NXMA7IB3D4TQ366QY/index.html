<html><header><meta charset="utf-8"><title>張穎康新派習武人</title></header><body><h1>張穎康新派習武人</h1><p>學中國功夫，給人多少「老土」的感覺，但自小便極之好動，甚麼運動也愛嘗試的年輕藝人張穎康卻對學功夫極之長情，自中學開始便開始習武，至今不離不棄。現在「康仔」每星期也會抽三日跟隨師傅練武，鍛煉身體之餘，還可學習做人道理。　圖：成啟聰文：曾雁平</p><p>張穎康早前客串了《無間道II》，剛剛則拍罷《咒樂園》，在完成手頭工作後，現在又可以抽較多時間享受其喜愛的運動。他說：「我自細很好動，甚麼運動也喜歡試吓；初中時就最鍾意打籃球，曾代表學校打過些學界賽事，也會參加過校內的田徑賽，曾試過在四百米攞過冠軍，之後又曾學踢波、打觔斗同游水，而中二開始就學傳統嘅中國功夫，近年則學埋跳舞。」&#13;<br> 每個人對健康的定義也不同，而「康仔」認為，要健康，運動是不可缺的元素，他說：「有人說不煙不酒，飲食定時已算是健康，但在我來講，盡可能養成良好生活同飲食習慣之餘，無論怎樣忙都要抽時間休息，同做適量的運動。」<br> &#13;<br> <spanclass>運動助肥仔收身 &#13;<br> 「康仔」透露，他細個是肥仔一名，但自開始多做運動，尤其是多打籃球，身材開始有了明顯的變化，他說：「我細個好容易肥，食多少少嘢，而又唔做運動，就會變肥；但自從開始打籃球後，開始標高，重可以好有效咁收身。」&#13;<br> 這名新晉藝人，自中二開始接觸功夫，除了中五因應付會考而停了一段時間外，就從沒間斷的習武，目前則隨一位七十歲的師傅，每星期練習三次（至於學哪個門派，則不便透露）。<br> &#13;<br> <spanclass>師傅教做人道理 &#13;<br> 「康仔」說：「學中國傳統功夫，畀人多少老土嘅感覺，但我就覺得學中國功夫比學新派搏擊更為實用。而我師傅每次教套路之餘，重會講好多中國功夫的精神，以及教我好多做人嘅道理，可以話學功夫既能強身健體，過程當中重學點樣做人。」&#13;<br> 學功夫還有助「康仔」的演藝事業：「入咗演藝界呢行，好多時會拍動作片，而識功夫多少都會幫到拍戲。由於工作關係，近年開始學埋跳舞；唔好以為跳舞所需體力有限，其實跳舞亦係帶氧運動，而跳舞嘅時候因為完全冇得停，可以練到個人嘅耐力。」<br> &#13;<br> <spanclass>張穎康小檔 &#13;<br> 出生日期：12月26日&#13;<br> 身高：1米80&#13;<br> 體重：63公斤&#13;<br> 嗜好：武術、舞蹈、結他、踩單車、籃球、足球、閱讀&#13;<br> 曾受訓練：武術動作、翻騰訓練、舞蹈訓練、中國武術及兵器訓練&#13;<br> 電影演出：老鼠愛上貓、給他們一個機會、莫失莫忘、咒樂園、無間道Ⅱ</spanclass></spanclass></spanclass></p></body></html>