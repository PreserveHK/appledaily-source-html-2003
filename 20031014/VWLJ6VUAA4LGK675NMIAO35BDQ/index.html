<html><header><meta charset="utf-8"><title>岡田准一尊尼運動會威盡</title></header><body><h1>岡田准一尊尼運動會威盡</h1><p>尊尼事務所嘅運動會年年都會搞一次，前日又喺五萬五千名fans嘅歡呼聲中結束。咁大家最關心嘅，當然係MVP大獎花落誰家，結果就係由喺足球比賽度踢入決定勝負一球嘅V6岡田准一攞咗。我羅拉見佢瘦蜢蜢，估唔到都幾有運動細胞。其次嘅優秀運動員獎，就畀咗KAT-TUN嘅龜梨和也同嵐嘅二宮和也。</p></body></html>