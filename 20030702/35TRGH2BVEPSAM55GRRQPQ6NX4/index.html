<html><header><meta charset="utf-8"><title>新車速報：<br>標緻2060cc雄獅換新裝</title></header><body><h1>新車速報：<br>標緻2060cc雄獅換新裝</h1><p>一直不乏捧場客支持嘅標緻206CC，最近廠方為其推出Facelifted新版，以豪邁又時尚嘅外形，營造出凝聚力以作招徠；加上一個一按式電動開關嘅硬頂組合，大可在炎夏嘅星空下，與大自然作近距離接觸呢！&#13;<br>&#13;<br>記者、攝影：陳偉林　&#13;<br>ImageGirl：Wendy</p><p><spanclass><fontstyle>Facelifted新版　凝聚號召力  &#13;<br> Facelifted新版標緻206CC，最大改動莫如外觀上，全車四周腰線及泵把，用上跟車身同色組合，變得更見豪邁自然外，大型氣霸內換裝蜂巢式柵格，重有全新尾燈鋪排，均顯得時尚見活力，還有一按式電動硬頂，自然更具號召力啦！</fontstyle></spanclass></p><p><spanclass><fontstyle>一按式硬頂　賣點所在  &#13;<br> 新車座艙用上鮮豔奪目嘅紅色，配襯黑色真皮組合，既豪邁又見活力感，而兩邊門壁及首飾箱把手，更用上電鍍銀白設計，望落倍添貴氣之餘，設備方面，電窗、電鏡及中央門鎖不在話下，當然少不了重有原廠音響連恒溫冷氣，以及四個安全氣袋配搭呢！</fontstyle></spanclass></p><p><spanclass><fontstyle>歐式小車　作風穩紮  &#13;<br> 新車用上一台1.6公升直4DOHC偈，還有電子4前速自動波作配搭，雖然性能只屬一般，但就勝在有Sport及雪地濕滑嘅模式選擇，令行車反應更切合不同路面情況外，一套歐式前輪麥花臣支柱，匹配後輪拖曳臂結構，還有電子ABS連EBD組合，既帶出較高嘅循迹性，又見制動收放自如。</fontstyle></spanclass></p><p><spanclass><fontstyle>記者試後簡評  &#13;<br> 廠方認同206CC嘅成功，Facelifted新版着眼點在於外觀，除換上更具跑意嘅蜂巢式入氣柵格、車身同色腰線外，重有全新組合嘅尾燈，加上銀白框邊嘅白表板配搭，令新車看來別具成熟跑意。&#13;<br> &#13;<br> <spanclass><fontstyle>Wendy又覺得部車點？  &#13;<br> 一按式電動硬頂設計，令呢部嬌俏可人嘅開篷車，有好玩多Fun嘅觀感外，車廂布置獨到富吸引力，兼且女士駕駛起來亦見靈巧㖭！</fontstyle></spanclass></fontstyle></spanclass></p><p><spanclass><fontstyle>標緻206CC1.6規格  &#13;<br> 引擎：1587cc直4DOHC&#13;<br> 馬力：110ps/5750rpm&#13;<br> 扭力：15.2kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：205/45R16GoodyearEagleF1#&#13;<br> 尺碼：3840×1675×1380mm&#13;<br> 軸距：2440mm&#13;<br> 車重：1190kg&#13;<br> 新車售價：$202,500&#13;<br> 車輛提供：靈獅汽車（28663000）</fontstyle></spanclass></p></body></html>