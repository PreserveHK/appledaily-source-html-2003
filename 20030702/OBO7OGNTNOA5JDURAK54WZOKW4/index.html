<html><header><meta charset="utf-8"><title>雙制式DVD燒碟機大量湧現</title></header><body><h1>雙制式DVD燒碟機大量湧現</h1><p>唔知係咪開始踏入暑假黃金檔期，筆者前日到灣仔電腦城做「腦場一周」時，人流十分之擠擁，一堆堆電腦產品像小山丘般擺晒喺行人道上，原來正值月尾入貨期，好多舖頭連生意都做唔切，跟本冇時間去執貨，腦場好耐都未出現過此等旺場景象喇。&#13;<br>&#13;<br>記者、攝影：徐影龍</p><p><spanclass><fontstyle>Pioneer速度取勝  &#13;<br> 四倍速DVD燒錄唔係出現咗好耐，家陣已經有埋對應「+」、「-」雙制式嘅DVD+/-RW。Pioneer呢款DVR-A06啱啱派落腦場，最高可達4×DVD+/-R，而複寫嘅+RW則可達2.4×。跟機附送DVD-R、RW碟各一隻，以及七大實用軟件，有齊燒錄、電影製作等用途，一般街價要成$2,100，ANA則賣$1,980，《蘋果》讀者重可以平多一百蚊㖭。&#13;<br> &#13;<br> $1,980&#13;<br> 蘋果價$1,880</fontstyle></spanclass></p><p><spanclass><fontstyle>老行尊出手都要雙制式  &#13;<br> 儲存裝置老行尊iomega，新推出呢款內置式DVD+/-R，同樣支援「+」、「-」雙制式，唔怕有兼容性上嘅問題。速度跟Pioneer嘅DVR-A06同樣為4×DVD-R，不過燒錄CD-R就稍慢，只有12×，價錢相對亦較平。附送iomega聞名儲存軟件《AutomaticBackup》及《HotBurnPro》，最正係可整個硬碟作備份，救機一流。&#13;<br> &#13;<br> $1,780&#13;<br> 蘋果價$1,720</fontstyle></spanclass></p><p><spanclass><fontstyle>簡單易用無線網絡卡  &#13;<br> Wireless大行其道，周街都可無線寬頻上網，好多舊型號Notebook用家，大多選擇PCMCIA嘅無線網絡卡。新推出嘅USB無線網絡卡就較為優勝，除咗免於佔用PCMCIA插槽外，WindowsXP環境底下更完全毋須驅動程式，即插即用，夠晒簡單。USB無線網絡卡對應802.11b，最高頻寬達11Mbps。&#13;<br> &#13;<br> $390&#13;<br> 蘋果價$330</fontstyle></spanclass></p><p>ANAComputerTechnology&#13;<br> 地址：灣仔電腦城249號舖&#13;<br> 報價熱線：28938819</p></body></html>