<html><header><meta charset="utf-8"><title>風濕痛婆婆長年用手洗衫</title></header><body><h1>風濕痛婆婆長年用手洗衫</h1><p>「咁多年我都係用手洗衫，有時蹲得耐膝蓋同埋腰骨嘅關節都好痛，洗一陣又要休息，所以洗兩、三件衫都要個幾小時；呢排成日落雨，十隻手指都腫晒，次次痛起上嚟對手根本唔可以落水，有時咪買對手套戴住嚟洗衫，不過都洗得好辛苦！」七十三歲患有風濕關節炎多年的許婆婆把其生活的苦況一一道來。&#13;<br> 曾任職酒樓雜工的她，與從事泥水工人的陳伯結婚多年，育有一名兒子，已成家立室，自有家庭負擔。早年，夫婦先後退休，現靠領取綜援金維生。數年前許婆婆先後患有糖尿病、高血壓及風濕關節炎，需要定時服藥及覆診。其夫現年八十一歲，亦患有痛風症，生活起居全賴她照顧。<br> &#13;<br> <spanclass>無錢買洗衣機 &#13;<br> 近年，每遇上打風落雨，許婆婆的風濕關節痠痛便會加劇，除了令其晚間輾轉難眠之外，每逢清洗一室的衣履時，雙手更飽受痛楚，十分辛苦。她一直渴望購買一部洗衣機，助清洗日常的衣物，惟兩老實無力支付購買洗衣機的費用，盼獲讀者慷慨捐贈。&#13;<br> 「𠵱家政府已經削減綜援，平時生活都要盡量慳啲使，加上我哋又成日有病要睇醫生，若果要儲一、二千蚊買部洗衣機，我諗都要等一段好長嘅時間。」愁眉不展的她歎道。	捐款編號：C1011&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>