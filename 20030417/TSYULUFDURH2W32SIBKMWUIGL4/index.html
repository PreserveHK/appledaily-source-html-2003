<html><header><meta charset="utf-8"><title>本周二手車推介平治CLK只賣25萬</title></header><body><h1>本周二手車推介平治CLK只賣25萬</h1><p>雖然平治CLK剛推出新一代型號，但舊有型號仍見優美形態，內外設計盡顯高貴品味，轉咗款令二手價稍為受壓反而更顯吸引力；今日呢部1998年0手車，行車里數低兼有頗佳保養，二手叫價僅為$248,000。另外重有多部超筍二手車推介畀大家，梗有一部合你意㗎！&#13;<br>&#13;<br>資料提供：Auto22.com</p><p><b> Benny點睇部車？</b> &#13;<br> 保時捷911Carrera跑車向來頗受車迷歡迎，而呢部1994年車除以黃色出現外，另外重有埋18吋BBS合金胎軨、Tiptronic+/-半自動波及CarreraRS包圍，全車內外保養亦頗佳；但略嫌轉手次數較多，過往維修紀錄難以追尋。&#13;<br> &#13;<br> <spanclass><fontstyle>保時捷911Carrera&#13;<br> 型盡全場  &#13;<br> 推介指數：★★★★&#13;<br> 當年新車價：$1,230,000&#13;<br> 二手叫價：$298,000&#13;<br> &#13;<br> 小檔案&#13;<br> 引擎容積：3600cc&#13;<br> 傳動：自動波&#13;<br> 顏色：黃&#13;<br> 行車里數：39,000km&#13;<br> 製造年份：1994年&#13;<br> 首次登記年份：1994年&#13;<br> 牌費：2003年7月&#13;<br> 手數：8</fontstyle></spanclass></p><p><b> Benny點睇部車？</b> &#13;<br> 平治CLK雖然啱啱轉咗款，但上一代型號仍未見落伍，而車廂配搭亦見貴氣十足；呢部1998年車配用一台2.3公升機械增壓引擎，內外保養甚佳，加上不足4萬公里嘅行車里數，以唔到25萬嘅二手叫價睇嚟，可稱得上係超值。&#13;<br> &#13;<br> <spanclass><fontstyle>平治CLK230Kompressor貴格房跑  &#13;<br> 推介指數：★★★★★&#13;<br> 當年新車價：$625,000&#13;<br> 二手叫價：$248,000&#13;<br> &#13;<br> 小檔案&#13;<br> 引擎容積：2295cc&#13;<br> 傳動：自動波&#13;<br> 顏色：藍&#13;<br> 行車里數：39,206km&#13;<br> 製造年份：1998年&#13;<br> 首次登記年份：1998年&#13;<br> 牌費：2003年5月&#13;<br> 手數：0</fontstyle></spanclass></p><p><b> Benny點睇部車？</b> &#13;<br> 上一代寶馬7系有數之不盡嘅豪華設備，加上長軸距嘅L版後座更有豪門座駕風範，極之適宜用作老闆車或接載貴賓用嘅公司車；現時呢部1996年車內外保養甚佳，但車廂內有些許煙味，若能稍為講價，吸引力定會大增。&#13;<br> &#13;<br> <spanclass><fontstyle>寶馬735iL豪到盡  &#13;<br> 推介指數：★★&#13;<br> 當年新車價：$1,008,600&#13;<br> 二手叫價：$178,000&#13;<br> &#13;<br> 小檔案&#13;<br> 引擎容積：3498cc&#13;<br> 傳動：自動波&#13;<br> 顏色：綠&#13;<br> 行車里數：38,316km&#13;<br> 製造年份：1996年&#13;<br> 首次登記年份：1996年&#13;<br> 牌費：已過期&#13;<br> 手數：1</fontstyle></spanclass></p><p><b> Benny點睇部車？</b> &#13;<br> 法拉利F355年代，廠方經已為其推出F1半自動波版，但純手波嘅F355有經典「狗牙」式轉檔操作，駕駛感更為強烈；而呢部1995年車只係行咗萬多公里，機件狀態亦有如新車一樣，啱晒啲喜歡高性能及追求駕駛感覺嘅車迷。&#13;<br> &#13;<br> <spanclass><fontstyle>法拉利F355自成一派  &#13;<br> 推介指數：★★&#13;<br> 當年新車價：$1,836,800&#13;<br> 二手叫價：$698,000&#13;<br> &#13;<br> 小檔案&#13;<br> 引擎容積：3496cc&#13;<br> 傳動：手波&#13;<br> 顏色：銀&#13;<br> 行車里數：12,420km&#13;<br> 製造年份：1995年&#13;<br> 首次登記年份：1995年&#13;<br> 牌費：已過期&#13;<br> 手數：2</fontstyle></spanclass></p><p><b> Benny點睇部車？</b> &#13;<br> 奧迪A3早年只有1.8公升版本輸港，無Turbo兼馬力只有125匹，加上車價接近30萬，故唔算熱賣車款；家陣呢部1998年車，內外幾近9成半新，更難得係有齊原廠維修紀錄，保養有根有據，而二手叫價重係10萬蚊都唔使，真係好吸引㗎！。&#13;<br> &#13;<br> <spanclass><fontstyle>奧迪A31.8好玩歐洲車  &#13;<br> 推介指數：★★★&#13;<br> 當年新車價：$282,000&#13;<br> 二手叫價：$95,000&#13;<br> &#13;<br> 小檔案&#13;<br> 引擎容積：1781cc&#13;<br> 傳動：自動波&#13;<br> 顏色：紅&#13;<br> 行車里數：42,456km&#13;<br> 製造年份：1998年&#13;<br> 首次登記年份：1999年&#13;<br> 牌費：2003年8月&#13;<br> 手數：0&#13;<br> &#13;<br> Auto22.com查詢&#13;<br> 電話：60202022&#13;<br> 電郵：<ahref>service@auto22.com &#13;<br> 網址：<ahref http:> http://www.auto22.com  </ahref></ahref></fontstyle></spanclass></p></body></html>