<html><header><meta charset="utf-8"><title>免費送你100張<br>XBOX《SoulCalibur2》海報</title></header><body><h1>免費送你100張<br>XBOX《SoulCalibur2》海報</h1><p>XBOX版嘅《SoulCalibur2》可謂威到盡，除最高解像度及支援5.1音響系統外，重有暴力王再生俠用，加上行貨企硬抵玩價$299，好多機迷都寧願慳啲錢等行貨推出，令到早一星期到埗嘅水貨都冇啖好食。香港XBOX為答謝機迷支持，特別送出100張特大《SoulCalibur2》海報畀機迷，讀者今日只需一時前手持本版，到香港及九龍嘅e-GameClub便可免費換領，每間存貨各50張，手快有手慢冇㗎。&#13;<br>&#13;<br>記者：徐影龍</p><p>e-GameClub地址：&#13;<br> 香港：灣仔電腦城2樓226舖&#13;<br> 九龍：旺角電腦中心3樓306舖&#13;<br> 查詢：21112218</p></body></html>