<html><header><meta charset="utf-8"><title>平得好（潮流服篇）：<br>火速掃貨迎夏日滑浪服最平三折<br>HipHop衫全場$69</title></header><body><h1>平得好（潮流服篇）：<br>火速掃貨迎夏日滑浪服最平三折<br>HipHop衫全場$69</h1><p>雖然話𠵱家香港人消費意欲再創新低啫，但天氣愈來愈熱，點都要買定衫準備換季先得。最近專賣滑浪沙灘服飾嘅IslandWake，同埋勁多HipHop服裝嘅takeiteasy都大搞減價，絕對貨正價錢平，誓要令每個無離神氣嘅香港人精神一振，飛身去掃貨。&#13;<br>記者：馬慶武&#13;<br>攝影：林栢鈞、陳偉強&#13;<br>Model：May、Gray、NataliefromSunspot</p><p><b> <spanclass><fontstyle>幾十蚊件沙灘裝勁平  </fontstyle></spanclass></b> &#13;<br> 夏天快到，又係時候去滑浪游水曬太陽，唔少得嘅就梗係要扮番個有型性感沙灘Look啦，𠵱家IslandWake就搞緊超勁減價，Mambo、RipCurl等名牌最平減到三折，吊帶小背心、花裙、滑浪褲、泳衣，所有去沙灘必備嘅服飾都有齊，趁復活節假期快手去掃貨啦！</p><p>鮮黃HalterNeck襯花裙，性感得嚟極有陽光味。全身沙灘Look加埋都係二百蚊左右，實在係超值價。&#13;<br> &#13;<br> <b> RipCurl黃色HalterNeck</b> &#13;<br> 特價：$66　原價：$220&#13;<br> &#13;<br> <b> Billabong綠色花裙</b> &#13;<br> 特價：$106.8　原價：$356&#13;<br> </p><p>綠色花裙夠晒搶眼，連身款式，最啱着件泳衣打底，一到沙灘即刻除裙跳落水。&#13;<br> &#13;<br> <b> RipCurl綠色吊帶花裙</b> &#13;<br> 特價：$58.4&#13;<br> 原價：$292</p><p>女裝背心款式勁多，而且最為搶手，其中呢件減到半價嘅Mambo粉紅花背心就係熱門貨色之一。&#13;<br> &#13;<br> <b> Mambo粉紅背心</b> &#13;<br> 特價：$105&#13;<br> 原價：$210</p><p>貪靚嘅女士們，去沙灘最怕就係曬到塊面燶晒，戴住呢頂藤織嘅沙灘帽就唔驚啦。&#13;<br> &#13;<br> <b> RipCurl藤織沙灘帽</b> &#13;<br> 特價：$57.5&#13;<br> 原價：$115</p><p>水上活動必備，「跣」水質料嘅滑浪褲，螢光綠色襯曬到燶晒嘅膚色最好睇。&#13;<br> &#13;<br> <b> RipCurl螢光綠滑浪褲</b> &#13;<br> 特價：$180&#13;<br> 原價：$380</p><p><center> <spanclass><fontstyle>老闆推介Mambo絕對要買  </fontstyle></spanclass></center> </p><p>&#13;<br> &#13;<br> &#13;<br> &#13;<br> &#13;<br> IslandWake（26236123）&#13;<br> 地址：銅鑼灣景隆街3號1樓&#13;<br> 減價日期：即日至4月30日</p><p><b> <spanclass><fontstyle>美式街頭服劃一價  </fontstyle></spanclass></b> &#13;<br> 主打美國街牌服裝嘅takeiteasy，喺今個星期六開始，搞個全場貨品每件$69嘅大平賣，當中最正嘅有勁HipHop嘅S&amp;B美式足球波衫同phatfarm闊身牛仔褲，重有大量短袖Tee同恤衫，全部平過半價，抵到飛起。</p><p>美式足球衫襯勁闊牛仔褲，係熱門嘅HipHop打扮，勁有黑鬼Feel，𠵱家每件$69，夾埋慳咗成千蚊；女仔身上嘅parasuco鷹頭Tee係由人手縫製，手工極細緻。&#13;<br> &#13;<br> <b> OnGray：</b> Steve&amp;Barry美式足球波衫&#13;<br> 特價：$69　原價：$480&#13;<br> &#13;<br> phatfarm牛仔褲&#13;<br> 特價：$69　原價：$680&#13;<br> &#13;<br> <b> OnNatalie：</b> parasuco手縫Tee&#13;<br> 特價：$69　原價：$380&#13;<br> &#13;<br> TommyHilfiger運動褲&#13;<br> 特價：$69　原價：$350</p><p><b> Mambo花恤衫</b> &#13;<br> Mambo出品嘅花恤衫，超級搶眼超級張揚，夠膽着出街包你成為街上嘅焦點。&#13;<br> 特價：$69&#13;<br> 原價：$280</p><p><b> Fubu黑色圖案Tee</b> &#13;<br> 唔使多講，睇圖案都知，夠晒黑鬼Feel。&#13;<br> 特價：$69&#13;<br> 原價：$220</p><p><b> Freshjive牛角Tee</b> &#13;<br> 香港比較多人識嘅美國街牌Freshjive出品，一樣減到$69，非常抵買。&#13;<br> 特價：$69&#13;<br> 原價：$280</p><p><b> Vans板仔褲</b> &#13;<br> 板仔老牌Vans嘅板仔褲，雖然款式設計較簡單，但勝在夠平夠抵買。&#13;<br> 特價：$69&#13;<br> 原價：$280</p><p><b> Roxy人字拖</b> &#13;<br> 有多色供選擇，最啱梗係踢住去沙灘啦，不過着出街都一樣有型。&#13;<br> 特價：$69&#13;<br> 原價：$150</p><p>&#13;<br> &#13;<br> &#13;<br> &#13;<br> takeiteasy（27231816）&#13;<br> 地址：尖沙嘴加連威老道47號地舖&#13;<br> 減價日期：4月19日至5月19日</p></body></html>