<html><header><meta charset="utf-8"><title>　　唐英年抗炎靠4C - 李八方</title></header><body><h1>　　唐英年抗炎靠4C - 李八方</h1><p>工商及科技局局長唐英年來自商界，對肺炎事件反應不同其他官僚，噚日佢搞集思會，叫商界人士畀吓意見，而且重一連氣搞三場。&#13;<br> 八方問佢有乜抗炎大法，佢話現時最緊要係社會名界同心協力共度難關。總結嚟講，佢話要有4C。&#13;<br> 何謂4C，原來佢話嘅係Communityspirit（社群精神）、Consumption（消費）、Confidence（信心）及Communication（溝通），果然有道理。除咗噚日一場，另外兩場集思會分別喺今日同下周二舉行。&#13;<br> 4C好，但「BPRN」就麻麻，因為有人話係BossPleaseRetireNow（老細請立即下台）咁解。BPRN係乜？就係馬鞍山新港城四座分別喺四月五日至十五日成為受SARS感染嘅「疫廈」囉。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>