<html><header><meta charset="utf-8"><title>健康保衞戰：<br>戴口罩後遺症咀嚼茶葉除口臭</title></header><body><h1>健康保衞戰：<br>戴口罩後遺症咀嚼茶葉除口臭</h1><p>人人聞肺炎色變，面對這陣恐慌，戴口罩已成為必然的防禦工具，長時間戴住口罩，除了面部覺得侷促外，有冇覺得說話一開口就聞到個口有陣陣異味，的確幾惡心。中西醫學對口臭有不同的睇法，不過解決方法同樣簡單，一杯水或咀嚼茶葉都有解臭的作用。				記者：區佩嫦&#13;<br>攝影：陳偉強&#13;<br>Model：Danielle、Karen（FromSunSpot）&#13;<br>鳴謝：方玉輝醫生、中醫師何國璋教授</p><p><b> <spanclass><fontstyle>戴口罩引致假口臭  </fontstyle></spanclass></b> &#13;<br> 戴口罩會引致「假」口臭，只要唔戴口罩，呢種口臭就會消失，其原理同屋企唔開窗一樣，長期無新鮮空氣入，搞到空氣唔流通，間屋就會有陣霉味，而個口就會有陣臭味，所以你同我戴口罩後覺得口臭，絕對正常，只要開番隻「窗」，臭味就會消失。至於生唇瘡最主要原因都係因為口罩焗住晒，令到嘴唇部份唔乾淨先至「標」瘡瘡，而對口罩的質料產生敏感亦是生瘡的原因。</p><p><b> <spanclass><fontstyle>有乜對策？  </fontstyle></spanclass></b> &#13;<br> <spanclass><fontstyle>1）嚼茶葉三分鐘  &#13;<br> 中醫有一個好建議畀大家，可將茶葉直接放入口內咀嚼三分鐘，吐出後再用暖水漱口，幾分鐘時間就可將口臭問題解決。</fontstyle></spanclass></p><p><spanclass><fontstyle>2）低危地方免戴罩  &#13;<br> 好似空氣流通的戶外地方，或者無乜行人的街道，遭飛沫突襲的機會極低，其實在這些環境下都可以唔戴口罩，這可保持口腔內的空氣流通，減少發臭，亦可減低皮膚的敏感機會。</fontstyle></spanclass></p><p><spanclass><fontstyle>3）勤換罩  &#13;<br> 由於佩戴後的口罩少不免會沾上飛沫、面油、汗等，長時間佩戴已污染的口罩，自然會有一陣味，原理同着衫一樣，勤換衫自必然減低體臭的機會。</fontstyle></spanclass></p><p><spanclass><fontstyle>4）飲水刷牙  &#13;<br> 要減低口內細菌的數目，飲水、漱口甚至刷牙都係唔錯的方法，簡單又有效。</fontstyle></spanclass></p><p><b> <spanclass><fontstyle>中醫教你  </fontstyle></spanclass></b> &#13;<br> <spanclass><fontstyle>睇型治臭  &#13;<br> 唔戴口罩都覺得個口陣陣惡臭，那你便患上「真口臭」了。以中醫角度而言，口臭和口瘡都是因為消化不良、肝熱、濕熱等不同的身體問題引發，當中以消化系統影響最大，要解決問題，便要找出自己的原因以對症下藥。</fontstyle></spanclass></p><p><spanclass><fontstyle>夜睡肝熱型飲花茶  &#13;<br> 肝熱型的人因經常夜睡，所以特別容易患上肝熱型口臭，這類人的舌頭特別黃、掌心熱、眼睛較乾而且又多眼屎。這類人特別容易心煩氣躁，夜晚瞓得唔係太好，經常發夢，影響睡眠，相信香港大部份人都有此症狀。只要在中藥店內購買玫瑰花，然後與水仙、香片等綠茶茶葉一同泡茶飲用便可，若飲後沒有頭暈等唔舒服問題，不妨每日飲用。</fontstyle></spanclass></p><p><spanclass><fontstyle>濕滯型飲黑豆湯  &#13;<br> 當天氣潮濕，肺熱濕滯的人尤其是老人家，其肺水積聚增加，容易吸入空氣中的細菌，變得痰多，而口臭亦隨之而起。若你是濕滯型口臭，可以黑豆薏米瘦肉湯來治療。&#13;<br> &#13;<br> 材料：雲苓1両、黑豆2両、紅棗20粒、蜜棗2粒、生薏米1両和瘦肉半斤，煲約2個小時，加少許鹽調味便可飲用。&#13;<br> ＊中醫師提議隔日飲用，大約服用兩次便可見效，若問題嚴重當然要多服幾次才見功效，不過服用後感到不適，應立即停止服用。</fontstyle></spanclass></p><p><spanclass><fontstyle>胃火過盛型食豆花  &#13;<br> 經常食唔定時加上生活壓力，很易患上胃火過盛型口臭，其特徵是胃酸分泌特別旺盛，常會覺得肚餓，其實這是胃火過盛導致易餓的假象，由於不停進食，胃部的負荷過重，很易會導致消化不良而形成口臭同生痱滋。這類人除可多吃豆腐花、西瓜等較寒涼的食物外，還可服用中藥。&#13;<br> 材料：3錢元參、3錢麥冬、1両生地和6碗清水煲40分鐘後服用。</fontstyle></spanclass></p><p><b> <spanclass><fontstyle>西醫主張用漱口水漱口  </fontstyle></spanclass></b> &#13;<br> 以西醫角度而言，口臭其實是口腔內的細菌作怪。每個人的口腔內都會有細菌的存在，當我們進食時，細菌將口腔內的食物殘渣消化並發酵，引致口臭。口腔內的細菌最愛糖份，而糖份又會加劇細菌的發酵作用，少吃糖果、香口膠都可減少細菌的繁殖。另外，注意口腔衞生亦是不錯的方法，好似多飲水或者進食後漱口、刷牙都得。若果想保持口氣清新，不妨每朝用漱口水漱口，可減少細菌的積聚。</p></body></html>