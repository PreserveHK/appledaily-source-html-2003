<html><header><meta charset="utf-8"><title>半年喪雙親姊弟陷困獲助</title></header><body><h1>半年喪雙親姊弟陷困獲助</h1><p>去年黃大仙翠竹花園爆炸案事隔不足半年，其中一名死者的丈夫、五十五歲的廖忠仁因思念亡妻，終日鬱鬱寡歡，在清明節以利刀自殺死亡，與妻子共赴黃泉。廖家姊弟再次面對慈親去世的打擊，精神接近崩潰，還要為亡父的殮葬費而奔波，蘋果基金即時撥款解其困境。</p><p>「爸爸嘅性格好內向，咁多年嚟媽咪都係家庭嘅支柱，所以媽咪過身對爸爸造成好大創傷，要睇精神科醫生同埋食藥，佢失去咗枕邊人，除咗唔識得照顧自己之外，又冇咗個傾訴對象，成日垂頭喪氣，行為又好恍惚。」面對突如其來的噩耗，二十六歲的長子阿銘不諱言對其人生觀造成莫大衝擊，容顏憔悴的他激動地說：「我要盡量控制自己嘅情緒，諗辦法籌錢快啲搞好阿爸嘅身後事；坦白講，半年內失去咗阿爸同阿媽，屋企做咗兩次白事，我都唔知對將來生存嘅意義有乜影響。」<br> &#13;<br> <spanclass>意外爆炸母亡 &#13;<br> 任職水務署一級工人的廖父，與從事紗廠工人的妻子結婚三十年，育有四名兒女，夫妻經常形影不離，是子女眼中的模範父母。數年前，長女阿兒婚後移居外國，十六歲的幼子亦前往外國升學，並由阿兒負責學費，擔子不輕。長子阿銘與次子阿成均從事冷氣維修技工，惟每月收入不穩，家庭的開支便由雙親共同分擔。&#13;<br> 從外地來港奔喪的二十八歲長女阿兒愁眉不展地說：「爸爸係一個好嚴肅嘅人，好多嘢都係心知唔會講出口，鄉下重男輕女，但喺我細個嘅時候，佢一樣咁錫我，成日帶我周圍去玩；𠵱家我結咗婚，有次我同囝囝返嚟，佢除咗一早煲粥畀孫仔食之外，重好細心咁幫佢沖涼。」&#13;<br> 去年十月三十日，翠竹花園發生石油氣大爆炸案，五十五歲的廖施翠娥無辜枉死，廖家無力支付殮葬費用，蘋果基金從「殮葬專戶」撥款以解廖家燃眉之急；早前他們另接獲讀者捐款三千二百元。</spanclass></p><p><spanclass>父憶亡妻自殺 &#13;<br> 爆炸意外後，他們雖獲房署安排調遷往鄰近公屋居住，惟因租金昂貴無力負擔，其父亦不欲搬離舊居，遂向親戚借貸以重新裝修舊居，卻令生活百上加斤。個多星期前，他們才搬返舊居，疑廖父觸景傷情，留下遺書自殺。&#13;<br> 「媽咪過身，舊屋嘅裝修費都已經問親戚借咗唔少錢，之後我哋暫住嗰間公屋每個月要畀三千幾蚊租金，但我同細佬嘅收入又唔穩定，𠵱家屋企嘅經濟壓力真係好大。」心力交瘁的阿銘歎道。&#13;<br> 蘋果日報慈善基金了解廖家的經濟苦況後，即時從「殮葬專戶」撥款二萬元，助其支付亡父的殮葬費用。&#13;<br> 捐款編號：C0738&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>