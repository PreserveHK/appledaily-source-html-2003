<html><header><meta charset="utf-8"><title>電腦新產品：全球首創免開機播MP3<br>$12,300BenQ寫意王等你攞</title></header><body><h1>電腦新產品：全球首創免開機播MP3<br>$12,300BenQ寫意王等你攞</h1><p>BenQ繼之前學蘋果PowerBook玩闊屏幕後，今番再下一城，睇中「小白」iBook嘅鋼琴焗漆設計，務求以靚仔賣相吸引用家。新機JoyBook3000重加入全球首創嘅免開機播MP3功能，等你去到邊都可以輕鬆寫意咁聽歌。想攞到呢部由外到內都咁正嘅JoyBook3000，就要細心留意內文介紹嘞。&#13;<br>&#13;<br>記者、攝影：徐影龍　ImageGirl：Fion</p><p><b> Proflie：</b> &#13;<br> 處理器：P4-M1.8GHz&#13;<br> 記憶體：256MBDDR&#13;<br> 硬碟：30GB&#13;<br> 屏幕：15"TFT&#13;<br> 光碟機：8×DVDROM&#13;<br> 體積：330×272×37mm&#13;<br> 重量：3.1kg</p><p>呢部新機Joybook3000以蘋果「小白」為藍圖，同樣以珍珠白作機身主要色調。千祈咪睇小呢種設計，因為JoyBook3000嘅白色鋼琴焗漆再配以銀色邊，製作上頗有難度，配合顯示電源嘅三色閃燈（橙、紫及藍），相信去到邊都型絕全場。All-In-One機種，DVDROM已內置喺機身，採用15"特大LCD，可視範圍接近桌面電腦嘅17"CRT大芒，不論打機睇碟都咁盞。顯示晶片為nVIDIAGeForce4Go（32MB），配合S-VideoOut及光纖輸出，方便接駁大電視欣賞DVD影碟。內置無線網絡卡，毋須額外花錢花工夫添置，身處戶外都可即時寬頻上網。</p><p><spanclass><fontstyle>記憶卡一插即播MP3  &#13;<br> 除賣相吸引外，Joybook3000另一特色就係音樂支援方面。現時市面多款牌子嘅手提電腦都支援免開機聽歌功能，不過全都僅限於普通音樂CD。而Joybook3000就更上一層樓，支援MP3CD及旗下JoyBeeMP3Player外，就算唔開機都可讀取硬碟內所有MP3檔案，更甚者係插入有MP3嘅記憶卡都可播歌，相當神奇！相信機內已設有相關播放程式，毋須花時間啟動Windows，為用家節省不少時間。喇叭輸出功率亦比同級機種為大，達到2W，播歌都唔會「蚊滋」咁細聲。</fontstyle></spanclass></p><p><b> 大獎免費送你Joybook3000</b> &#13;<br> 想免費攞到呢部鋼琴焗漆靚仔Notebook，就要細心閱讀下列問題，選擇最適當之答案，填妥簡單個人資料再傳真過嚟，就可參加遊戲。&#13;<br> 除大獎外，重設有二獎兩名，獎品為平台式USB掃描器一部，具有600×1,200dpi光學解像度及32bitColor，市價約$350。安慰獎名額則有十個，各得仿黑膠碟設計嘅48×CD-R一盒（10隻碟），市價約$26。</p><p><b> 問題一</b> &#13;<br> 請指出左圖為JoyBook3000甚麼類型插頭？&#13;<br> A.MiniUSB　B.FireWire　C.GamePort&#13;<br> &#13;<br> <b> 問題二</b> &#13;<br> 機殼上之商標能發出多少種顏色燈光？&#13;<br> A.3種　B.5種　C.7種&#13;<br> &#13;<br> <b> 問題三</b> &#13;<br> JoyBook3000屏幕之流明度為多少？&#13;<br> A.100nits　B.200nits　C.300nits</p><p><b> 參加辦法</b> &#13;<br> 1.參加者須將答案填妥在參加表格內，並聯同個人資料*，傳真至23075869/27420542，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者只以第一張作準。&#13;<br> 3.答中所有問題而又最早傳真**的1位參加者均可免費獲得BenQJoybook3000手提電腦一部；第2至3位可得BenQUSB掃描器3300U一部；第4至13位可得BenQCDRStation一盒。如沒有參加者答中全部問題，則以答中最多問題及傳真時間**最早者獲獎。&#13;<br> 4.得獎者將有專人以電話通知。&#13;<br> 5.《蘋果日報》及BenQ員工、家屬均不得參加是次遊戲。&#13;<br> 6.《蘋果日報》對賽果保留最終決定權，參加者不得異議。&#13;<br> *參加者必須填上身份證上的姓名，否則將被取消資格。&#13;<br> **以本報傳真機內所顯示的時間作準。</p></body></html>