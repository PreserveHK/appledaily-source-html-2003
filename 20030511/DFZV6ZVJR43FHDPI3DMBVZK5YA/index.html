<html><header><meta charset="utf-8"><title>新車速報：<br>萬事M62.3四門一家大細五門活力十足</title></header><body><h1>新車速報：<br>萬事M62.3四門一家大細五門活力十足</h1><p>萬事得繼早前新推出全新M6SportWagon，有唔錯口碑之後，新近佢哋又推出頂級M62.3四門及五門揭背版，極具房跑車個性之餘，高規格嘅車廂配備和鋪排，響同級車中可謂更見突出，惟兩者車價都不過20萬上落，自然有一定號召力啦！&#13;<br>&#13;<br>記者、攝影：陳偉林　ImageGirl：Cody</p><p><spanclass><fontstyle>形神合一同級至突出  &#13;<br> 一反傳統，呢部萬事得M6唔再係一派斯文嘅房車類，而係一部有至入格嘅時款房跑車，四門及五門揭背版，有齊全車包圍、房燈及尾定翼，又有四輪加大碼17吋跑車合金胎軨，加上惡形惡相嘅Xenon頭燈及燈罩設計，單係賣相經已比同級2.0公升行政轎車突出。</fontstyle></spanclass></p><p><CENTER> ■前後兩排以高級真皮鑲嵌，勝在剪裁貼身又見承托力十足。</CENTER> </p><p><br> &#13;<br> <spanclass><fontstyle>空間實用設備吸引  &#13;<br> 樣靚之餘，座艙鋪排亦係一絲不苟，既有高級真皮座椅，又有齊電窗、電鏡同電天窗，當然重有原廠高級音響同恒溫冷氣、前後六個安全氣袋連充氣簾幕㖭！再者，四門版尾排可左右獨立收摺外，五門揭背版將整排座椅收摺起，重可以騰出幾近一倍嘅空間㗎！</fontstyle></spanclass></p><p><br> &#13;<br> <spanclass><fontstyle>2.3公升偈輸出平均有勁  &#13;<br> 新車至為吸引莫過於一台2.3公升直4DOHC偈，內附S-VT設計，令頭段輸出倍見平均外，匹配埋一套4前半自動波，起步加速有力，而車架耩造加上尾懸掛係歐洲車嘅多連桿設計，重有出眾嘅高級循迹反應呢！</fontstyle></spanclass></p><p><CENTER> ■四門版尾廂實用外，五門揭背版尾廂更見寬敞，好有另類RV車體會。</CENTER> </p><p><br> &#13;<br> <spanclass><fontstyle>記者試後簡評  &#13;<br> 較早前筆者曾嘗試M62.3SportWagon型號，而今番可一併實地測試嘅M62.3四門及五門版，雖然造型相近，惟一份跳脫嘅動感，卻令人有耳目一新嘅體驗；一台2.3公升S-VT四汽缸偈，匹配4前速半自動波，加速有勁又寧靜，重予人有震懾歐陸轎車風範㖭！</fontstyle></spanclass></p><p><spanclass><fontstyle>萬事得M62.3匹?五門規格  &#13;<br> 引擎：2261cc直4DOHC&#13;<br> 馬力：178ps/6500rpm&#13;<br> 扭力：21.9kgm/4000rpm&#13;<br> 傳動：4前速半自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/45R17BridgestonePotenza-REO50&#13;<br> 尺碼：4670×1780×1435mm&#13;<br> 軸距：2675mm&#13;<br> 車重：1325kg&#13;<br> 平均耗油：11.6km/L&#13;<br> 新車售價：$199,900（四門標準版）、$209,900（五門標準版）&#13;<br> 車輛提供：萬事得汽車（28931112）</fontstyle></spanclass></p></body></html>