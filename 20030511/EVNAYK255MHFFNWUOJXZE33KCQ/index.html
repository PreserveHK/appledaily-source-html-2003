<html><header><meta charset="utf-8"><title>母親節特輯：<br>直立式健身單車最冧媽咪</title></header><body><h1>母親節特輯：<br>直立式健身單車最冧媽咪</h1><p>今日係母親節正日，身為人哋子女嘅你，重未諗到買咩禮物送畀媽媽？不妨考慮以下禮物，小記特別替老、中、青三代的媽咪而挑選的，價錢有平有貴，實有一份適合你的母親意。</p><p>年輕母親Jackie：要當子女係朋友！&#13;<br> 經常在本報當ImageKid的Tiger仔，雖然不時跳跳紮，影相時亦坐唔定，但只要媽媽Jackie喝一聲，Tiger仔便會乖乖哋靜下來。Jackie說：「以前的Tiger仔很難教，現在5歲大亦懂事了，冇咁吃力，我當佢係朋友，這樣大家才相處融洽，才有偈傾。」</p><p><b> 送給年輕時尚媽咪</b> &#13;<br> <spanclass><fontstyle>花花手表隨意配襯  &#13;<br> 十多歲嘅小朋友，買幾千蚊嘅手表自然負擔唔起，不妨考慮只售$430，以花花作設計的Swatch手表。今年Swatch的母親節特別手表名為「腕之花」，表殼的花可以隨意配襯，有紫藍、紅及粉紫色，非常豔麗，相信愛時尚的後生媽咪必定鍾意。&#13;<br> 每款售價：$430（Swatch專門店）</fontstyle></spanclass></p><p><spanclass><fontstyle>日本手縫帆布手袋  &#13;<br> 這三款帆布手袋由日本京都的nakamura公司所製造，特別之處以人手一針一針縫製而成。由於以人手製造，所以產量極少，現時只有三個尺寸，由14吋闊、9吋高、5吋深的至最大的13吋闊、10.5吋高、2.5吋深。由於帆布可以防水，加上時尚的春夏色調，用作送贈年輕的母親就最好不過。&#13;<br> 售價：前紅$690、右啡$860、後黃$1,230（nakamurakobe）</fontstyle></spanclass></p><p><spanclass><fontstyle>吉卜賽骰仔純銀飾物  &#13;<br> FolliFollie的Bohemian系列首飾，頸鏈及手鏈各一，不過只有在海港城有8折優惠。兩款以吉卜賽款式作為其設計概念，頸鏈共有4枚骰仔小飾物，而每枚骰仔均壓有不規則的花紋，閃爍有如海上浮光，十分耀眼；另一條亦以多枚骰仔串成的手鏈，精細之餘卻帶點粗豪，品味絕對適合現時的年輕媽咪。&#13;<br> （左）頸鏈　（右）手鏈&#13;<br> 原價：$785　原價：$965&#13;<br> 現售：$628　現售：$772（FolliFollie）</fontstyle></spanclass></p><p><b> 送給成熟愛美媽媽</b> &#13;<br> <spanclass><fontstyle>鍛煉下半身&#13;<br> 直立式健身單車易擺放  &#13;<br> National推出的「NAIS」EU-6203健身單車，睇落冇扶手頗為「牙煙」，但就是這樣叫大家運動時將身體作前後左右擺動，保持平衡，這就能改善下半身。若每日運動約20分鐘，就可有效地收緊背部、腰及大腿肌肉。由於體積輕巧，擺放容易，這部健身單車就最fit送給愛健康的媽咪。&#13;<br> 型號：「National」NAISEU-6203健身單車&#13;<br> 售價：$2,480（各「樂聲牌」陳列室有售）</fontstyle></spanclass></p><p><spanclass><fontstyle>色彩鮮豔全真絲扎染大領巾  &#13;<br> 這條由意大利入口的100％純絲質領巾，扎染方式製造多種色彩，粉橙色配以綠、黃、紅的色彩，搶眼到極，加上領巾底部縫有鬚辮，女士們披上它後特別有一股攝人的成熟韻味。&#13;<br> 售價：$1,080（iBlues）</fontstyle></spanclass></p><p><b> 送給年長健康母親</b> &#13;<br> <spanclass><fontstyle>參燕禮盒咩都有得補  &#13;<br> 百成堂特別為母親節而推出的參燕禮盒，包括1両燕窩、6両日本宗谷元貝、2両純美國花旗心片及2両花膠。原價$625，家陣以優惠價$468發售，用嚟送畀年長母親，盡顯你的孝心。&#13;<br> 原價：$625&#13;<br> 公價：$468（百成堂參茸行）</fontstyle></spanclass></p><p><spanclass><fontstyle>不求人電動發熱按摩鎚  &#13;<br> 老人家不時會腰痠背痛，但做子女的又不時在其身旁替佢揼骨，所以送這個「電動不求人」ReachEasy按摩鎚就至啱。型號EV-298W有三種不同的按摩手法，指、拳及掌，頂頭的紅圈位置更可浸出熱力，令你痠軟部位更加舒服。由於設計彎曲，老人家就可以自已按摩背部，確為母親節最實用的禮物。&#13;<br> 型號：「National」EV-298W&#13;<br> 售價：$398（各「樂聲牌」陳列室有售）</fontstyle></spanclass></p><p><b> 店舖資料</b> &#13;<br> National健康產品專門店（28330955/27333833）&#13;<br> 陳列室地址：尖東科學館道9號新東海商業中心14樓&#13;<br> Swatch專門店（25105242）&#13;<br> 地址：銅鑼灣軒尼詩道502號黃金廣場地下3號舖&#13;<br> nakamurakobe（25041178）&#13;<br> 地址：銅鑼灣東角道24-26號東角駅1樓144號舖&#13;<br> FolliFollie（23147550）&#13;<br> 地址：尖沙嘴海港城海洋中心2樓243A號舖&#13;<br> iBluesBoutique（23774173）&#13;<br> 地址：尖沙嘴海港城2樓2340-2341號舖&#13;<br> 百成堂參茸行（25064754）&#13;<br> 地址：銅鑼灣時代廣場B2地庫B227號舖</p></body></html>