<html><header><meta charset="utf-8"><title>前經理人爆風流史笑死人<br>Robbie基的疑惑最愛Oasis</title></header><body><h1>前經理人爆風流史笑死人<br>Robbie基的疑惑最愛Oasis</h1><p>英國壞孩子RobbieWilliams不嬲都以一副風流而帶啲鹹濕嘅形象示人，但佢嘅前經理人KevinKinsella喺下星期一出版嘅一本爆料書《AngelsandDemons》中，就大爆Robbie原來有同性戀傾向，暗地裏重好冧Oasis嘅Noel同Liam，真係該煨！<br> &#13;<br> <spanclass>明作對暗癡戀 &#13;<br> 噚日英國有報紙率先披露嗰本書嘅內容，據講曾經係男子組合TakeThat成員嘅Robbie，一度好懷疑自己嘅性取向，重不時靜靜雞喊住咁透露自己鍾意男人。而Robbie獨立發展後，曾經同Oasis嘅兩兄弟Noel同Liam作對，但佢私底下覺得佢兩兄弟好man，好迷戀佢哋，而Noel同Liam都知呢單嘢，但唱片公司當然唔想將Robbie嘅秘密公開。<br> &#13;<br> <spanclass>享受被人追訪 &#13;<br> 有好多人好懷疑，Robbie曾經同好多女星好似GeriHalliwell、妮歌潔曼（NicoleKidman）傳過緋聞，點會係同性戀？Kevin就大爆除咗模特兒RachelHunter之外，Robbie嘅戀聞統統都係假嘅，因為Robbie好享受俾傳媒報道，同埋俾記者包圍嗰種受人高度重視嘅優越感。Kevin重大爆Robbie曾經同一個男fans濕吻，我羅拉幾日都唔使食飯啦！</spanclass></spanclass></p></body></html>