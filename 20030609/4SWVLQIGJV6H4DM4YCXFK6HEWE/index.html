<html><header><meta charset="utf-8"><title>海外車訊：<br>三菱Grandis新包裝有號召力</title></header><body><h1>海外車訊：<br>三菱Grandis新包裝有號召力</h1><p>剛於上月響日本全新推出嘅三菱Grandis車系（即港版SpaceWagon），跟原有型號可謂截然兩樣，既以全新面貌示人外，佢重改換上一台全新2.4公升MIVEC偈，匹配埋三排七座位嘅多變組合，相信遲吓七月下旬抵港發售時，又會繼Colt之後，再一次掀動買車熱潮呢！&#13;<br>&#13;<br>記者：李勤&#13;<br>逢星期一至日刊出</p><p><spanclass><fontstyle>賣相突出見個性  &#13;<br> 雖然香港代理仍未決定用SpaceWagon，又或者東瀛慣常採用嘅Grandis，甚至乎GrandisSpaceWagon嘅稱呼以迎接新車到臨，惟全新包裝嘅Grandis，一身脫胎換骨嘅賣相，加上流暢嘅線條同輪廓，既富動感又見有一份時尚氣息，而車頭一對多盞式頭燈，匹配響FamilyLook嘅鬼面罩同大型氣霸兩旁，重滲透出一份剛勁美㖭！然而，最突出莫過於車尾兩排直立式白底尾燈裝置，望落重好尊貴同有吸引力㗎！</fontstyle></spanclass></p><p><spanclass><fontstyle>七座位配搭多變又實用  &#13;<br> 講到車廂三排七座位組合，由於軸距加長關係，空間變得闊落又寬敞，惟前、中兩排座椅既有Walk-through嘅方便外，三排重可以各自配搭成卧鋪，中、後排還可以收摺起，令尾廂空間有近倍增！再者，環繞以人體工學設計嘅中控台兩旁，重有多個儲物匣同杯座組合㖭！當然少不了還有電窗、門邊電鏡、雙天窗，以及前後獨立冷氣、高級音響組合，以及前後六個安全氣袋及充氣簾幕呢！</fontstyle></spanclass></p><p><br> &#13;<br> <spanclass><fontstyle>MIVEC偈輸出平均突出  &#13;<br> 新款Grandis改用一台2.4公升MIVEC偈，替換原來一台GDI偈，雖然兩者輸出相若，惟據廠方資料所得，新車段速表現更平均，而且起跑加速更見剛勁感。其次，全新設計嘅底盤匹配低重心結構，既穩紮又見行車暢順，聽聞重有不俗嘅循迹性㗎！再者，四輪碟煞加上ABS連EBD裝置，制動效能重予人有可靠體驗㖭！</fontstyle></spanclass></p><p><spanclass><fontstyle>三菱Grandis規格  &#13;<br> 引擎：2378cc直4DOHC&#13;<br> 馬力：165ps/6000rpm&#13;<br> 扭力：22.1kgm/4000rpm&#13;<br> 傳動：4前速INVECS-Ⅱ半自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16&#13;<br> 尺碼：4755×1795×1655mm&#13;<br> 軸距：2830mm；車重：1620kg&#13;<br> 平均耗油：11.4km/L&#13;<br> 新車售價：約港幣22萬起&#13;<br> 查詢：環宇汽車（27211111）</fontstyle></spanclass></p><p><center> <spanclass><fontstyle>Grandis原廠DressUp有瞄頭  </fontstyle></spanclass></center> </p></body></html>