<html><header><meta charset="utf-8"><title>飲食人誌：<br>40年老牌法國餐廳非典關門<br>借殼半價再戰江湖</title></header><body><h1>飲食人誌：<br>40年老牌法國餐廳非典關門<br>借殼半價再戰江湖</h1><p>在本港有40年經營歷史的諾曼第餐廳，一個月前因非典而暫時結業，近日卻「借殼還魂」，拉隊到昔日同一集團的麒麟啤餐廳再起爐灶，沿用所有舊「部屬」「再戰江湖」，實行以差不多「半價」嘅割喉式價錢推銷「原裝」法國菜，肯定是食客之福，千祈唔好錯過！&#13;<br>&#13;<br>記者：何善華　攝影：林栢鈞&#13;<br>Model：Shelia&amp;Martin(Imagine)&#13;<br>逢星期一至三、五刊出</p><p><center> ■餐廳面積闊落，全場有超過200個位，約三五知己飲番杯，呢度係理想嘅選擇。</center> &#13;<br> &#13;<br> &#13;<br> 位於尖沙嘴的麒麟啤餐廳，一向都係做日本及歐美菜式，但諾曼第餐廳的老闆易學榮（David）決定「回饋食客」，短暫寄居在麒麟啤餐廳，向外推介以平民價錢就可以品嘗到以前「諾曼第餐廳」的食物質素，絕對是紆尊降貴的決定。&#13;<br> 易老闆話，「沙士」的確嚴重影響「諾曼第餐廳」嘅生意額，所以決定暫時將餐廳結束，因利乘便以平價法國菜作招徠，讓廣大市民有機會吃到真正的法國菜；但David表示會待時機成熟便東山再起，到時大家再嘗試唔到咁平嘅法國菜了。</p><p><spanclass><fontstyle>一定要識配酒  &#13;<br> David話，要食法國菜就一定要識飲酒，唔好以為紅酒一定係法國菜嘅附屬品，普通一杯白酒及啤酒背後都有其學問，不同菜式要配不同種類的酒。「但要食得咁講究，就要花唔少金錢，所以我調低價錢，令市民有機會學習食正宗法國菜，並且以年輕人為目標市場。</fontstyle></spanclass></p><p><spanclass><fontstyle>開拓年輕客路  &#13;<br> 「以前喺『諾曼第餐廳』order一個套餐，閒閒哋每人都要300蚊以上，但𠵱家只需要100蚊左右，價錢的確好吸引：一杯紅酒或白酒都只係30蚊，趁後生開始學飲酒畢竟係最好嘅時候。」當然，現在餐廳有超過200多個座位，又位處尖沙嘴嘅中心地帶，自然會招攬唔少年輕人嘅幫襯。</fontstyle></spanclass></p><p><spanclass><fontstyle>記者精選套餐推介　每款一律$100  </fontstyle></spanclass></p><p><spanclass><fontstyle>麒麟炸雞籃配法國脆皮鴨連紅椰菜蘋果  &#13;<br> 炸得恰到好處的雞肉粒，皮脆肉鬆，包保是即叫即炸的餐前小食，再品嘗正宗嘅法國脆皮鴨，蘋果汁與脆皮鴨肉的香味配合得天衣無縫，零舍醒胃。</fontstyle></spanclass></p><p><br> &#13;<br> <spanclass><fontstyle>自製雜肉腸配龍脷柳連威士鈴白酒汁  &#13;<br> .David話餐廳有廚師專門「造腸」，連半島酒店都曾經買過他們的香腸，可見餐廳製腸功夫享譽飲食界，再以白酒品嘗龍脷柳，口感清爽，將魚類的腥味完全驅散，油而不膩。</fontstyle></spanclass></p><p><spanclass><fontstyle>燒羊鞍（兩位用）$240  &#13;<br> 以前在「諾曼第餐廳」賣$450一客，食客絕對不能錯過今次的良機。紅肉配紅酒是至佳的夢幻組合，半熟的羊肉令食客品嘗時可感受無比鮮味；羊鞍唔羶，再配上惹味嘅蒜蓉，滋味無窮。</fontstyle></spanclass></p><p><spanclass><fontstyle>菠蘿芭菲$38  &#13;<br> 用過頭盤及主菜後，必定要吃個甜品，才稱得上吃法國大餐。呢款菠蘿芭菲，甜甜酸酸得來又夠冰凍，而且色澤又豔麗，很配合夏天的感覺。</fontstyle></spanclass></p><p><spanclass><fontstyle>扒大蝦南瓜大蒜慕絲$98  &#13;<br> 法國菜廚師特別炮製嘅南瓜慕絲，口感鬆軟煙韌，新鮮大蝦嘅味道濃郁無比，襯番杯白酒簡直是最佳配搭。</fontstyle></spanclass></p><p><center> <spanclass><fontstyle>Model試食有感  </fontstyle></spanclass></center> </p><p><spanclass><fontstyle>麒麟啤餐廳  &#13;<br> 地址：尖沙嘴堪富利士道8號格蘭中心地庫&#13;<br> 電話：23665968&#13;<br> 營業時間：12:00nn-1:00am</fontstyle></spanclass></p></body></html>