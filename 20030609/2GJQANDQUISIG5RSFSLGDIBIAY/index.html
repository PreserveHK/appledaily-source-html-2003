<html><header><meta charset="utf-8"><title>T610美國版細佬</title></header><body><h1>T610美國版細佬</h1><p>T610賣到成行成市，話咁快SonyEricsson就喺網上公布推出新機T226，起初以為係T610後繼機，不過當羅新基睇真啲，其實只係T610嘅美國版細佬，行GSM950/1800，並會於第三季推出。功能上就與T610相若，只係冇咗個鏡頭，32和弦及GPRS等功能就繼續放送，外形上就將十字Joystick變成方向掣，唔通外國人手指大啲，玩Joystick會冇咁方便？</p><p><spanclass><fontstyle>太極加「色」再戰  &#13;<br> 要數PDA手機始祖，Motorola的太極絕對稱得上係第一代，面對咁多對手，始祖都要諗諗新意思，所以新一代太極A388亦配備有65,000色顯示器，兼且具有三頻、GPRS、Email及Java，最厲害是內置16MB記憶體，幾多資料都可以鯨吞，但係未有和弦鈴聲就有啲不足，不過以約$2,880價錢就有齊咁多功能，重想點？&#13;<br> 查詢：鉑匯科技（23987320）&#13;<br> 文：羅新基</fontstyle></spanclass></p></body></html>