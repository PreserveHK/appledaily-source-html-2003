<html><header><meta charset="utf-8"><title>新車速報：<br>豐田Harrier2.4AeroTourer加包圍顯個性</title></header><body><h1>新車速報：<br>豐田Harrier2.4AeroTourer加包圍顯個性</h1><p>凌志RX300熱賣不乏捧場客支持，連帶東瀛本土版嘅Harrier亦備受追捧，當中除至頂級嘅3.0公升版本外，屬入門版嘅2.4公升型號，匹配前輪驅動裝置，亦好啱日常代步用呢！最近，有入口商引入咗一款加有AeroKit嘅Harrier2.4AeroTourer抵港，不但包裝出眾之餘，車廂陳設重好豪華講究呢！&#13;<br>&#13;<br>記者、攝影：李勤</p><p><br> &#13;<br> 豐田車款眾多配搭夠全面，一直廣受香港車迷支持，由於近年汽車市場吹起一陣CitySUV風潮，有唔少揸開四門轎車嘅用家亦一嘗新滋味，買番部擁有一身SUVLook嘅車款作代步用，貪佢個子高大威武，坐得又舒服嘛！</p><p><br> &#13;<br> <spanclass><fontstyle>包裝討好有朝氣感  &#13;<br> 響眾多車款當中，豐田Harrier可算係一部普及又出眾嘅款式，而新近引入嘅AeroTourer版本，唔單止車身前後加有原廠大包圍，還有兩邊裙腳修飾；再者，四輪17吋跑車合金胎軨配搭，以及一對望落頗有神氣嘅Xenon車燈組合，單係呢身裝扮，既富朝氣之餘，重見有剛勁嘅吸引魅力呢！</fontstyle></spanclass></p><p><br> &#13;<br> <spanclass><fontstyle>座艙講究氣派盎然  &#13;<br> 至於車廂陳設，前後兩排高級雙色皮椅不在話下，座艙四周重有瑰麗桃木修飾，就連軚環都屬意係半皮半桃木鑲嵌，坐得愜意之餘，重見氣派十足。再者，尾排重可以左右獨立收摺放平，令尾廂容量倍增；其次，幾近天幕式嘅玻璃車頂，加上高級CD音響、恒溫冷氣及前後獨立照明裝置，都可算係一應俱全㖭！</fontstyle></spanclass></p><p><br> &#13;<br> <spanclass><fontstyle>2.4公升VVT-i偈演繹有力  &#13;<br> 個子高大嘅Harrier，用上一台2.4公升直4偈驅動，看似力有不及；但呢台偈附有VVT-i設計，輸出平均好力之餘，佢重採用前輪驅動結構，加上一套4前速半自動波，起跑加速全沒有半點乏力感。再者，柔韌富支持力嘅四輪懸掛，行車平穩暢順，重有不錯嘅走彎循迹力呢！</fontstyle></spanclass></p><p><spanclass><fontstyle>記者評語：全車包圍富吸引力  &#13;<br> 部車加入咗原廠包圍及多項配件，變得動感非常之餘，車廂亦追加有不少桃木修飾，氣派直逼高級轎車，加上出眾嘅性能表現同乘坐感，絕對係一部不錯嘅CitySUV好選擇。</fontstyle></spanclass></p><p><spanclass><fontstyle>豐田Harrier2.4AeroTourer小檔案  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 傳動：4前速半自動波，前輪驅動&#13;<br> 尺碼：4730×1845×1680mm&#13;<br> 軸距：2715mm&#13;<br> 車重：1600kg&#13;<br> 新車售價：$279,000（標準版）&#13;<br> 車輛提供：富利堡汽車（28776700）</fontstyle></spanclass></p></body></html>