<html><header><meta charset="utf-8"><title>消費BestBuy：<br>露營用品平價倉裝備好秋涼齊去CAMP</title></header><body><h1>消費BestBuy：<br>露營用品平價倉裝備好秋涼齊去CAMP</h1><p>天氣開始轉涼，陣陣秋風吹埋嚟認真「涼浸浸」。鍾意去戶外露營嘅人士，目前呢個天氣真係啱晒，因為一踏入十二月時天氣開始凍，到時先去紮營隨時會變「雪人」。唔想凍親就要搞好裝備，去露營嘅必備用品可謂多籮籮，𠵱家有特價益同道中人，一個「四人營」都唔使四百蚊，重唔趕快起行！&#13;<br>&#13;<br>記者：何善華　攝影：陳盛臣&#13;<br>Models：Ingrid、Stella（Imagine）</p><p><spanclass><fontstyle>一站式食具  </fontstyle></spanclass></p><p><spanclass><fontstyle>SOLO-II多用途戶外煮食用具&#13;<br> 開倉價：$220（原價：$279）  &#13;<br> 露營必備煮食用具，韓國製造，備兩煲兩碗一湯匙，加熱快，可以好快「有飯開」，一至兩人用。</fontstyle></spanclass></p><p><spanclass><fontstyle>MessKit耐熱食具&#13;<br> 開倉價：$99（原價：$150）  &#13;<br> 瑞典露營用品公司出產，以飯盒造型設計，方便戶外攜帶，耐熱食具包括隔熱板、調味料樽、湯碗、兩個飯碗及耐熱塑膠杯，全套「一站式」食具，今以六六折出售，抵買！</fontstyle></spanclass></p><p><spanclass><fontstyle>四人營唔使四百蚊  &#13;<br> 去露營最緊要就係個帳營啦！新式的帳營可以唔需要用釘紮起的，利用新式支架，鞏固及扯起整個帳營的外形，再唔係專業露營人士先至識紮㗎，女士們都可以好輕鬆咁起營，同埋防風防雨設備一流，唔使驚秋風起將成個帳營吹走了。</fontstyle></spanclass></p><p><spanclass><fontstyle>LuxeTibet4帳營&#13;<br> 開倉價：$370（原價：$485）  &#13;<br> 四人用野營，內帳為灰色透氣尼龍布設計，陣陣涼風吹入嚟使人舒服；臨睡前可以加鋪尼龍防水布，防止凍親，用上玻璃纖維支架托起營嘅外形，打風都打唔甩，容易搭建，亦毋須入釘。</fontstyle></spanclass></p><p><spanclass><fontstyle>韓國氣燈燒足一晚  </fontstyle></spanclass></p><p><spanclass><fontstyle>KoveaTKL-NEW894氣體提燈&#13;<br> 開倉價：$150（原價：$210）  &#13;<br> GAS油燈可謂愈出愈先進，呢款韓國製氣體提燈更可以用普通的打邊鑪GAS開動，簡單方便，用前加裝轉駁器則可，燃燒足一晚都絕無問題。</fontstyle></spanclass></p><p><spanclass><fontstyle>Camp3煮食爐具器（配小油燈）&#13;<br> 開倉價：$299（原價：$400）  &#13;<br> 𠵱家去露營都唔需要用大大部的煮食爐具，細細的接駁器連接GAS，已可以煮出一餐簡簡單單的露營晚餐，螺絲頭設計井井有條，配埋盞小油燈就襯到絕。</fontstyle></spanclass></p><p><spanclass><fontstyle>行山裝要齊全  </fontstyle></spanclass></p><p><spanclass><fontstyle>Vango藍色行山背囊（左）&#13;<br> 開倉價：$369（原價：$488）  &#13;<br> 防水行山背囊，多袋設計，適合行山露營人士專用。</fontstyle></spanclass></p><p><spanclass><fontstyle>Victorinox多用途工具刀&#13;<br> 開倉價：$339（原價：$530）  &#13;<br> 瑞士名廠不用多說，伴着大家成長嘅工具刀依然係露營一族嘅指定行山用品，具41種功能的CyberTool，新添木鋸、指甲銼、指甲除垢器、微型改椎等，行山紮營多多用途，絕對可認工具刀「一哥」。</fontstyle></spanclass></p><p><spanclass><fontstyle>Deuter紅色行山背囊&#13;<br> 開倉價：$330（原價：$413）  &#13;<br> 無人不曉的著名行山背囊牌子，繩索特多，可抽空背囊空間以減輕重量，外形美觀，適合追上潮流的人士使用。</fontstyle></spanclass></p><p><spanclass><fontstyle>TSL行山專用杖&#13;<br> 開倉價：$130（原價：$260）  &#13;<br> 行山專用杖，硬膠手柄設計，揸緊唔驚會甩手。除了行山可用外，亦可於雪地及平時行路使用，杖腳的鋼材設計可有效抓緊草根。</fontstyle></spanclass></p><p><spanclass><fontstyle>防燒LED電筒&#13;<br> 開倉價：$219（原價：$279）  &#13;<br> 韓國造照明電筒，勝在耐用唔容易燒，適合行山一族隨身攜帶，射出光線頗強，經濟省電，24小時長時間使用均可。</fontstyle></spanclass></p><p><spanclass><fontstyle>耐摔Nalgene水壺&#13;<br> 開倉價：$49（原價：$75）  &#13;<br> 行山必備，耐用、耐擠壓、耐摔，攜帶方便，瓶蓋不脫落；附容量表，可盛100度熱水，另備其他顏色。</fontstyle></spanclass></p><p>英昌皮具公司（露營用品）&#13;<br> 地址：油麻地上海街303號地下（油麻地地鐵站C出口）&#13;<br> 電話：23851255&#13;<br> 營業時間：11:00am-9:00pm（周一至周六、公眾假期），逢周日休息&#13;<br> 備註：只收現金、EPS</p></body></html>