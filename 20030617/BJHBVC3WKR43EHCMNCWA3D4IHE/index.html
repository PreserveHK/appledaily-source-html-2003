<html><header><meta charset="utf-8"><title>一味窩輪：和黃輪9765爆炸力強</title></header><body><h1>一味窩輪：和黃輪9765爆炸力強</h1><p>個市跌唔落，恒指仍有進帳6點，紅籌指數跌多啲，升咗咁多調整吓好應該。啲錢可能再流向藍籌，揀啲藍籌Call輪搵食可也。&#13;<br> 中移動（941）升15仙，收19.10元，昨日所提嘅Call輪9754收30.5仙，只升得1格，升唔夠，溢價縮到2.4%更加抵買。期指挾淡倉嘅話，中移動重磅，最適合搵嚟做工具，9754有機會上到40仙嗰頭。&#13;<br> 另1件可能用作挾期指淡倉嘅重磅股係和黃（013），歐洲3G反應麻麻，市場已經唔當作一回事。和黃昨收48.70元，升1格。喺48至49元之間反覆已有兩個星期，一旦破長方形而出，有機會彈上54元，揸Call輪會好肥仔，昨日隻熱門Call輪9765不升反跌，收29.5仙，回落1格，又係抵買。隻輪9月夠鐘，溢價6.7%，槓桿率16.5倍，好夠爆炸力。<br> &#13;<br> <spanclass>新地有勢買9786 &#13;<br> 樓市好似有啲起色，指新盤銷售唔係價錢，總之都好過拍烏蠅。新地（016）有勢，收41.30元，爬高4格，吼啲Call輪買吓，有機會執餐茶錢，對象係9786，隻輪10月夠鐘，現價31仙，溢價6.8%，槓桿率13.3倍。&#13;<br> 恒指成份股最叻係聯通（762），收5.40元，升4.9%，3隻Call輪兩隻冇成交，獨9383由2.4仙彈上3仙，行使價5.88元，9月到期，唔值得博。&#13;<br> 章盛</spanclass></p></body></html>