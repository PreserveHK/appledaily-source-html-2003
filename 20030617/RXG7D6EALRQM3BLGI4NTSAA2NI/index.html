<html><header><meta charset="utf-8"><title>豐田HarrierAeroTourer強化裝身</title></header><body><h1>豐田HarrierAeroTourer強化裝身</h1><p>早前，登陸香港嘅全新豐田Harrier（即港版凌志RX300），未受新稅制及SARS疫潮打擊，不乏捧場客支持，皆因呢部新一代CitySUV，既具備多功能用途，設備豪華乘坐亦見寬敞舒適。而廠方新近度身訂做Modellista嘅AeroTourer特別版，剛啱重有獨立車行引入販賣㖭！若然有興趣擁有一部咁跑意盎然，又見有個性嘅CitySUV的話，就真係唔好錯過機會喇！&#13;<br>&#13;<br>記者、攝影：李勤</p><p><spanclass><fontstyle>LowDown避震有助循迹表現  &#13;<br> 新車沿用一台3.0公升V6偈，匹配4前速半自動波，引擎中、低轉表現平均有力，而呢款AeroTourer特別版重加入一套LowDown避震及彈弓，令車身降低20mm之餘，走彎循迹性及穩定力，亦較一般型號來得出色。</fontstyle></spanclass></p><p><spanclass><fontstyle>AeroTourer特別版有型吸引  &#13;<br> 近年豐田車廠一改作風，為旗下多個車款，均提供有個人化嘅DressUp改裝，以切合不同用家口味；而新近呢款專供Harrier使用嘅AeroTourer特別版本，重係原廠Modellista嘅度身訂做套件，既有齊全新蜂巢式鬼面罩，又有前後包圍連氣霸、LowDown避震連彈弓，還有尾定翼等組件㗎！經過粉飾後嘅Harrier，既醒目又見獨特感㖭！</fontstyle></spanclass></p><p><b> AeroTourer套件裝身有瞄頭</b> 　&#13;<br> <spanclass><fontstyle>玻璃天幕座艙媲美豪華轎車  &#13;<br> 整個座艙以高級真皮鑲嵌，重配襯有桃木修飾，予人乘坐愜意又見舒適性；當中，至為突出莫過於可收摺嘅後排座椅，令尾廂空間可有近倍增。其次會係幾近天幕式嘅電天窗組合，給人有容易親近大自然嘅方便。講到設備，除電窗及電鏡外，還有原廠高級音響同恒溫冷氣㗎！</fontstyle></spanclass></p><p><b> 街訪直擊</b> &#13;<br> Tracy&#13;<br> 部車睇落好Man，但原來個車廂咁豪華舒適，尤其係個咁大型嘅天窗配搭，一般房車絕對提供唔到。&#13;<br> &#13;<br> Andrew&#13;<br> 部車加咗套原廠包圍好有霸氣感，想唔到呢部城市SUV加埋套LowDown避震之後，轉彎抹角會變得咁穩定。</p><p><spanclass><fontstyle>豐田Harrier3.0V6AeroTourer規格  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 傳動：4前速半自動波，前輪驅動&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）碟式（ABS）&#13;<br> 輪胎：225/65R17MichelinEnergyLX4&#13;<br> 尺碼：4750×1845×1660mm&#13;<br> 軸距：2715mm；車重：1670kg&#13;<br> 平均耗油：9.7km/L&#13;<br> 新車售價：$419,000&#13;<br> 車輛提供：富利堡汽車（28776700）</fontstyle></spanclass></p></body></html>