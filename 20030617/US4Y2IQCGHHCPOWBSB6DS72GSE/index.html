<html><header><meta charset="utf-8"><title>　　呂志和想投資起大橋 - 李八方</title></header><body><h1>　　呂志和想投資起大橋 - 李八方</h1><p>新賭王、嘉華集團主席呂志和，三月初應哈佛邀請到美國演講，亦順道觀摩當地賭場，為明年中開幕的賭場取經，一去兩個多月，前幾天才回港，昨日與老友許淇安一齊見傳媒。&#13;<br> 講開許一哥，呂志和話同佢識咗二十幾年，好好朋友，「講得唔好聽，佢做卒仔時已經識佢。」問到二十年前兩位點識，呂志和風趣地說：「我冇犯罪呀！」另外，呂志和話同「哥頓」胡應湘一樣老友，當年哥頓倡議起港珠澳大橋，呂志和話自己曾去信政府高官，反映大橋的可行性。&#13;<br> 八方問佢會唔會投資？點知佢話：「佢唔受我玩嘅，呢啲係大財大智嘅嘢，唔係我想做佢就畀我做，亦唔係想做就做得到。我想參加呀，你唔怕寫呀。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>