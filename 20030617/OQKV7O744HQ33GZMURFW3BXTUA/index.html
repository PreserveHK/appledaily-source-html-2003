<html><header><meta charset="utf-8"><title>IggyPop五十有六中氣足</title></header><body><h1>IggyPop五十有六中氣足</h1><p>被喻為崩樂教父嘅IggyPop，前日去咗德國漢堡嘅中央市公園，舉行咗佢唯一一場嘅德國演唱會。雖然IggyPop𠵱家五十有六，皮都皺晒，但佢仍然中氣十足，唱到興起嗰陣重打大赤膊起勢咁跳，連我羅拉都要寫個服字畀佢。</p></body></html>