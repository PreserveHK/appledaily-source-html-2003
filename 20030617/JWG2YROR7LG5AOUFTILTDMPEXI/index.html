<html><header><meta charset="utf-8"><title>健康保衞戰：<br>做嘢做到癲好易脫髮㗎</title></header><body><h1>健康保衞戰：<br>做嘢做到癲好易脫髮㗎</h1><p>古語有云，十個光頭九個富！不過這種「富貴」，已經不再是中年人的專利，走到街上你便會發現很多二、三十歲的年輕人，已開始有髮線後退甚至光頭的現象。莫非香港經濟困難，人人都想盡辦法搵錢而抓到頭髮都甩晒？別以為是開玩笑，原來工作壓力，真的可以令你脫髮！&#13;<br>&#13;<br>記者：朱崇德　攝影：林栢鈞&#13;<br>Model：Colin、Joan（SunSpot）</p><p><spanclass><fontstyle>每日最多甩100條頭髮  &#13;<br> 家庭醫生關嘉美稱，脫髮以至禿頭嘅情況，不論男女，都一樣有年輕化趨勢。「頭髮生命可以分為3個階段，新生期、退化期及終結期；新生期是頭髮生長的階段，一般為期3-5年，並以每個月1cm的速度生長；過了這階段便踏入退化期，頭髮不再生長；最後是終結期自動脫落。」&#13;<br> 人體每天最多可脫落100條頭髮，這可算是正常新陳代謝嘅現象，如多過此數，就算是過量脫髮，若新生頭髮生長速度異常緩慢，或正常頭髮被較短頭髮取代，便形成脫髮。</fontstyle></spanclass></p><p><spanclass><fontstyle>持續壓力容易脫髮  &#13;<br> 一講起脫髮就好直接聯想到男士嘅地中海，但這只是脫髮現象之一；其實持續的壓力，可引致內分泌失調，以致營養不能普及至髮根，供應髮囊嘅養份會逐漸減少，而頭髮的更換周期會變得異常頻密，而且亦會由粗髮換幼髮、再由幼髮換至短髮，最後變成連肉眼都睇唔見嘅頭毛，這段禿頭的時間都幾漫長，大概由幾年到數十年不等。&#13;<br> 脫髮患者一般會由太陽穴及頭頂開始脫髮，髮線會向上移，頭髮會逐漸變得稀薄，最後形成局部或全禿頭，而另一個情況，就是頭皮出現光禿的小圓斑，亦即所謂的斑禿或鬼剃頭。&#13;<br> 女性方面，多數會因荷爾蒙分泌不足，而造成全個頭變得頭髮稀疏（少得可以見到頭皮）！</fontstyle></spanclass></p><p><spanclass><fontstyle>生髮水唔係人人啱  &#13;<br> 另外，關醫生重想提醒大家，造成脫髮嘅原因重有好多，例如免疫系統紊亂、內分泌失調、家族性遺傳、接受過量放射治療、服食抗抑鬱或抗癌藥物等，也會引起脫髮。所以建議大家勿輕信一些標榜有「生髮功能」的護髮用品，因為它們必須要經醫生開出切合你病情的處方，才能有實際的療效。現時市面一般的「生髮水」，主要是透過一種MINOXIDA的藥物，刺激頭皮以達至生髮，但這種藥物只會對因荷爾蒙失調造成脫髮的人有效。</fontstyle></spanclass></p><p><spanclass><fontstyle>防脫髮七大禁忌  &#13;<br> 1.過度減肥：這會令人體吸收營養失去平衡，繼而令頭髮吸收養份不足，造成脫髮。&#13;<br> 2.陽光暴曬：暴曬會令頭皮下的膠原蛋白質斷裂，皮膚變得脆弱，影響髮根承托力而脫髮。&#13;<br> 3.燙染頭髮：經常染髮、過度吹乾頭髮（最好吹至7成乾，再自然風乾），亦會好易弄死頭皮及髮根。&#13;<br> 4.頭油過多：頭皮油脂分泌多的人，要頻密啲洗頭清潔（最好是隔日），否則有機會造成皮膚炎，破壞頭髮的生長周期。</fontstyle></spanclass></p><p>5.頭皮受傷：頭皮如因做手術、受外傷或生癬疥等，造成頭皮的損傷，都有機會造成脫髮。&#13;<br> 6.拉扯頭髮：長時間紮辮、束髮或用力拉扯頭髮（例如有拔毛癖），會令頭髮毛孔鬆弛而脫髮。&#13;<br> 7.大量失血：人經過大病或因意外而大量失血，都有機會令血液供養頭髮的營養不足，造成短暫脫髮。</p></body></html>