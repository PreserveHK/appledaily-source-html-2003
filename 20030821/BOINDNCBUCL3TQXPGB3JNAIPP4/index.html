<html><header><meta charset="utf-8"><title>街頭直選四大至Hot影相手機<br>三星P408最受追捧</title></header><body><h1>街頭直選四大至Hot影相手機<br>三星P408最受追捧</h1><p>今時今日要做至Hot手機，影相功能一定唔少得，而各大手機廠商近期都紛紛推出旗艦級影相手機。由摺機、直身機、扭鏡、鏡頭質素都各出奇謀，個個都要爭做一哥，不過第一唔係話就得，最直接嘅方法當然由用家直選先有說服力。今日就一於帶齊四部至Hot影相手機(三星P408、LGG8000、MotorolaE365及SagemX6)，睇吓邊部最受用家追捧！&#13;<br>&#13;<br>記者：劉耀祥攝影：周旭文、劉耀祥&#13;<br>Image：Kendy(CoolFactory)</p><p><spanclass><fontstyle>三星P408「扭」盡人心  &#13;<br> 以扭擰畫面加上採用CCD鏡頭的三星P408，論外形的確相當搶眼，於整個街訪超過半數被訪者封為首選，街訪中玩個不亦樂乎，影極都唔停手，難怪輕易於四部影相手機中突圍而出。而有咁多人揀P408，當然唔單止因為可以影相咁簡單，綜合咁多位用家意見，外形當然佔最大部份，其次轉動鏡頭都為P408贏得唔少分數，而功能齊全亦都係重點之一，GPRS、WAP、40和弦、MMS都有齊，輕易跑出的確有其道理。</fontstyle></spanclass></p><p>三星P408Profile&#13;<br> 制式：GSM900/1800/1900三頻&#13;<br> 鏡頭：CCD&#13;<br> 顯示器：65,536色（128×160）&#13;<br> 功能：GPRS、WAP、40和弦、MMS&#13;<br> 體積：90.8×47.5×23mm&#13;<br> 重量：105g&#13;<br> 查詢：82036999</p><p><spanclass><fontstyle>LGG8000心水之選  &#13;<br> LGG8000同場其他三款機更強，既可影相亦可拍15秒短片，CMOS11萬像素鏡頭影相效果與30萬像素影相手機不遑多讓。除此之外，唔少用家都異口同聲話G8000畫面靚，睇相時比其他機種更為清晰。雖然功能強勁，不過在SMS及MMS橫行的香港，只有英文版本的G8000就令用家卻步，原本揀G8000的用家人數都相當多，不過知道只得英文版本就放番低，睇嚟代理都係時候出番部中文版本。&#13;<br> &#13;<br> LGG8000Profile&#13;<br> 制式：GSM900/1800雙頻&#13;<br> 鏡頭：11萬像素/CMOS&#13;<br> 顯示器：65,536色（176×180）&#13;<br> 功能：GPRS、WAP、40和弦&#13;<br> 體積：93.6×50.2×22.9mm&#13;<br> 重量：120g&#13;<br> 查詢：26361123</fontstyle></spanclass></p><p><spanclass><fontstyle>MotorolaE365平價搶客  &#13;<br> 推出唔夠一個月嘅MotorolaE365，以聲靚畫面正打入市場，兼且開價夠低，$2,480就有個靚靚65,536TFT及Yamaha16和弦鈴聲，加上較為四方外形，所以揀E365的用家則以男性居多。功能亦係用家關注項目，GPRS+WAP就更係指定動作，作為影相手機MMS當然唔少得。最後就30萬像素影相鏡頭，可以最高影到640×480像素照片，對影像質素有要求的用家都滿足到。</fontstyle></spanclass></p><p>MotorolaE365Profile&#13;<br> 制式：GSM900/1800雙頻&#13;<br> 鏡頭：30萬像素&#13;<br> 顯示器：65,536色（128×120）&#13;<br> 功能：GPRS、WAP、16和弦、MMS&#13;<br> 體積：107×45×19.5mm&#13;<br> 重量：93g&#13;<br> 查詢：25063888</p><p><spanclass><fontstyle>SagemX6中文登場  &#13;<br> Sagem早於個多月前已在港推出X6，不過只得英文版，唔係咁啱港人口味。日前終於推出中文版，除中文外，亦繼續主打超大2吋屏幕，一次過顯示12行中文字，睇SMS就唔使㩒來㩒去。大屏幕當然唔止睇字咁簡單，X6亦內置30萬像素鏡頭，影相睇相都咁清楚。街訪時亦有唔少用家對X6相當有興趣，尤其2吋大嘅屏幕影相的確相當好Feel，雖然玩過都話好，不過用家最後都選擇其他品牌手機，似乎Sagem還要為其在港的知名度再下點工夫。</fontstyle></spanclass></p><p>SagemX6Profile&#13;<br> 制式：GSM900/1800雙頻&#13;<br> 鏡頭：30萬像素&#13;<br> 顯示器：65,536色（128×160）&#13;<br> 功能：GPRS、WAP、Hi-Fi鈴聲、MMS&#13;<br> 體積：110×46×22mm&#13;<br> 重量：106g&#13;<br> 查詢：21572888</p></body></html>