<html><header><meta charset="utf-8"><title>養狗遭投訴　細屋搬大屋<br>Terri兩年後結婚生女</title></header><body><h1>養狗遭投訴　細屋搬大屋<br>Terri兩年後結婚生女</h1><p>趙世曾的前妻TerriHolladay前晚出席香水產品推廣活動時，透露最近因家中小狗被鄰居投訴，所以要搬大屋。她笑言希望兩年後生一個女兒，不過要按部就班，先結婚後生BB，不再做未婚媽媽。</p><p>趙世曾的前妻TerriHolladay前晚帶同男性友人Morgan，出席法國香水品牌Guerlain於香港設計中心舉行的推廣活動，同場還有Rosemary與母親Julie、杜黃韋娘兒媳王憲文夫婦等。<br> &#13;<br> <spanclass>搬屋瘦五磅 &#13;<br> Terri到場後即緊張地向記者解釋，Morgan只是她的朋友，為她充當攝影師，她說：「你哋唔好誤會，佢有女朋友，我有男朋友，佢係我bigbrother啫。」她表示意大利裔男友Paolo留在家裏。&#13;<br> 談到近況，Terri透露剛搬新屋，她說：「最近啱啱搬咗去薄扶林，因為屋企隻兩歲嘅金毛尋回犬俾鄰居投訴，同管理處有爭執，所以決定同Paolo及Roman（與趙世曾生的兒子）搬屋。」&#13;<br> Terri續說：「新屋地方大咗，成二千四百呎，有個大廚房同大浴室，同Cecil（趙世曾）屋企只係差五分鐘車程。近排忙搬屋，人都瘦咗五磅。」&#13;<br> 問Terri搬新屋會否計劃生多一兒半女？她說：「肯定會啦，我希望兩年後生多個BB女。」問她會否結婚才考慮生BB？她說：「要按部就班，首先搵一個理想丈夫，然後結婚，再生個BB，Roman話唔要妹妹或者細佬，只要小狗喎！」<br> &#13;<br> <spanclass>自薦教烹飪 &#13;<br> 原定暑假計劃返美國探親的Terri表示慶幸因搬屋，避過了美國早前的大停電，她說：「好在爸爸住喺西岸，我有啲朋友住喺紐約，都不知幾慘。」至於工作大計，Terri表示正嘗試聯絡DiscoveryChannel電視頻道，她說：「我希望可以做一啲電視烹飪節目，好似甄文達嘅《YanCanCook》咁。」&#13;<br> 採訪：RitaLeung&#13;<br> 攝影：RickyChan</spanclass></spanclass></p></body></html>