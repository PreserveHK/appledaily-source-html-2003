<html><header><meta charset="utf-8"><title>忽然黐線稱殺咗人兼失聲<br>安琪蓮娜自爆曾入精神病院</title></header><body><h1>忽然黐線稱殺咗人兼失聲<br>安琪蓮娜自爆曾入精神病院</h1><p>荷李活性感女神安琪蓮娜祖莉（AngelinaJolie）最近正為電影《盜墓者羅拉：生命之匙》積極宣傳，近日她接受英國《太陽報》訪問時，透露多年前她曾因精神失常而須進入精神病院治療。<br> &#13;<br> <spanclass>喜歡自殘身體 &#13;<br> 二十八歲的安琪蓮娜一向以敢作敢為見稱，眾所周知她以往曾吸毒、喜歡玩性虐待遊戲及自殘身體，不過原來○○年時，她曾因精神錯亂，以為自己殺了人而須進入洛杉磯UCLA醫院的精神病中心治療三日。然而出事之前，她才剛憑《我有冇問題》的精神病人角色奪得奧斯卡最佳女配角。<br> &#13;<br> <spanclass>唔信長久關係 &#13;<br> 安琪蓮娜說：「我當時接受痛苦嘅輔導，我失聲同埋要接受觀察七十二小時，確保我唔會傷害自己或其他人。」醫院內很多精神病人認出安琪蓮娜，不過他們並不感到奇怪，反而有人向她尋求幫忙，她說：「我講唔到嘢，不過最後一日當我清醒，我同好多人傾偈，而且我嘗試以我學過嘅嘢同佢哋溝通。」&#13;<br> 當安琪蓮娜出院後不久，她便與第二任丈夫比利卜科頓（BillyBobThornton）於同年五月結婚，不過二人的婚姻只維持了三年便告終。對於最近盛傳她搭上多位男拍檔，安琪蓮娜表示他們的另一半毋須恐懼，她又說：「我好耐冇做愛喇，不過我𠵱家都搵緊嗰種愛。結婚唔係我杯茶，我唔信長久嘅關係。」&#13;<br> 此外，前日安琪蓮娜穿着一襲VeraWang設計的性感晚裝，出席新片在倫敦的首映，一向親切友善的她特別在會場外停留二十五分鐘，為影迷簽名拍照，她更大讚打扮成小羅拉的影迷趣致可愛。她又透露為讓養子麥度斯（Maddox）在不同文化中成長，她最近已搬到英國居住，並愛上喝英國紅茶。</spanclass></spanclass></p></body></html>