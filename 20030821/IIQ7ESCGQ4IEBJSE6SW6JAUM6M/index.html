<html><header><meta charset="utf-8"><title>AV產品篇：<br>AV產品減價SONYDC平一成MP3最抵</title></header><body><h1>AV產品篇：<br>AV產品減價SONYDC平一成MP3最抵</h1><p>收到風話AV產品減價，負責人話：「呢個價真係好低，假如出面大舖一部機已賣一千，我開倉價是九百，就等於將個市價打九折。」消費者心理當然愈平愈好，去幾間大舖行一轉，SONY部P8數碼相機一般標價二千九至三千，以$2,700呢個水位計又確實差不多九折。另外，DV、CD機、MD機等亦有減價，兩部MP3街價都做緊$1,480，佢賣一千一百幾又真係平！&#13;<br>記者：招佩珊&#13;<br>攝影：梁細權&#13;<br>ImageGirl：豆豆</p><p><spanclass><fontstyle>SONYDC玩拍片平街價一成  &#13;<br> SONYDSC-P8有效像素達320萬，具備3倍光學變焦、飽和度及對比度設定等功能，最大賣點是支援MPEGMovie有聲影片連續拍攝，拍片後更可直接接駁電視作全畫面輸出，睇番所拍下的短片。&#13;<br> &#13;<br> SONYDSC-P8可直出TV&#13;<br> 原價：$3,520&#13;<br> 特價：$2,700</fontstyle></spanclass></p><p><spanclass><fontstyle>收音機MP3Player平300幾  &#13;<br> 兩部韓國製造的MSCMP3Player，同樣內置128MB記憶體，更有埋FM收音機及錄音功能，一機多用。DM-P128就勝在有線控，而DM-UM128就對應到320kbps高音質MP3音樂檔案。兩部機都真係平過街價300幾，一個字──抵！</fontstyle></spanclass></p><p><spanclass><fontstyle>機細鏡頭靚DV入門之選  &#13;<br> SONY數碼手提攝錄機DCR-TRV19E機身細，只重540克，女仔單手拎亦無難度，加上用CarlZeiss鏡頭具備120倍數碼變焦，四千幾作入門機相當抵用。要高檔，可選同款配備107萬像素CCD的DCR-TRV33E，價錢就要六千四左右。&#13;<br> &#13;<br> DCR-TRV19E&#13;<br> 原價：$5,860&#13;<br> 特價：$4,500&#13;<br> &#13;<br> DCR-TRV33E&#13;<br> 原價：$8,250&#13;<br> 特價：$6,340</fontstyle></spanclass></p><p><spanclass><fontstyle>手提卡式機唔使一百  &#13;<br> $95買到部有齊FM/AM及錄音的手提卡式收音機，去邊度搵？機上有隻賓尼兔，細路一定鍾意，重可以讓他們聽學習教材卡式帶。</fontstyle></spanclass></p><p><spanclass><fontstyle>SONY長氣CD機平$320！  &#13;<br> 呢部機曾一度成為最長氣的CD機，可連續播放時間長達120小時，另備有防震系統，減價後比原價慳咗$320。&#13;<br> &#13;<br> SONY長氣DiscmanD-EJ985&#13;<br> 原價：$1,390&#13;<br> 特價：$1,070</fontstyle></spanclass></p><p><spanclass><fontstyle>SONY齋PlayMD機跌破一千  &#13;<br> 若果買MD機但求薄兼價錢平，齋Play的MD機啱晒，一千樓下有SONYMZ-E510。&#13;<br> &#13;<br> SONYMZ-E510最靚仔&#13;<br> 原價：$1,700&#13;<br> 特價：$935</fontstyle></spanclass></p><p>店舖資料：電器消費者購物中心&#13;<br> 地址：銅鑼灣糖街1-13號銅鑼灣商業大廈17樓1703室&#13;<br> 查詢電話：25762368&#13;<br> 營業時間：9:00am-6:30pm（星期一至五）、9:00am-6:00pm（星期六）&#13;<br> 開倉日期：由即日至8月30日</p></body></html>