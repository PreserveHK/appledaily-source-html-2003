<html><header><meta charset="utf-8"><title>2R陪你玩FunFunShow</title></header><body><h1>2R陪你玩FunFunShow</h1><p>繼書展同漫畫節之後，另一適合小朋友參與的大型活動、以日本卡通人物做號召的FunFunShow，今日一連五天在會展同大家見面。&#13;<br> 話明係FunFunShow，自然大把Fun，第一Fun有多啦A夢、數碼暴龍、超級小黑咪、幪面超人、小露寶、蠟筆小新等大堆卡通人物，現身會場同大家影相留念；第二Fun則有大型遊戲，包括「哈姆太郎勇闖FunFun屋」、「多啦A夢神奇魔法部屋」、「動畫激Fun遊戲樂園」等，好睇又好玩；第三Fun有大量攤位遊戲，再加埋同場有過千種卡通人氣產品，部分「哈姆太郎」及「多啦A夢」精品更遠道由日本空運抵港，限量發售。&#13;<br> 記者：尹珊珊&#13;<br> &#13;<br> <b> 「FunFunShow」小檔案</b> &#13;<br> 地址：灣仔會議展覽中心7A&#13;<br> 日期及時間：8月21日至24日上午11時至晚上8時；8月25日上午11時至晚上7時。&#13;<br> 入場費：$25&#13;<br> 查詢電話：23812268</p><p><spanclass><fontstyle>必玩玩意  </fontstyle></spanclass></p></body></html>