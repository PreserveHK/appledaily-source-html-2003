<html><header><meta charset="utf-8"><title>流動通訊：<br>全城至平雙彩芒手機<br>DAEWOOK900$2,800有得玩</title></header><body><h1>流動通訊：<br>全城至平雙彩芒手機<br>DAEWOOK900$2,800有得玩</h1><p>彩芒手機愈玩愈烈，由256色到65,000色，畫面愈來愈靚不在話下，而且更由單變雙，一個唔夠就整夠兩個，不過現時雙彩芒手機都重係富貴人家玩意，皆因閒閒哋都要成三千幾蚊先有交易，之不過最新低價紀錄就由韓國嘅DAEWOOK900做出，只要$2,800就有部256色+65,000色雙彩芒手機，絕對令一班好「色」用家心癢不已！&#13;<br>記者：劉耀祥&#13;<br>攝影：陳陶鈞&#13;<br>ImageGirl：Polly</p><p>來自韓國的DAEWOO，首次推出雙彩芒手機K900，銀色機身甚具CyberFeel，不過主打賣點當然是其雙彩芒，內螢幕具有65,000色，而外螢幕則有256色顯示，能夠顯示電池及接收訊號等資料，用家亦可以選擇顯示電子時鐘或行針時鐘於外螢幕上，備有慳電功能，外螢幕會於數秒後自動關閉背光燈，但只要按機側按鈕就可以再次開動。以現時雙彩芒機普遍高企於$3,000以上的售價，K900以$2,800低開，實在有一定吸引力。</p><p><spanclass><fontstyle>蜜蜂仔陪你用手機  &#13;<br> 整個操作介面以簡潔為主，拎上手不用花時間便可以掌握大概的操作，不過最有趣就係機內有隻得意蜜蜂仔，咁當然並非真蜜蜂，而係一隻趣致得意嘅卡通蜜蜂仔，由操作介面、設定畫面以及Wallpaper都有佢陪住周圍飛，令到普通的畫面增添不少生氣。機身亦特別設有四個快速掣，用家可以即時進入鬧鐘、訊息、鈴聲或手機設定畫面，毋須在Menu中左㩒右㩒，可惜四個快速掣不能置換其他設定，若可以的話必定可以更加個人化。</fontstyle></spanclass></p><p><spanclass><fontstyle>40和弦打機至正  &#13;<br> 既然有個65,000色靚靚LCD螢幕，當然要物盡其用，尤其用來打機就更加一流，兼且配合其40和弦鈴聲及震動效果，臨場感就大大增加，所以內置了3個遊戲，360°撞磚、貪食蛇及黑白棋，總有一樣啱你玩。除了打機之外，亦內置40首和弦鈴聲，有多首樂曲及鈴聲供用家選擇。時下流行之手機功能，例如WAP1.2、錄音、日程表及世界時鐘等，K900都一應俱全，用家享受K900聲畫之餘亦可以輕鬆上網。</fontstyle></spanclass></p><p><center> <spanclass><fontstyle>K900面面Look  </fontstyle></spanclass></center> </p><p>&#13;<br> &#13;<br> &#13;<br> &#13;<br> <b> DAEWOOK900</b> &#13;<br> 制式：GSM900/1800&#13;<br> 顯示器：外螢幕256色（96×64像素）/內螢幕65,000色（128×144像素）&#13;<br> 體積：84.4×41.5×21.9mm&#13;<br> 重量：79g&#13;<br> 備用時間：約120小時&#13;<br> 通話時間：約2小時&#13;<br> 功能：40和弦、開關機動畫、WAP1.2、錄音、T9輸入法&#13;<br> 查詢：31028787</p></body></html>