<html><header><meta charset="utf-8"><title>新車速報：<br>福士GolfR32暴走高球</title></header><body><h1>新車速報：<br>福士GolfR32暴走高球</h1><p>德國福士繼Golf25周年紀念版賣個滿堂紅之後，早前佢哋又推出一款GolfR32，可算係呢一代Golf車系嘅終極跑版。除有全車包圍、跑車合金胎車令外，還有恒式四驅、Racing避震連制動器，當中至具誘惑性莫過於一台3.2公升V6偈嘅強悍輸出，不禁教人有蠢蠢欲試嘅衝動呢！&#13;<br>記者、攝影：陳偉林</p><p><spanclass><fontstyle>度身訂做包圍吸引  &#13;<br> 福士Golf車系由來已久，一直不乏捧場客支持，每一代車系嘅高性能版本就只有GTi型號；惟呢一代Golf，廠方卻特別炮製出呢部R32終極跑車，委實係車迷一大喜訊。外觀除留有原車神髓外，車身前後度身訂做嘅大包圍連氣霸及整流器，有助一台3.2公升V6偈嘅呼吸及氣流動力學之餘，四輪加大碼18吋OZ跑車合金胎軨，粗壯嘅雙尾喉同尾定翼組合，均予人有招徠嘅號召力。</fontstyle></spanclass></p><p><spanclass><fontstyle>座艙配備吸引突出  &#13;<br> 相比下，座艙鋪排亦透現有一份強悍嘅跑車氣息，尤其係一對前排桶形跑車椅屬德國Konig專為R32配備，有出眾承托力及貼服性外，車廂四周亦有奪目嘅銀白電鍍面板裝飾，有別於同系車款外，不可或缺嘅電窗、電鏡及電天窗，重有6碟高級CD音響連恒溫冷氣，重有八個安全氣袋連充氣簾幕㗎！</fontstyle></spanclass></p><p><spanclass><fontstyle>引擎輸出狠勁有力  &#13;<br> 至教人歡喜若狂，莫過於呢部終極跑車嘅一台3.2公升V6偈，除予人有OverPower嘅感受外，匹配6前速手波，起跑加速勁力十足，猶幸廠方重加置有4Motion恒式四驅，可有駕馭呢部GolfR32嘅不覊一面外，四輪Racing懸掛及制動器，重有主動式電子ESP、TCS同EDL裝置，以及ABS連EBD系統，亦予人高循迹性同收放自如嘅駕駛樂趣呢！</fontstyle></spanclass></p><p><spanclass><fontstyle>記者試後簡評  &#13;<br> 新車可算係呢一代Golf嘅終極版本，一台3.2公升V6偈只需輕踏油門，動力輸出經已源源不絕，四輪Racing懸掛匹配4Motion四驅系統，高速走彎對地抓着力強，重有敏捷可靠嘅制動反應，玩樂味濃。&#13;<br> &#13;<br> <spanclass><fontstyle>福士GolfR32規格  &#13;<br> 引擎：3189ccV6DOHC&#13;<br> 馬力：241ps/6250rpm&#13;<br> 扭力：32.6kgm/2800-3200rpm&#13;<br> 傳動：6前速手波，恒式四驅&#13;<br> 懸掛：（前）柱式獨立&#13;<br> 　　　（後）雙搖臂&#13;<br> 制動：（前）透氣碟&#13;<br> 　　　（後）透氣碟（ABS）&#13;<br> 尺碼：4165×1735×1435mm&#13;<br> 軸距：2520mm；車重：1510kg&#13;<br> 0-100公里：6.6秒&#13;<br> 極速：247km/h&#13;<br> 平均耗油：11.6L/100km&#13;<br> 輪胎：225/40ZR18&#13;<br> 　　　MichelinPilotSport&#13;<br> 新車售價：$450,000&#13;<br> 車輛提供：合泰汽車（28828938）</fontstyle></spanclass></fontstyle></spanclass></p></body></html>