<html><header><meta charset="utf-8"><title>健康保衞戰：<br>復活節食朱古力後遺症三招踢走禍害</title></header><body><h1>健康保衞戰：<br>復活節食朱古力後遺症三招踢走禍害</h1><p>朱古力是天使與魔鬼的化身，好味得難以抗拒，卻會造成蛀牙兼肥胖，更會令人脾氣暴躁。今年復活節小朋友在家中無所事事，避得過非典型肺炎的危機，卻容易跌入朱古力復活蛋的陷阱。唔想小朋友復課時，變成亂發脾氣的爛牙肥仔肥女，一於三管齊下，聯手對付朱古力三大後遺症。&#13;<br>&#13;<br>記者：李敬賢　攝影：伍慶泉、林栢鈞&#13;<br>ImageKids：輝輝、Danny</p><p><spanclass><fontstyle>第一招：運動KeepFit減肥  &#13;<br> 朱古力是高脂肪與熱量的食物，小朋友平時跳跳紮，區區幾隻朱古力蛋，都唔使怕變肥仔肥女。不過，非典型肺炎肆虐後，父母們禁止小朋友出街打波踩單車，加上停課，連上體育堂的機會都無埋，被困家中點算好？浸會大學體育系雷雄德教授說，小朋友睇電視時，唔用遙控器，直接走到電視機㩒掣轉台，已經可以增加日常生活做動運的機會。想有更大的運動量，重有其他推介。</fontstyle></spanclass></p><p><spanclass><fontstyle>推介一：行樓梯消耗熱量  &#13;<br> 以前只會在電梯壞了或停電時才迫於行樓梯，今天起改變這個習慣吧！行樓梯其實是一項帶氧運動，消耗熱量之外，可加強心肺功能，又毋須任何技巧，父母跟小朋友擠在狹小的樓梯間，更能促進親子關係。</fontstyle></spanclass></p><p><spanclass><fontstyle>推介二：跳繩訓練四肢靈活性  &#13;<br> 雷教授大力推薦小朋友在家中跳繩當運動。跳繩是一項全身運動，可以加速人體新陳代謝，又能訓練四肢的靈活性，最方便是只要一條長度適合的繩子，就可以隨時在家中做運動。</fontstyle></spanclass></p><p><spanclass><fontstyle>推介三：Sit-up結實肌肉  &#13;<br> 早已遺忘了Sit-up、側彎腰這些基本動作嗎？雷教授指出，Sit-up、側彎腰等屬於鍛煉肌肉的動作，嚴格來說，不能達到減肥的效果，但能夠令小朋友保持適量運動，同時能強化他們的肌肉耐力。</fontstyle></spanclass></p><p><spanclass><fontstyle>第二招：清潔口腔殺牙蟲  &#13;<br> 小朋友反正一定換恒齒，就算爛掉乳齒都無所謂啦？大錯特錯！小朋友如果太早甩乳齒，恒齒的生長都會有影響，而且有蛀牙破壞儀容，甚至影響個人自信心，所以乳齒還是恒齒的護理也不容忽視。</fontstyle></spanclass></p><p><spanclass><fontstyle>勤刷牙最有效  &#13;<br> 刷牙是防止蛀牙的最佳辦法，這是永恒的定律。小朋友出牙仔後，可以開始培養他們刷牙的習慣，如果年紀太小還未懂得吐口水，刷牙時可以唔用牙膏，同樣能達到清除朱古力殘渣的作用。</fontstyle></spanclass></p><p><spanclass><fontstyle>刷牙是好玩遊戲  &#13;<br> 小朋友抗拒刷牙，父母就要動腦筋令他們覺得刷牙也是樂趣，可利用卡通牙刷及果味牙膏，令小朋友覺得刷牙也是一個好玩的遊戲。</fontstyle></spanclass></p><p><spanclass><fontstyle>咀嚼香口膠  &#13;<br> 如果無法即時刷牙，較年長的小朋友，吃完朱古力後可以咀嚼無糖香口膠，從而增加口水分泌。口水屬鹼性，能夠中和口腔中導致蛀牙的酸性。小朋友如不適合咀嚼香口膠，亦可以飲水來代替。</fontstyle></spanclass></p><p><spanclass><fontstyle>飯後朱古力  &#13;<br> 家長應避免在兩餐之間給小朋友吃朱古力，要他們養成每餐之後才吃朱古力的習慣，就可減少口腔製造酸性的機會。</fontstyle></spanclass></p><p><spanclass><fontstyle>第三招：健康湯水防暴躁  &#13;<br> 原來從中醫的角度看，小朋友食得過多朱古力，反而會令他們心情煩躁、容易發𤷪𤺧。香港健康協會會長朱國棟註冊中醫指出，朱古力屬溫燥的食物，多吃會造成脾臟燥熱，小朋友因此煩躁易發脾氣外，又會生痱滋和便秘。媽咪可以煲清熱湯水給小朋友喝，朱醫師提供了兩個簡單易煮的食療湯水畀大家參考。</fontstyle></spanclass></p><p><spanclass><fontstyle>蘋果生魚清熱湯  &#13;<br> 材料：&#13;<br> 蘋果2果（去心）&#13;<br> 雪耳1両（先浸開）&#13;<br> 生魚1條（洗淨）&#13;<br> 南杏5錢&#13;<br> 北杏5錢&#13;<br> 舊橙皮1錢半&#13;<br> 製法：適量清水，煲約2小時半，調味即可飲用。&#13;<br> 有咩好：飲咗呢個湯可以清肺胃熱，生津除煩躁，對於咳嗽及有痰的問題都有幫助，最啱消化不良、夜睡不寧，以及有習慣性便秘煩惱的朋友。</fontstyle></spanclass></p><p><spanclass><fontstyle>紅粟馬蹄除躁湯  &#13;<br> 材料：&#13;<br> 紅蘿蔔2條&#13;<br> 粟米1條&#13;<br> 馬蹄6粒&#13;<br> 南杏5錢&#13;<br> 北杏5錢&#13;<br> 舊橙皮1錢半&#13;<br> 製法：適量清水，煲約2小時半，調味即可飲用。如果嫌味道太清淡，可加少量先出水的西施骨。&#13;<br> 有咩好：可以清肺熱、健脾胃，對通導腸道積滯好有幫助，重可以減輕臉上生暗瘡的問題。</fontstyle></spanclass></p></body></html>