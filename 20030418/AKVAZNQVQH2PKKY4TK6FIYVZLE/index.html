<html><header><meta charset="utf-8"><title>XBOX《功夫大亂鬥》明撼任天堂</title></header><body><h1>XBOX《功夫大亂鬥》明撼任天堂</h1><p>近排港人心情不佳，好多機迷都冇乜心情打機，尤其係一啲過份沉重及複雜嘅Game。XBOX就啱啱推出一隻以搞笑為賣點嘅動作Game，取名《功夫大亂鬥》兼且又係玩四人混戰，擺到明想撼低任記隻《大亂鬥》，而且論得意好玩程度一啲都唔輸蝕。八位角色造型惹笑過人，有帶子洪郎、殭屍同雲吞隊長，全部有自己連續技同必殺技，最正係「辱罵攻擊」，敵人瞓低咗重要鬧人，一路鬧一路儲能量，最後使出終極必殺技了結對手，咁搞法肯定令對戰氣氛即時飆升，強烈建議三五知己圍埋一齊玩，不過切記相嗌唔好口呀。&#13;<br> 記者：徐影龍&#13;<br> &#13;<br> 遊戲類型：動作格鬥&#13;<br> 對應機種：XBOX&#13;<br> 遊玩人數：1至4人&#13;<br> 售價：$299（行貨）&#13;<br> 開發商：JustAddMonsters</p></body></html>