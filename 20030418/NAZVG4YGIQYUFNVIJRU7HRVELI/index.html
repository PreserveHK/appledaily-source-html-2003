<html><header><meta charset="utf-8"><title>　　誠哥50年代已搞「機」 - 李八方</title></header><body><h1>　　誠哥50年代已搞「機」 - 李八方</h1><p>「心連心─全城抗炎大行動」得到愈來愈多捐款，繼新鴻基地產日前捐出五十萬元，李嘉誠旗下嘅長江集團都捐五十萬贊助該活動。&#13;<br> 講起誠哥，八方噚日收到和黃內部刊物，除咗大講其3G投資外，有一篇「創意無疆界」文章，首次提及誠哥早年嘅一份創意。&#13;<br> 據文章話，誠哥喺五十年代做塑膠業時，見到雜誌介紹外國一款新塑膠注模機，但一部要二萬元，於是發揮創意，利用一部空氣壓縮機、一個打去瓶口嘅汽水樽同幾條塑膠管，自行研製出一部注模機，功能與洋貨不相上下，價錢就只係原來嘅十分之一。咁都掂，唔怪得發達啦。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>