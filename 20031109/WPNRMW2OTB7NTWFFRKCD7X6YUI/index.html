<html><header><meta charset="utf-8"><title>第50屆澳門格蘭披治大賽車激戰今展開</title></header><body><h1>第50屆澳門格蘭披治大賽車激戰今展開</h1><p>經過昨日一輪練習及排位賽後，一眾車手經已準備就緒，務求響今日嘅賽事中全力作賽，爭取好成績；而今日最值得大家留意嘅，相信會係新鴻基金融集團香港汽車會路車錦標賽，事關屆時將有超過30部名車出戰，當中包括有由一眾LotusClubHongKong會員駕駛嘅蓮花Elise、SupercarClubofHongKong嘅多部保時捷跑車，以及本田S2000等車款，勢必掀起一場激烈嘅賽事。另外，澳門迷你車迷會盃又會有多部Mini落場，而財神酒店盃及第四屆東亞運動會盃，一眾年輕兼且技術出眾嘅車手，亦會奮力作戰；當然唔少得重有多部老爺車出戰嘅大賽車紀念盃及金禧盃，同埋首次舉行嘅澳門格蘭披治大賽車委員會盃自動波電單車賽啦！各位車迷除可親身到澳門觀戰外，亦可留意本港各大電視台直播各場賽事嘅時間，又或者Click入澳門格蘭披治大賽車嘅官方網頁（網址：<ahref http:>www.macau.grandprix.gov.mo ），得悉一齊最新資料㗎！</ahref></p><p><spanclass><fontstyle>賽事程序（11月9日）  &#13;<br> 06:00	封閉賽道&#13;<br> 06:15-06:45	檢查賽道&#13;<br> 07:00-07:20	澳門格蘭披治大賽車委員會盃自動波電單車賽（計時練習）&#13;<br> 07:45-08:30	第四屆東亞運動會盃（10圈）&#13;<br> 08:55-09:40	財神酒店盃（10圈）&#13;<br> 10:10-10:55	澳門迷你車迷會盃（10圈）&#13;<br> 11:15-12:00	大賽車紀念盃（10圈）&#13;<br> 12:20-13:05	GroovyMule古典車賽（10圈）&#13;<br> 13:25-14:10	新鴻基金融集團香港汽車會路車錦標賽（10圈）&#13;<br> 14:30-14:50	汽車巡遊&#13;<br> 15:00-15:20	雙座位雷諾方程式2000接載乘客&#13;<br> 15:40-16:40	金禧盃（10圈，並採用利曼式起步）&#13;<br> 17:00-17:20	澳門格蘭披治大賽車委員會盃自動波電單車賽（3圈）&#13;<br> 18:30	賽道解封</fontstyle></spanclass></p></body></html>