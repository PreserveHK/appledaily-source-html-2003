<html><header><meta charset="utf-8"><title>消費BestBuy：<br>孖膶腸人靠黐上位</title></header><body><h1>消費BestBuy：<br>孖膶腸人靠黐上位</h1><p>娛樂圈最棹忌「攝石人」，做朋友最怕菠蘿雞，一味靠黐確實乞人憎，但近來有兩位新人卻以靠黐上位，兩條友仔一紅一黑，剛由泰國進軍香港，個名叫「HugnHold」，臘腸身形冇乜線條美可言，加埋孖膶腸同一對大凸眼，甚至可以用樣衰嚟形容，不過其靠黐必殺技卻甚為抵死，黐得有技巧，重好討人歡心㖭。&#13;<br>&#13;<br>記者：張銘恩　攝影：梁細權&#13;<br>模特兒：Piko&amp;Angel（RichStrategy）</p><p><spanclass><fontstyle>搞鬼兩官任你黐  &#13;<br> 孖膶腸人雖則四肢健全，但無鼻無耳無頭髮，兩官唔端正之餘重隨時移位，佢哋為人無骨氣，手腳長而無當根本企唔穩，不過任你左黐右黐，愈黐愈過癮。&#13;<br> &#13;<br> <spanclass><fontstyle>衰頭衰相  &#13;<br> 黑色孖膶腸大佬，身高2呎5吋，$188；紅色孖膶腸二佬，身高1呎6吋，$128；紅色孖膶腸豆丁，身高5.5吋，$32。三個已經夠樣衰，攬埋一堆衰上加衰。</fontstyle></spanclass></fontstyle></spanclass></p><p><spanclass><fontstyle>變身傳聲筒  &#13;<br> 三兄弟都有實際用途，例如可以黐「Iloveyou」、「HappyBirthday」等口訊包，𠱁下朋友仔咁，口訊包每個$12。</fontstyle></spanclass></p><p><spanclass><fontstyle>隨時變臉  &#13;<br> 三隻眼？得！雙孖膶腸？都得！好玩在可另買多幾包嘴臉，同佢哋轉吓表情，每包$9.9。</fontstyle></spanclass></p><p><spanclass><fontstyle>精品篇  </fontstyle></spanclass></p><p><spanclass><fontstyle>同期新進Character&#13;<br> 棒球大哥阪神老虎隊  &#13;<br> 有留意日本棒球嘅朋友，都會認識呢隊接近有70年歷史嘅「阪神老虎隊」（HanshinTigers），今年佢哋狀態回勇，勇奪日本棒球大賽關西區冠軍，為唔少Fans爭番口氣。唔係Fans所以唔關你事？未必！事關「阪神老虎隊」今期發威，相關產品全線新鮮熱辣到港，啱唔啱口味？睇過先講喇。&#13;<br> </fontstyle></spanclass></p><p><spanclass><fontstyle>手抽袋：$63.2&#13;<br> 索繩背袋：$95.2  &#13;<br> 透明手抽袋，顏色鮮豔；老虎標記索繩背袋，容量大，多多嘢都裝得落。</fontstyle></spanclass></p><p><spanclass><fontstyle>塑膠棒球練習套裝：$95.2  &#13;<br> 搞吓笑玩吓啫，套裝包括1支球棒、3個棒球及棒球座，得個睇字，攞嚟練習棒球？盞搞。</fontstyle></spanclass></p><p><spanclass><fontstyle>Cooler水壺：$103.2  &#13;<br> 估唔估到有咩用途？呢個係一個水壺，同時亦係一個Cooler！用法係事前將飲品倒入壺中，然後放入冰箱雪凍成冰，出街熱熱哋時就放上頸，啲冰溶咗之後咪飲得囉，服未？</fontstyle></spanclass></p><p><spanclass><fontstyle>咕𠱸大：$151.2細：$71.2  &#13;<br> 老虎頭Logo砌成嘅圖案咕𠱸，兩款Pattern都咁搶眼。</fontstyle></spanclass></p><p>售賣點：千色百貨荃灣店、尖沙嘴店及將軍澳店&#13;<br> 電話：24138686</p></body></html>