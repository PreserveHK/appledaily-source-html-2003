<html><header><meta charset="utf-8"><title>稻垣戴假鼻化身孖寶兄弟</title></header><body><h1>稻垣戴假鼻化身孖寶兄弟</h1><p>如果問你SMAP五個成員入面，邊個最適合做任天堂經典遊戲孖寶兄弟入面嘅Mario，我諗好多人都唔會揀最唔起眼嘅稻垣吾郎。不過事實上啱啱相反，最近稻垣拍咗個孖寶新遊戲廣告，貼起撇鬚，都非常似Mario㗎！不過Mario個鼻咁大，咁稻垣當然要整個假鼻上去啦，聽講重搞咗佢兩粒鐘咁耐，不過稻垣話晒都撈咗咁多年，呢啲場面都慣晒啦！</p></body></html>