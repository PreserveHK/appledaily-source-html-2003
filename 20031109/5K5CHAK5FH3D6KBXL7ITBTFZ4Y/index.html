<html><header><meta charset="utf-8"><title>濱崎步恨嫁恨到出面</title></header><body><h1>濱崎步恨嫁恨到出面</h1><p>為紀念出咗三十隻細碟，日本天后濱崎步啱啱就開咗幾場演唱會，睇完嘅街坊都有一種感覺，就係步姐真係好恨嫁！步姐喺演唱會入面幾乎套套衫都好鬼豪華同好大陣仗，而且好啱擺酒婚宴着。步姐自己着住幾十呎長嘅婚紗出場，代表乜都唔使多講，但最估唔到嘅係連中國裙褂旗袍都有，步姐更自己擔埋大紅遮，重唔係趕住嫁咩？</p></body></html>