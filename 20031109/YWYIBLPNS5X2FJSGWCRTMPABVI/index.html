<html><header><meta charset="utf-8"><title>短線遊：<br>澳門美食節開鑼捧住個肚睇煙花</title></header><body><h1>短線遊：<br>澳門美食節開鑼捧住個肚睇煙花</h1><p>提起食，香港人總是醒神百倍，美食節年年迫爆，街邊小食檔又例必人頭湧湧！喂，各位為食貓，原來今個月搵食可以搵過界，澳門舉行第三屆美食節已經開鑼，而且整個十一月節目多多，又賽車又放煙花。我們找來地膽Tammy，帶我們掃勻場內美食，為大家找出必食美味，再到海旁搵靚位睇煙花！&#13;<br>&#13;<br>記者：陳慧敏　攝影：林栢鈞</p><p><spanclass><fontstyle>出發掃街！  &#13;<br> 今年在西灣湖廣場舉行的「澳門美食節」主要分成四個主要部份，有賣中菜為主的中華街，澳門一定唔少得的葡國街，亞洲美食街則主要是韓日東南亞美食，當中還夾雜着少數民族帶來的稀有風味宴，這三部份的攤檔，大部份來自澳門大小餐館。最不可錯過的是風味美食區，這裏不少是來自外地的過江龍美食，今天不吃，就要等明年了！吃完還有攤位遊戲等小朋友又食又玩！更有日日新鮮的表演，好一個熱鬧的美食嘉年華！</fontstyle></spanclass></p><p><spanclass><fontstyle>中華美食街  &#13;<br> 入口的左面，滿街都是龍、木雕、燈籠等裝飾，好搶！一看就知道這是中華街，有親切感！好，就先掃這裏，為你找出必食之選。&#13;<br> &#13;<br> <spanclass><fontstyle>乳鴿骨都好好味$25/隻  &#13;<br> 這小攤外持續有十多人排隊等候，一定有好嘢。原來出生25天肥鴿日日新鮮，用白滷水醃一小時再炸，老闆話：「連骨頭都入埋味呀！」&#13;<br> 葡京潮州大酒樓</fontstyle></spanclass></fontstyle></spanclass></p><p><spanclass><fontstyle>肥膏蟹最正$98  &#13;<br> 最令人流口水的，還有紅鱘糯米飯，炒熟糯米後，跟原隻膏蟹刮出的蟹肉一起蒸，蟹膏真的多到不得了。&#13;<br> 回力軒</fontstyle></spanclass></p><p><spanclass><fontstyle>街邊食鮑參翅肚$20/碗  &#13;<br> 大牌檔居然有鮑魚與魚翅，鮑魚仔雖不算大隻彈牙，勝在抵食；碗仔翅也不是粉絲，是真魚翅，都只係賣$20，沒想過掃街一樣豪得起。&#13;<br> 回力軒</fontstyle></spanclass></p><p><spanclass><fontstyle>葡國街  &#13;<br> 一看到豬扒包，肯定，到了葡國街。不過，今天不吃豬扒包，特色美味太多啦！除了地道澳門人口味，還夾雜了許多歐陸風味食品，呷啖紅酒繼續逛！&#13;<br> &#13;<br> <spanclass><fontstyle>揸住隻蠔周街走$20/隻  &#13;<br> 成盆蠔放喺度任買任食，有美國大蠔，海味較濃；珍珠蠔，味道不很濃，但很爽甜彈牙吖！&#13;<br> 黃金海岸海鮮美食</fontstyle></spanclass></fontstyle></spanclass></p><p><spanclass><fontstyle>獨家「咸蝦醬」$50  &#13;<br> 「咸蝦醬」居然都是瑰寶？亞馬交餐廳的「咸蝦醬」可是土生葡國菜！混了中國白酒的蝦醬，吃之前還得用葱爆香，讓鹹蝦的鮮味傳千里，澳門人便利食法是用來塗麵包，或者炒蝦米粉腸，都是地道美食。只是美食節才有售，平時想吃就只有到亞馬交餐廳幫襯了！	亞馬交餐廳</fontstyle></spanclass></p><p><spanclass><fontstyle>亞洲美食街  &#13;<br> 有點飽啦，不過，前面有隻大墨魚，是日本美食！還有泰國等東南亞國家的美食，以小食居多，不能放棄，繼續吃！&#13;<br> &#13;<br> <spanclass><fontstyle>少辣泡菜雞翼$15/隻  &#13;<br> 專賣串燒日本小食，兩位日本妹創出泡菜雞翼，在美食節裏初試啼聲，泡菜塞在雞翼裏，泡菜味不很濃，卻又有很多汁，非常特別。	江戶日本料理</fontstyle></spanclass></fontstyle></spanclass></p><p><spanclass><fontstyle>風味美食區  &#13;<br> 咦？對面有穿得七彩繽紛的少數民族少女跳住舞請大家吃竹筒飯！是過江龍美食！專程來參加美食節的外國「部隊」雲集，是風味美食區的一大特色，今日不吃更待何時？&#13;<br> &#13;<br> <spanclass><fontstyle>一口一個小籠包$20/10個  &#13;<br> 專誠由上海來的馳名小籠包店，小籠包一口一個呈半透明，在上海享負盛名。包子肉汁豐富，裏面混有竹笋很爽口！靚女盧小姐見我們吃到滿手湯汁，居然笑得鬼咁甜！激氣！	上海古漪園</fontstyle></spanclass></fontstyle></spanclass></p><p><spanclass><fontstyle>柳丁炸排骨$10/件  &#13;<br> 「阿美族」族人說這是山豬肉，以鐵板煎香，隨意加胡椒、香葱做調味已經很香口惹味，旁邊還有族民賣首飾，精美鮮豔，正式又食又買。&#13;<br> 阿美族行政院原住民族委員會</fontstyle></spanclass></p><p><B> 食飽玩餐飽</B> </p><p><spanclass><fontstyle>海洋花園最正煙花地  &#13;<br> 維港煙花大家睇得多，換換口味澳門睇煙花絕對有新鮮感，十一月，澳門有多場煙花滙演，校好時間，吃完美食看煙花！澳門「地膽」Tammy話，走出觀光塔外海堤，海洋花園對面的位置為最正煙花地。煙花船就在海洋花園對出海面表演，又有嘉樂庇總統大橋做背景，火樹銀花，菲林殺手是也！要霸靚位，就認住呢度啦！&#13;<br> &#13;<br> 澳門十一月精采節目&#13;<br> 第十五屆澳門國際煙花比賽匯演&#13;<br> 11月9日：8:00pm及9:00pm；11月12、16及22日9:00pm及10:00pm&#13;<br> &#13;<br> 第五十屆澳門格蘭披治大賽車、老爺車、古典車賽及汽車巡遊&#13;<br> 日期：11月8、9、13、14、15及16日&#13;<br> 地點：澳門東望洋跑道&#13;<br> 查詢：（853）7962268</fontstyle></spanclass></p><p><br> &#13;<br> 美食節開放時間&#13;<br> 即日至11月23日&#13;<br> 5:00pm-12:00mn&#13;<br> &#13;<br> 交通&#13;<br> 免費穿梭巴士：中國銀行總行←→西灣湖廣場&#13;<br> 5:00pm-12:30am每10分鐘一班&#13;<br> 計程車：澳門碼頭→西灣湖廣場約$22</p></body></html>