<html><header><meta charset="utf-8"><title>師傅出馬<br>酒店大廚教你堆金積玉</title></header><body><h1>師傅出馬<br>酒店大廚教你堆金積玉</h1><p>跟森森學完比較簡單的餸菜，想進階煮一些複雜一點，或特別一點的開年菜式？今次我們便邀請了海景嘉福酒店海景軒大廚梁輝雄師傅，設計和示範三道別致的開年餸，其中一個名為堆金積玉的小食，既容易整又好意頭，有金又有玉，邊個會唔啱聽？</p><p><spanclass><fontstyle>堆金積玉  &#13;<br> 所謂堆金積玉，其實就是用上了蟹肉、珊瑚菇、鹹蛋等等，取其顏色金金黃黃般，雖然做法不算難，不過梁師傅就提醒炒蟹肉和珊瑚菇的時候不可以太濕，因為薄餅本身比較索水，如果炒得不夠乾身的話，薄餅索得太腍，就會失去爽口味道。&#13;<br> &#13;<br> <b> 材料：（4人份量）</b> &#13;<br> 蟹肉1斤、雞蛋3隻、鹹蛋1隻、皮蛋1隻、珊瑚菇4両、薄餅12片、魚肚1塊&#13;<br> &#13;<br> <b> 做法：</b> &#13;<br> 1.先將魚肚浸透切碎，鹹蛋、皮蛋洗淨切碎與雞蛋撈勻。加半茶匙鹽、半茶匙生粉撈勻後炒熟。&#13;<br> 2.蟹蒸熟後拆肉，用少許薑起鑊後放蟹肉。加半茶匙鹽、4茶匙糖，再加入珊瑚菇炒一會，記緊珊瑚菇不可以炒得太熟。&#13;<br> 3.進入層層叠的階段，先放薄餅墊底，然後放上炒好的魚蛋、鹹蛋和皮蛋。重複再做一次，最後在面層放上珊瑚菇炒蟹肉便可。</fontstyle></spanclass></p><p><spanclass><fontstyle>八寶全雞  &#13;<br> 梁師傅要將一隻普通雞，變成隻有「內涵」的雞。先將雞的雞骨拆出，然後再將糯米飯和其他的材料塞進雞身內，這隻有「餡」的雞就名為八寶全雞。叫得八寶，當然有齊八種材料，全部都是應節的材料，糯米又香又黏，加上入味的雞皮，就算怕肥都一定要連皮食。&#13;<br> &#13;<br> <b> 材料：</b> &#13;<br> 糯米1碗、蓮子10粒、罐頭飽魚半隻、冬菇2隻、蘑菇2隻、瑤柱2粒、花生10粒、紅棗6粒、全雞1隻&#13;<br> &#13;<br> <b> 做法：</b> &#13;<br> 1.先將糯米煲成飯，再放入蓮子、鮑魚、冬菇、蘑菇、瑤柱、花生和紅棗，加一湯匙蠔油，半茶匙糖及一茶匙老抽連飯撈勻。&#13;<br> 2.將雞洗乾淨索乾水，從頸的位置將煲好的糯米飯塞進去，然後雞頸打結，再放進滾水內淥熟雞，然後用老抽搽勻雞身，再落鑊炸至上色，記得炸之前，要用竹籤在雞身篤幾個小孔疏氣，否則雞身就會谷至脹身。&#13;<br> 3.用薑、葱爆鑊，灒少許酒加適量的湯或水，再加入半茶匙鹽、1茶匙糖、1湯匙蠔油，加2粒八角，放雞回煲，煲約45分鐘至1小時，待肉質變腍後埋芡便可。</fontstyle></spanclass></p><p><spanclass><fontstyle>嘻哈大笑  &#13;<br> 似乎好多人在馬年都沒有真正的開心過，新年整番味嘻哈大笑，可以提醒大家快樂自然有運行。嘻哈大笑材料當然有蝦，不過個人認為最好味的，就是炸得香脆的金菇，從來都沒有想過金菇可以用炸的煮法，而且是香脆可口，梁師傅說他自己在屋企都會不時炸定一些來當小食。&#13;<br> &#13;<br> <b> 材料：</b> &#13;<br> 橙1個、大蝦12隻、日本金菇1紮、雞蛋1隻&#13;<br> &#13;<br> <b> 做法：</b> &#13;<br> 1.先將日本金菇切去尾的部份，然後切成三截，加入生粉撈勻，再放落滾油炸至金黃色，作伴碟用。&#13;<br> 2.大蝦洗淨剝殼，用一隻蛋白、半茶匙鹽、1茶匙生粉醃一個鐘。以蛋白溝粉便可以令蝦身有一層保護膜，令蝦肉保持爽滑和入味。橙一分為二，一半去皮後淨肉切粒，另一半則榨橙汁將12茶匙糖加入橙汁內撈勻。&#13;<br> 3.將蝦飛水起鑊備用，洗乾淨鑊後再放油炒蝦，並將橙粒和橙汁放下一起炒，用少許生粉加水埋芡便可。</fontstyle></spanclass></p></body></html>