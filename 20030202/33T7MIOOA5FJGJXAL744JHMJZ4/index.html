<html><header><meta charset="utf-8"><title>其他好玩推介</title></header><body><h1>其他好玩推介</h1><p>接財神攞名車&#13;<br>大笪地嘅財神最實際，今日在場大派擦擦卡，集齊擦擦卡指定圖案有機會得平治E240AV房車。另有功夫、魔術、雜耍、歌唱等表演，無幫襯都唔怕悶。</p><p><spanclass><fontstyle>捧羊仔返屋企  &#13;<br> 羊仔全毛冷製（$8至$38），有唔同造型，今年係羊年，有無興趣捧番隻羊仔返屋企？（攤位A12：得意羊）&#13;<br> &#13;<br> 大笪地&#13;<br> 地址：上環中港道（61711909）&#13;<br> 營業時間：上午11時至凌晨2時</fontstyle></spanclass></p><p><spanclass><fontstyle>新年賽車攞獎盃  &#13;<br> 今日搞「羊年賀歲盃」，Walkin形式，場數不限，總之湊夠7人就開始比賽，跑道全長600米，鬥15圈，冠軍有獎盃1個及玩車券$300、亞軍$200、季軍$100，技術好，隨時玩個有本有利。&#13;<br> 香港小型賽車場&#13;<br> 地址：屯門青山公路小欖青發街59號3號場（24414447）&#13;<br> 報名費：$250&#13;<br> 營業時間：上午7時至晚上7時</fontstyle></spanclass></p><p><spanclass><fontstyle>寵物小靈精陪你過新年  &#13;<br> 比卡超、小火龍、小刺蛋、喵喵怪等卡通人物大滙演、照相館、精品專櫃、親子工作坊，再加「壺壺脹卜卜」、「奇趣穿山洞」、「烏波音樂跳板」、「尋尋小刺蛋」、「精靈擲波仔」等多樣主題玩意，小朋友實開心到飛天啦。&#13;<br> 比卡超反斗Show&#13;<br> 地址：尖沙嘴新世界中心新世界廣場&#13;<br> 日期：即日起至2月9日&#13;<br> 營業時間：上午10時至晚上10時&#13;<br> 收費：成人$45，小童$30。</fontstyle></spanclass></p><p><spanclass><fontstyle>酒吧請你飲酒  &#13;<br> 拜完年𢭃完利是，有錢身痕，心郁郁想四圍蒲，不如落吧劈天光啦。呢間吧搞噱頭，先嚟塊許願板畀你許願，再有靚女拳手派利是，禮物有啤酒、紅酒、鎖匙扣，有着數蒲得過啫。&#13;<br> Golden2000&#13;<br> 地址：尖沙嘴寶勒巷26至36號華寶商場地庫（23679933）&#13;<br> 營業時間：下午5時至凌晨5時</fontstyle></spanclass></p><p><spanclass><fontstyle>通宵釣夜魚  &#13;<br> 釣通宵魚？霎時間毫無準備，點釣呀？出魚排釣囉，提供埋魚竿、魚餌，釣到大魚叫排主幫你即蒸海上鮮都重得。&#13;<br> 釣魚樂&#13;<br> 地址：西貢榕樹澳（93071160）&#13;<br> 收費：$80任釣&#13;<br> 營業時間：24小時（須1小時前訂位）</fontstyle></spanclass></p></body></html>