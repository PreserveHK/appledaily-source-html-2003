<html><header><meta charset="utf-8"><title>花絮</title></header><body><h1>花絮</h1><p><spanclass>免費畫面最受歡迎 &#13;<br> 贊助商嘉士伯今年喺球場入口免費幫入場球迷畫面，就相當受球迷歡迎，攤位要大排長龍，令到負責嘅工作人員忙到完全冇機會停手；不過，球迷一般都只喺排幾分鐘就輪到，而唔少家長重帶埋小朋友一齊畫花面睇波㖭。<br> &#13;<br> <spanclass>球迷少咗氣氛不減 &#13;<br> 今年賀歲波戲碼比起過去幾年差咗些少，所以噚日只得約二萬一千個球迷入場，但現場氣氛依然相當唔錯。球迷全場不停揸住贊助商所派嘅吹氣膠棒，為所擁護嘅球隊打氣，現場氣氛真喺相當熱鬧；加埋兩場波快上快落，戰情可觀，冇入場嘅球迷真係有啲損失。<br> &#13;<br> <spanclass>伊朗拖延時間大賺噓聲 &#13;<br> 頭場丹麥全場佔到壓倒性攻勢，但最終都要輸波而回，而伊朗下半場多次用佢哋最慣常嘅「詐傷」戰術拖延時間，就令到在場球迷唔多滿意，尾段一面倒幫丹麥打氣，而球迷完場重以噓聲送伊朗離場。</spanclass></spanclass></spanclass></p></body></html>