<html><header><meta charset="utf-8"><title>500長者得米過年笑哈哈</title></header><body><h1>500長者得米過年笑哈哈</h1><p>今日是農曆大年初二，家家戶戶習慣一起吃開年飯，日前，一班善心人士透過蘋果基金安排向牛頭角明愛社區中心五百位貧苦長者派米，寓意他們在羊年可以豐衣足食，三餐無憂，善長的關懷及禮物，令長者們喜上眉梢。</p><p>笑容滿臉的陳婆婆喜孜孜地說：「第一次收米做新年禮物，寓意今年豐衣足食，過肥年嘛，𠵱家買包米都要幾十蚊，呢包米都夠我哋食半個月，多多少少都慳番啲錢嘞！」&#13;<br> 七十五歲患有風濕骨痛的陳婆婆，大半生在工廠工作，育有兩名子女均已成家立室，各有家庭負擔。陳婆婆丈夫曾任職貨櫃車司機，月入不穩，早年，夫婦雙雙退休，靠領取綜援金維生，經濟緊絀。<br> &#13;<br> <spanclass>少年財神拜年 &#13;<br> 「攞綜援唔慳邊夠使，成日都要等超級市場有特價米先至買，所以收到呢份禮物覺得好歡喜，今日重有細路仔上台表演節目，真係好熱鬧！」她在欣賞節目之餘，亦不忘向善長拜年，並祝各位身體健康。&#13;<br> 為了令一眾長者感受到新春的熱鬧氣氛，社區會堂上除了播放多首賀歲金曲之外，亦有十多位小朋友經過悉心打扮、穿上鮮豔奪目的唐裝衫，在台上表演傳統的中國舞蹈，又有少年財神手執揮春向公公婆婆送上連綿不絕的新年賀詞：「健康多福」、「年年有餘」、「恭喜發財」……他們的精采演出，令長者們看得如癡如醉，更贏到不少掌聲及笑聲。&#13;<br> 「見到咁多細路仔跳舞表演好好睇，新年又有禮物收梗係非常開心，呢包米好靚，煮啲飯可能特別好味；平時一日兩餐都係求其買十幾蚊餸菜，𠵱家多包米，平時又可以煲多啖粥食，真係好多謝善長嘅捐助。」八十五歲白髮蒼蒼的馮婆婆接過善長派贈的一包兩公斤裝白米之後，顯得非常高興，並連聲感謝善長的心意。</spanclass></p><p><spanclass>長者感激善長 &#13;<br> 獨居婦馮婆婆的丈夫離世多年，育有一子已成家立室，她早年在酒樓做洗碗雜工，退休後，依靠僅餘的積蓄及生果金維生。為了節省開支，每逢過年過節，甚少購買應節食品。&#13;<br> 「𠵱家淨係交租同埋畀雜費都要二千幾蚊，所以喺食方面要好慳，以往社區中心有嘢派我都會去攞啲返嚟，今日收到米，覺得好安慰。」她感激地說。&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>