<html><header><meta charset="utf-8"><title>籮霸飲潤膚乳潤喉</title></header><body><h1>籮霸飲潤膚乳潤喉</h1><p>好多人都知籮霸珍妮花洛庇絲（JenniferLopez）除咗係歌影雙棲之外，亦有發展自己品牌嘅時裝同美容用品，而佢為咗宣傳佢旗下嘅產品，竟然同自己嘅腸胃作對。好似早排籮霸接受名嘴大衞利達文（DavidLetterman）訪問嗰陣，係咁硬銷佢個品牌Glow出品嘅潤膚乳霜好用，大衞就話如果真係咁好就飲兩啖試吓，點知籮霸真係飲咗啲，重話好好味㖭。</p></body></html>