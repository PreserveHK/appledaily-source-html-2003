<html><header><meta charset="utf-8"><title>會展搭建007冰屋</title></header><body><h1>會展搭建007冰屋</h1><p>作為本地賀歲片嘅《新鐵金剛之不日殺機》，聽日就會喺灣仔會議展覽中心舉行首映禮，電影公司為咗隆重其事，到時會將場地布置得好誇張，除咗會放有007標誌嘅射燈，重會喺個影院舞台整埋片中嘅冰屋，睇怕到時我大口羅拉都要着到隻雀咁靚赴會喇。&#13;<br> 我又收到料，由於《新》片入面有劍擊場面，令到近排英國又興番格劍，唔知有冇靚仔肯同我大口羅拉過兩招呢？</p></body></html>