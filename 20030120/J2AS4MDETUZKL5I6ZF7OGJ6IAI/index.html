<html><header><meta charset="utf-8"><title>　　鷹君套房High-Tech攞獎 - 李八方</title></header><body><h1>　　鷹君套房High-Tech攞獎 - 李八方</h1><p>香港啲酒店幾時都咁巴閉，英國《泰晤士報》選出十大高科技酒店房間，香港鷹君酒店裏頭嘅六間Langham套房就位列十大之一。&#13;<br> 間房有乜嘢咁厲害？除咗可以寬頻上網，重有好大好靚嘅三十七吋平面Plasma大電視，加埋環迴家庭影院設備等等。&#13;<br> 講開呢間套房，個名都有一段古，原來Langham呢個名出自英國建於一八六五年嘅經典Langham酒店。當年Langham酒店極盡英國維多利亞嘅古典風韻，重係全世界第一間酒店設有自動電梯。𠵱家呢間經典酒店已經落入鷹君集團旗下，所以香港嘅鷹君酒店，亦好順理成章，將酒店內六間豪華套房命名為Langham套房。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>