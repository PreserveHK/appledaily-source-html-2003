<html><header><meta charset="utf-8"><title>精通風水指填海得個衰字</title></header><body><h1>精通風水指填海得個衰字</h1><p>記得電視劇《壹號皇庭》中，大律師公餘時間不是去酒吧與同行談天說地，就是去打網球、打高爾夫球，或是躲在家中聽古典音樂，但陳景生的興趣卻與別不同，閒來喜歡研究風水術數，更點出香港繁華不再，緣於填海計劃令維多利亞港變成「大坑渠」。<br> &#13;<br> <spanclass>喜紅色辦公室似着火 &#13;<br> 踏入陳景生的辦公室，迎面而來是一位穿上棗紅色西裝絨褸、粉紅色恤衫、鮮紅色碎花領帶，配以鮮紅色襪子和栗紅色皮鞋的大律師公會主席，加上辦公室的鮮紅色地氈、紅金間條的窗簾及鮮紅色的「大班椅」，令人登時有着火的感覺。&#13;<br> 二十多年前已經學風水的陳景生說，自執業開始已用紅地氈，但並不純粹與玄學有關：「好難話因唔因為（術數），我鍾意紅色，覺得紅色對我有好處咪用囉。」至於當年為何學風水，原因也一樣：「鍾意咪學囉！」&#13;<br> 在陳景生的辦公桌上，記者發現，在芸芸法律典籍中竟然有兩本《通勝》。問他究竟有何用處？他答得爽快：「擇日囉！」但他否認為上庭而擇日，只是閒來方便為朋友擇日子：「上court（法庭）都要擇日就唔掂嘞！一年冇幾多日上court㗎嘞！」<br> &#13;<br> <spanclass>維港變坑渠不再聚財 &#13;<br> 由於已貴為大律師公會主席，陳景生拒絕記者要求為香港前程問卜，但回顧過去，他卻又忍住以個人身份慨歎，破壞香港風水最厲害的是填海計劃，把維多利亞港填窄，令「山環水抱、聚氣藏福」的格局頓失：「填到個海港成條坑渠咁，水點抱？咁梗係唔聚財啦！」&#13;<br> 他相信除了政府「特約做媒嘅風水專家」外，所有風水師均看到填海的問題，其中灣仔會議展覽中心新翼更猶如「石龜下海」：「落咗去咪衰晒囉！」對未來中區興建海濱長廊會再填海，他直言：「咁你整多啲咪衰多啲囉！」</spanclass></spanclass></p></body></html>