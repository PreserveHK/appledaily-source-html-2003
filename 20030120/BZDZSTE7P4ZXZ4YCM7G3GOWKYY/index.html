<html><header><meta charset="utf-8"><title>美國品牌打名人牌攻市場</title></header><body><h1>美國品牌打名人牌攻市場</h1><p>香港經濟市道差，唯獨化妝美容產品愈賣愈旺，先有韓國品牌進駐香港，現在連美國美容產品也不執輸，還挾擁荷李活名人捧場客之勢，進軍香港。品牌Body&amp;Soul大賣懷舊包裝，而Demeter香薰則以味道多樣為焦點，兩者都以大堆頭大製作攻陷人心，完全切合美國佬一貫「凡事愛大」的作風。雖然未知它們能否在市場上分一杯羹，但有賣點有人氣已經是成功的一半。&#13;<br>&#13;<br>記者：羅惠芬　攝影：黃子偉、陳智良&#13;<br>逢星期一至五刊出</p><p><spanclass><fontstyle>Body&amp;Soul玩懷舊  &#13;<br> 這個一直在水貨舖熱賣的化妝品牌，終於有代理商識貨，攞番香港。其實Body&amp;Soul來自美國，前身是一間售賣潮流服飾店舖，自1998年開始，店主TaoMiller決定生產化妝品，找來SueO'Callahan和CarisaJanes兩人主理。由於二人都愛懷舊貨，順理成章地將懷舊元素加入成條Line。</fontstyle></spanclass></p><p><spanclass><fontstyle>包裝似40、50年代  &#13;<br> Body&amp;Soul其中一個賣點是包裝，主要玩Vintage和Antique感覺，所以大部份包裝都是仿照四十至六十年代的產品設計。至於產品上的人頭，就是品牌的ImageGirl—Gigi。</fontstyle></spanclass></p><p><center> (全部未定價)</center> &#13;<br> &#13;<br> <spanclass><fontstyle>用家反應  &#13;<br> 睇完包裝，論到產品質素。Body&amp;Soul標榜色澤持久兼不含酒精，就算敏感性皮膚都好適合。&#13;<br> 模特兒Amy：「粉底質地好柔滑好薄，唔會有厚粉的感覺。我好鍾意佢支唇彩，搽完好『令』。」&#13;<br> 髮型師Quincy：「眼影顏色又多又易Blend開，那支有Glitter的碎粉質地幼滑，但要搽多啲先做到閃爍效果。」&#13;<br> &#13;<br> 記者意見：無論個包裝同質地都好正，不過要等到3月先到香港，到時個Counter重會玩AntiqueLook，水晶燈梳妝枱絕對少不了。</fontstyle></spanclass></p><p><spanclass><fontstyle>Demeter香薰選擇多  &#13;<br> 新鮮到港的紐約代表，還有香水界的Demeter。老實說，它的包裝的確不太吸引，平凡的外表，感覺上有點似洗甲水㖭！不過，好嘢有時是不需要重包裝，單看它擁有唔少外國明星捧場客如：UmaThurman、SharonStone等便略知一二。受追捧原因或者跟它有32種香薰氣味有關，尤其當中的Tiramisu、生日蛋糕、番茄等氣味，真係幾特別。上年6月它還打入日本市場，一直高踞暢銷位置。唔知道香港會否有此成績呢？</fontstyle></spanclass></p><p><br> &#13;<br> <center> <spanclass><fontstyle>名人擁躉  </fontstyle></spanclass></center> </p><p><br> &#13;<br> 模特兒：AmyfromStarzPeople&#13;<br> 化妝：CarolinefromBody&amp;Soul&#13;<br> 髮型：QuincyfromBeautyTech&#13;<br> 拍攝場地提供：AmoursAntiques（中環TheGalleria206號）</p></body></html>