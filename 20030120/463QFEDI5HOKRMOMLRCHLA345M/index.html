<html><header><meta charset="utf-8"><title>新車速報：<br>豐田Harrier2.4G-Limited　25萬超值扺買</title></header><body><h1>新車速報：<br>豐田Harrier2.4G-Limited　25萬超值扺買</h1><p>東瀛本土版嘅豐田Harrier，跟出口版嘅凌志RX300，近年都成為咗炙手可熱嘅城市SUV車之一；雖然早前廠方披露有快將面世嘅新型號，惟新舊兩款差異不大，原車銷量持續有增無減。有見及此，最近廠方更推出Harrier2.4G-Limited限量版，追加設備之餘，車價更較頂級3.0版本便宜出一截，委實係擁有嘅大好良機呢！&#13;<br>&#13;<br>記者、攝影：陳偉林&#13;<br>逢星期一至日刊出</p><p><center> <spanclass><fontstyle>限量版新增設備有號召力  </fontstyle></spanclass></center> </p><p><spanclass><fontstyle>特別版配備吸引  &#13;<br> 近年，豐田響國內及國外同樣錄得驕人業績，跟其車系耐看可謂不無關係。當中，本土版嘅Harrier與出口版嘅凌志RX300，更屬長賣長有；而新加入嘅2.4G-Limited特別版Harrier，除Xenon頭燈富吸引力外，專有17吋時款合金胎軨，加上倍見動感嘅原廠尾定翼配搭，亦有一定號召力㗎！</fontstyle></spanclass></p><p><spanclass><fontstyle>座椅多變化設備齊  &#13;<br> 樣靚之餘，車廂前後兩排高級皮椅，重有半皮半桃木軚環同裝飾，跟原有頂級3.0版本不遑多讓。再者，尾排左右獨立收摺，令尾廂空間倍增外，兩排重可以組合成卧鋪呢！除電窗、電鏡及中央門鎖外，唔少得重有原廠多功能電腦屏幕顯示、恒溫冷氣同音響組合㖭！</fontstyle></spanclass></p><p><br> &#13;<br> <spanclass><fontstyle>2.4公升偈慳油好力  &#13;<br> 有大型SUV車尺碼嘅Harrier2.4G-Limited，採用新改良嘅2.4公升直4DOHC偈，輸出較大外，加上前置引擎後輪驅動跟4前速自動波配搭，令起步或加速，同樣見動力源源不絕呢！而四輪獨立懸掛，匹配大口徑闊面輪胎組合，行車既平穩暢順又游韌有力，兼且重有不錯嘅循迹性㗎！</fontstyle></spanclass></p><p><br> &#13;<br> <spanclass><fontstyle>記者試後簡評  &#13;<br> 跟凌志RX300同出一轍嘅豐田Harrier，近年成車迷追捧嘅城市SUV之一，限量版新增設備之餘，換上一台新改良嘅2.4公升偈，既慳油又好力，媲美RX300嘅豪邁舒適感外，便宜出一截嘅車價更見誘惑。</fontstyle></spanclass></p><p><spanclass><fontstyle>豐田Harrier2.4G-Limited規格  &#13;<br> 引擎：2362cc直4DOHC&#13;<br> 馬力：160ps/5600rpm&#13;<br> 扭力：22.5kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）碟式（ABS）&#13;<br> 輪胎：225/55R17DunlopSPSport270&#13;<br> 尺碼：4575×1815×1665mm&#13;<br> 軸距：2615mm；車重：1580kg&#13;<br> 平均耗油：10.6km/L&#13;<br> 新車售價：$249,000&#13;<br> 車輛提供：富利堡汽車（23330747）</fontstyle></spanclass></p></body></html>