<html><header><meta charset="utf-8"><title>一味窩輪：中石油輪最靚9361</title></header><body><h1>一味窩輪：中石油輪最靚9361</h1><p>美股真係企唔穩，杜指上周五跌過百點，納指跌3.3%。不過，港股已先行跌咗兩日，而且美國今晚跌冇市，恒指今日跌幅未必太大。&#13;<br> 美股美金雙雙跌，金價油價就齊齊升。紐約油價呢兩日每桶升破33美元，刷新兩年高位，睇個勢重有一段去，石油股有新動力，相關Call輪可以順勢短炒。&#13;<br> 中石油（857）除咗受惠於高油價，公司有新總裁上場，定下擴展大計，值得優先捧場。中石油有4件Call輪，其中9070雖有輕微負溢價，但十分價內，爆炸力有限，而且本月28日到期，時日無多，無謂考慮。&#13;<br> 其餘3件，以9361最抵玩，現價0.135元，6月26日至到期，溢價只係2.8%，槓桿率11.9倍，相當夠彈力，一於揀佢。<br> &#13;<br> <spanclass>炒9299手腳要快 &#13;<br> 另1隻石油股中海油（883），亦有4件Call輪。最多人玩嗰件係9299，數據亦相對較好，現價0.052元，溢價3.9%，槓桿率20倍，爆炸力強。不過，呢件只係玩到3月28日，扣埋農曆新年假期，好快就會歸入末日嗰類，溢價會縮得好快，故此記住上落車都要快。&#13;<br> 其實油價升到呢個水平，雖然短線重有機會上，但隨時調整，玩石油輪只宜短線。&#13;<br> 章盛</spanclass></p></body></html>