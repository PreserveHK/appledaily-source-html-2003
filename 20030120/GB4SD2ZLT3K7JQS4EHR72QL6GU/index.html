<html><header><meta charset="utf-8"><title>　　郭炳江快咗定慢咗？ - 李八方</title></header><body><h1>　　郭炳江快咗定慢咗？ - 李八方</h1><p>八方噚日晨早八點撲入西貢北潭涌郊野公園睇半馬拉松賽，新鴻基地產副主席湯馬士郭炳江一如往常，率領新地員工參加公益金主辦嘅公益慈善馬拉松。湯馬士接近八點半現身，一去到就熱身，佢今年嘅成績差三分鐘先夠兩個鐘，好犀利。湯馬士話比舊年快咗五分鐘，但八方記得佢舊年一小時五十分已經跑足全程，莫非郭二公子隻手表唔同咗？&#13;<br> 湯馬士就強調旨在參與，成績唔重要。其實跑幾多個鐘真係唔重要，最緊要係喺郭二公子號召下，新地同其他大公司都積極支持呢項籌款活動，今年出席嘅人數超過五百四十名，另有九間機構嘅行政總裁參與賽事，為公益金籌得更多善款。&#13;<br> （圖）郭炳江賽前認真準備，但呢個動作就略嫌不雅喇。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>