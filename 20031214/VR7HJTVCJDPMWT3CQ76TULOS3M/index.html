<html><header><meta charset="utf-8"><title>豐田Alphard7.2大玩暴走族Feel</title></header><body><h1>豐田Alphard7.2大玩暴走族Feel</h1><p>現今香港MPV熱賣成風，當中炙手可熱嘅豐田Alphard，包裝更見推陳出新；而目下呢部一身東瀛暴走族Feel嘅Alphard7.2新版，重內置有最新又High-tech嘅7.2音響連AV裝置，絕能迎合一班有要求用家嘅口味㗎！&#13;<br>&#13;<br>記者、攝影：陳偉林</p><p><spanclass><fontstyle>新包裝有房跑色彩  &#13;<br> 向來走斯文路線嘅豐田Alphard，未必適合較年輕買家嘅要求，惟呢部新版Alphard，唔單止換裝有霸氣十足嘅頭泵把連大型整流器，前後四輪更用上17吋跑車合金胎軨組合，加埋原車一套電子避震調校軟硬度，就算高速走彎仍見平穩暢順。</fontstyle></spanclass></p><p><spanclass><fontstyle>高級影音系統添樂趣  &#13;<br> 前後三排七座位用上高級真皮鑲嵌之餘，重有個別頭枕同手枕組合；設備除雙趟門、雙天窗等等外，還新增有7.2高級音響，以及AV系統連前後獨立恒溫冷氣，就算要作長途行車，都不愁寂寞㗎！</fontstyle></spanclass></p><p><b> 豐田Alphard3.0V6小檔案</b> &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4800×1805×1935mm&#13;<br> 軸距：2900mm　車重：1840kg起&#13;<br> 平均耗油：8.9km/L&#13;<br> 新車售價：$369,000起（標準版）&#13;<br> 車輛提供：富利堡汽車（28776700）</p></body></html>