<html><header><meta charset="utf-8"><title>精明消費：馬騮仔坐鎮NICI旗艦店<br>Landlords成員新登場</title></header><body><h1>精明消費：馬騮仔坐鎮NICI旗艦店<br>Landlords成員新登場</h1><p>唔止南生圍鱷魚多人圍觀，一班由德國操到尖沙嘴嘅得意動物仔，同樣搞到女Fans神魂顛倒，講緊咩？之唔係NICI開旗艦店囉，以前喺大百貨公司寄賣，寄人籬下，𠵱家首開專門店，除舊成員WildFriends之外，重加入咗幾位Landlords新Members，想識佢哋就唔該坐定定睇介紹喇。&#13;<br>&#13;<br>記者：黃婉冰&#13;<br>攝影：陳偉強&#13;<br>模特兒：Nicole&#13;<br>化妝：CherryChu&#13;<br>髮型：Meg（allfromDreamDestination）</p><p><spanclass><fontstyle>鎮店之寶巨型馬騮仔  &#13;<br> 舊有班底WildFriends，鎮店之寶超級巨型馬騮仔，身高1.6米，暫時得1隻，想據為己有唔該速速磅水，包埋送貨，唔使自己郁手搬。&#13;<br> $2,628&#13;<br> &#13;<br> <b> 農莊成員變身日用品</b> &#13;<br> 以前寄人籬下，農莊成員只得WildFriends，家陣搬大屋，多好多新成員，好似Landlords嘅豬仔HampyPorkland、驢仔EarlGrey、牛仔SallySue同馬仔Edward等等，佢哋齊齊變身成各種日用品，務求要同你朝夕相對咁話喎。&#13;<br> &#13;<br> <spanclass><fontstyle>變身筆袋以身載筆  &#13;<br> 唔好睇佢哋瘦猛猛，變身筆袋一樣裝到唔少嘢，基本文具好似原子筆、擦膠、塗改液、間尺統統塞得入，個樣夠儍，顏色夠搶，肯定冧死學生妹。&#13;<br> 各$159</fontstyle></spanclass></fontstyle></spanclass></p><p><spanclass><fontstyle>暖笠笠枕頭仔  &#13;<br> 長方形枕頭仔，Size適中，好攬到痹，毛茸茸暖笠笠，攬落啲毛又暖又滑，冬天攬住瞓一流。&#13;<br> 各$218</fontstyle></spanclass></p><p><b> 同場加映：限量版聖誕鹿兄妹</b> &#13;<br> 除Landlords新成員外，今個聖誕節重有對新兄妹新登場，聖誕鹿Deflet同Rosa只會喺聖誕節期間露面，事關佢哋係聖誕限量版，賣完即止，想抱佢返屋企就要快喇。&#13;<br> &#13;<br> <spanclass><fontstyle>軟綿綿暖水袋  &#13;<br> 孤枕難眠又怕凍，不如買個Cutie毛毛暖水袋，Deflet、Rosa身內藏有暖水袋，軟綿綿暖笠笠，唔攬又可以掛牆當裝飾品。&#13;<br> 各$218</fontstyle></spanclass></p><p>店名：NICI&#13;<br> 電話：27369180&#13;<br> 地址：尖沙嘴廣東道海港城海運大廈地面024號舖&#13;<br> 時間：星期日至四10:30am至8:00pm，星期五及六10:30am至9:30pm。&#13;<br> &#13;<br> <b> 明日（12月15日）截郵提提你</b> &#13;<br> 信件及聖誕卡：日本、老撾、巴基斯坦、敍利亞、越南、英國&#13;<br> 包裹及郵包：老撾、意大利、瑞典&#13;<br> 香港郵政局網址：<ahref http:> http://www.hongkongpost.com  &#13;<br> 查詢：29212222</ahref></p></body></html>