<html><header><meta charset="utf-8"><title>跑馬地：名人食店表哥最經濟</title></header><body><h1>跑馬地：名人食店表哥最經濟</h1><p>跑馬地很多食肆的老闆是名人明星，張堅庭開茶餐廳，擺明走大眾化路線；阮龐寵貽搞法國菜，食得矜貴；黎小田開西餐私房菜兼酒廊，玩情懷玩Romance，想試？先看荷包做人，豐儉由人，自己識揀啦。</p><p><b> 街坊代表</b> &#13;<br> <spanclass><fontstyle>表哥粥麵專家  &#13;<br> 表哥張堅庭在尖沙嘴碧桃仙路唐樓長大，腦海裏盡是六、七十年代鳳城小食的舊照片，畢業後多姿多采的電影生活，沒有削弱當食店老闆的夢想。最近心想事成，把行內的專一粥麵小炒師傅羅致旗下，專心一致為各位街坊炮製資深美食。連吳君如、杜汶澤也愛在此吃消夜。</fontstyle></spanclass></p><p><spanclass><fontstyle>炒天麫$46  &#13;<br> 表哥解麫：「呢種麵無人用嚟炒，但它極幼身，師傅炒前先蒸麵，軟其身心，邊炒邊兜，迫走水氣，令麵條變輕身又保持彈性和柔軟。」</fontstyle></spanclass></p><p><spanclass><fontstyle>Wasabi蝦$68  &#13;<br> 表哥：「食嘢係咁，耐唔耐變些少，用過XO醬，咪到Wasabi囉，遲啲可能又換吓。」</fontstyle></spanclass></p><p><spanclass><fontstyle>黃金炒飯$58  &#13;<br> 不用勞煩表哥，我也猜到是上海黃金炒蝦的米飯版，黃金即是鹹蛋黃，加埋XO醬調味，還有粗如手指尾的蝦仁，熱鬧高興。</fontstyle></spanclass></p><p>店名：表哥粥麵專家&#13;<br> 地址：跑馬地景光街16號地下&#13;<br> 電話：28366366&#13;<br> 營業時間：11:00am至2:00am</p><p><b> 新意代表</b> &#13;<br> <spanclass><fontstyle>樓上有嘢食  &#13;<br> 私房菜嗎？有新意，至少黎小田想到用西餐做私房菜：「乜家菜物家菜，太濫喇，我檔嘢叫『樓上有嘢食』，我重將私房菜個Term譯做英文，叫『UpstairFood』，好嘢啩？」先別談食物質素，只知9樓單位坐擁無敵馬場景，可以邊看賽馬邊吃私房菜，保證只此一家。</fontstyle></spanclass></p><p><spanclass><fontstyle>龍蝦配海鮮雲吞配西藏番紅花汁  &#13;<br> 中西合璧，用普通水餃皮做雲吞，餡料有三文魚粒、蟹肉、蝦肉，龍蝦肉淋番紅花汁，味酸甜。</fontstyle></spanclass></p><p><spanclass><fontstyle>扒牛仔扒配意大利火腿蘿蔔餅砵酒汁  &#13;<br> 蘿蔔餅即蘿蔔糕，不過釀入意大利風乾火腿，有新意。</fontstyle></spanclass></p><p><spanclass><fontstyle>師傅起底  &#13;<br> 在多倫多WesternHarbourCastle四星級酒店工作3年的總廚駒哥：「我做西餐已經20年，機緣巧合識到Michael，又見近年興私房菜，既然一拍即合，咪試吓用西餐做私房菜囉！」</fontstyle></spanclass></p><p>店名：樓上有嘢食&#13;<br> 地址：黃泥涌道11至11a永勝大廈9樓&#13;<br> 電話：28937928&#13;<br> 收費：4道菜$280、5道菜$330（7日前預訂）&#13;<br> 營業時間：7:00pm至10:00pm&#13;<br> 座位數目：25個</p><p><b> 浪漫代表</b> &#13;<br> <spanclass><fontstyle>LePiano  &#13;<br> 老闆黎小田言明：「呢度無論燈光、裝修都刻意營造到好Romantic，適合年紀大啲啲嘅人嚟Relax。」言下之意非一般劈酒場。這裏每晚十時有琴師唱Live，黎小田三杯到肚興致到，還會自彈自唱哥哥名曲《濃本多情》。&#13;<br> &#13;<br> <spanclass><fontstyle>Sapphiretini$78(右)  &#13;<br> 這裏最好的Martini，成份主要是英國的BombayGing酒，蔡瀾有評：「可能係世界上最好嘅Ging酒。」口感？超辛辣！&#13;<br> &#13;<br> <spanclass><fontstyle>中華啤酒$46(左)  &#13;<br> 國宴用啤酒，97年香港才可進口。豪爽點，用大湯碗飲，碗身入雪櫃保持攝氏4度，好發揮啤酒的清涼感。</fontstyle></spanclass></fontstyle></spanclass></fontstyle></spanclass></p><p><spanclass><fontstyle>伊朗魚子醬  &#13;<br> 依品種由平至貴分別是Servruga每30克$380、Osetra每30克$400、Beluga每30克$800。至於後排的法國香檳Moet&amp;Chandon每杯$120。&#13;<br> &#13;<br> 店名：LePianoBar&amp;Cafe&#13;<br> 地址：黃泥涌道11至11a地下&#13;<br> 電話：28937911&#13;<br> 營業時間：5:00pm至天光&#13;<br> 座位數目：80個</fontstyle></spanclass></p><p><b> 矜貴代表</b> &#13;<br> 老闆娘阮龐寵貽嗜吃，周遊列國尋名廚，曾到法國勃良弟郊外某餐館，自此鍾愛法國菜，回港開餐廳，盡量模仿勃良弟餐館的優閒情調，店內設酒窖，法國名釀多不勝數，每日落店用膳，儼如私家飯堂。</p><p><spanclass><fontstyle>炭燒黑松露配法國軟芝士醬及椰菜花茸$680  &#13;<br> 那20克黑松露，小小兩片，已值$550，超矜貴，配ChateauLafleur1986每瓶$6800。</fontstyle></spanclass></p><p><spanclass><fontstyle>炒蛋白配大閘蟹粉汁$200  &#13;<br> 蛋白香滑，陽澄湖大閘蟹粉用鵝油、啫喱酒、意大利陳年提子醋煮，減低膽固醇成份，佐酒選ChateauTalbot1995每瓶$800。</fontstyle></spanclass></p><p>店名：Teca&#13;<br> 地址：成和道45號1及2樓&#13;<br> 電話：28336083&#13;<br> 營業時間：12:00nn至3:00pm（周六及周日）12:00nn至2:30pm（平日），7:00pm至11:00pm（周一至周日）&#13;<br> 座位數目：60個</p></body></html>