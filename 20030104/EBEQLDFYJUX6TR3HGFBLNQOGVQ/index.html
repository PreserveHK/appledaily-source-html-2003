<html><header><meta charset="utf-8"><title>跑馬地：新興與經典明星蒲點</title></header><body><h1>跑馬地：新興與經典明星蒲點</h1><p>經過跑馬地三日自由行，發現每間食店都有數之不盡的明星幫襯過，老闆們異口同聲說：「真係多到醒唔起。」只好找找近期在娛樂報紙雜誌拍到的星蹤食店，看看哪些是新興哪些是經典，讓你自行對號入座，吃個舒暢。</p><p><b> 新興蒲點</b> &#13;<br> <spanclass><fontstyle>影帝級日本料理  &#13;<br> 結婚30年的大阪夫婦Tatsumi先生及Emiko太太，在跑馬地經營料理店有13年之久，想當年Tatsumi長途跋涉選址跑馬地，目的只為發揚料理文化，他看上了這區的閒情，最怕中環及銅鑼灣的打衝鋒食客，只有心情輕鬆悠閒才能細味每一道料理真味。Tatsumi的堅持，最後更贏得哥哥、梁家輝和鍾麗緹的支持。</fontstyle></spanclass></p><p><spanclass><fontstyle>吞拿魚魚腩$250  &#13;<br> 在極速的十幾秒內，把吞拿魚剁至全碎，加隻生鵪鶉蛋，伴紫菜上場。吃時把魚腩填在紫菜上，捲好蘸醬油，油潤香口到入心。&#13;<br> &#13;<br> 梁家輝：我介紹埋畀老婆仔女食㖭！</fontstyle></spanclass></p><p><spanclass><fontstyle>炸長芋梅肉天婦羅$60  &#13;<br> 生磨長芋的黏稠滑潺感，非人吃人愛，改良版是切片夾梅醬及大葉炸熟，效果好味到連蔡瀾都讚口不絕；帶子中蝦披上杏仁戰衣，化身料理菜的炸彈，入口咯咯聲，不知幾香口。&#13;<br> &#13;<br> 張國榮：煮熟嘅我乜都鍾意食。</fontstyle></spanclass></p><p>&#13;<br> &#13;<br> &#13;<br> &#13;<br> 店名：慕情日本料理&#13;<br> 地址：跑馬地景光街18號地下&#13;<br> 電話：28933395&#13;<br> 營業時間：11:30am至3:00pm，6:00pm至11:00pm</p><p><spanclass><fontstyle>貴婦也吃大牌檔  &#13;<br> 今年十月中，朱玲玲在黃泥涌熟食中心的旺場食店銖記，訂了一席晚飯跟林子祥慶祝牛一之喜，當中包括須電話預訂的招牌風沙雞及菜膽翅等，食盡好嘢的闊太朱玲玲也吃得津津有味，壽星佬和愛人莎莉更加食到無停手啦。</fontstyle></spanclass></p><p><spanclass><fontstyle>菜膽翅$268  &#13;<br> 一大鍋夠六至八個人食的燉翅，由下午燉到晚上，揭蓋一看，盡是密麻麻的排翅，有八両咁多，湯底甜而不涸喉，唔怪得朱玲玲咁欣賞，就連Twins也請過經理人食。</fontstyle></spanclass></p><p><spanclass><fontstyle>招牌風沙雞$80/半隻$150/全隻  &#13;<br> 預備風沙雞得在一天前說起，先掃蜜糖，吊起來風乾一天，然後才炸，結果雞皮異常香脆，雞肉入味又嫩滑，加上金蒜的助長香味，唔怪得要預訂。&#13;<br> &#13;<br> 林子祥：外國都無咁好食嘅雞。</fontstyle></spanclass></p><p><spanclass><fontstyle>同事聚會  &#13;<br> 今晚係周末嘛，我哋預早幾日訂咗風沙雞和燉翅，次次食次次咁好食。&#13;<br> &#13;<br> &#13;<br> &#13;<br> &#13;<br> &#13;<br> &#13;<br> 店名：銖記海鮮飯店&#13;<br> 地址：跑馬地毓秀街巿政大廈2樓4號舖&#13;<br> 電話：25749937&#13;<br> 營業時間：6:00pm至12:30am</fontstyle></spanclass></p><p><spanclass><fontstyle>蠔情愛侶嗒海鮮  &#13;<br> 最近OysterExpress由細舖搬大舖，原有的各式海鮮不變，現加添各國洋酒，除此之外還有埋冷熱盤小食，舖面大咗可擺放多十幾個堂座，咁筍，睇個勢會招來更多明星客，唔知偉仔同嘉玲、林曉峰同康子妮會唔會嚟得密啲呢？</fontstyle></spanclass></p><p><spanclass><fontstyle>清蒸新鮮法國深海膏蟹$280起  &#13;<br> 俗稱瞓覺蟹的膏蟹分中、大及特大，愈大愈多膏，劉嘉玲較愛拆肉然後撈埋蟹膏，一齊食，夠晒豪。&#13;<br> &#13;<br> 劉嘉玲：全靠你夠瞓，我先有口福。</fontstyle></spanclass></p><p><spanclass><fontstyle>肥美生蠔$22-$65隻  &#13;<br> 味道較Creamy的EaglePacific及Tasmania均是偉仔至愛。老闆娘教落超甜的法國貴妃蚌，超爽的法國珊瑚蜆逢星期五有貨返，而且即晚清晒貨，想試要排頭位擔櫈仔。&#13;<br> &#13;<br> 梁朝偉：瘦人零舍愛肥嘢，我食生蠔都係咁話。</fontstyle></spanclass></p><p>店名：OysterExpress&#13;<br> 地址：跑馬地奕蔭街13-15B號地下&#13;<br> 電話：25756778&#13;<br> 營業時間：星期一至六4:00pm至3:00am，星期日及公眾假期2:00pm至1:00am。</p><p><spanclass><fontstyle>女星愛甜品  &#13;<br> 開張至今有數之不盡的大小男女明星幫襯，招牌三寶：芒果班戟$23、焗西米芋茸布甸$19及楊枝甘露$24，原來黑芝麻皮芒果班戟$23都唔錯，唔怪得陳慧琳、容祖兒買完再買。&#13;<br> &#13;<br> 陳慧琳：我食楊枝甘露同香芒豆腐花布甸，清清哋無咁肥。</fontstyle></spanclass></p><p>店名：滿屋甜品&#13;<br> 地址：跑馬地黃泥涌道35號&#13;<br> 電話：28912591&#13;<br> 營業時間：12:00nn至12:00mn，星期五、六及公眾假期至12:30am。</p><p><spanclass><fontstyle>靚女按腳底  &#13;<br> 上月兩位瘦過鶴的女明星蔡少芬和鄭秀文，分別到跑馬地最字號老的按摩店，梳乎一下，少不免令我誤會，按腳板底會瘦，但仔細問明老闆娘後，才知劉德華、許志安、張堅庭夫婦和陳雅倫等，也是常客。</fontstyle></spanclass></p><p>&#13;<br> &#13;<br> &#13;<br> &#13;<br> 店名：足婷軒&#13;<br> 地址：跑馬地黃泥涌道11號地下&#13;<br> 電話：28385338&#13;<br> 營業時間：11:00am至02:00am</p><p><b> 經典蒲點</b> &#13;<br> 雖然你對明星不反感，但怕被他們那些熱情fans的超音波尖叫，騷擾，弄致吃不下，這時候你好想投入飲食清靜地，印象中自黎明和舒淇這對緋聞情侶傳聞分開後，此二店便樂得清靜，今晚諗諗佢。</p><p>店名：Alfredsonthecorner&#13;<br> 地址：跑馬地源遠街14號地下&#13;<br> 電話：25753181</p><p>店名：南蠻亭&#13;<br> 地址：成和道49至51號地下&#13;<br> 電話：28385377</p></body></html>