<html><header><meta charset="utf-8"><title>楊千嬅、古天樂、陳豪抽血做榜樣<br>演藝界為血癌病者打氣</title></header><body><h1>楊千嬅、古天樂、陳豪抽血做榜樣<br>演藝界為血癌病者打氣</h1><p>【本報訊】為本港二百多名血癌病人尋找脗合骨髓移植以延續生命，香港骨髓捐贈基金與蘋果日報慈善基金合辦一連兩天的「生命重燃－－骨髓捐贈驗血大行動」，今天下午二時在沙田新城市廣場正式揭開序幕，一群歌影視藝人，包括楊千嬅、古天樂、陳豪將會親臨會場參與這次極富意義的活動，並作出呼籲，齊為二百多名等待骨髓續命的血癌病者打氣。</p><p>剛奪得「叱咤樂壇女歌手金獎」的楊千嬅，除呼籲大家齊齊參與今明兩天的骨髓捐贈驗血大行動外，她自己更身體力行，出席今午的驗血大行動。<br> &#13;<br> <spanclass>籲市民出錢出力 &#13;<br> 無綫電視藝員陳豪亦會於今日下午前往驗血會場抽血化驗，「自己有能力幫助其他人係一件好事，尤其是係幫助一啲有需要嘅血癌病患者，其實只係需要付出小小，一啲都唔痛嘅，就能夠帶畀人希望，延續生命，比起其他事情，真係有意義得多，所以我希望喺呢度鼓勵大家踴躍支持今次嘅骨髓捐贈驗血大行動。」&#13;<br> 影視藝人古天樂表示將於明日下午三時出席新城市廣場驗血大行動，「我會與市民一起參與行動，有二百幾個血癌病患者等緊適合嘅骨髓移植，所以希望大家能夠踴躍參加呢次為捐骨髓進行嘅驗血行動；除咗驗血外，香港骨髓捐贈基金重要大筆費用嚟做血液化驗，所以希望大家可以有錢出錢，有力出力！」&#13;<br> 雖未能親自出席，歌手陳慧琳呼籲大家齊齊參與，「雖然我唔可以親自出席，但我希望熱心嘅市民如果呢兩日有時間，不妨去沙田新城市廣場參加骨髓捐贈驗血大行動，幫助有需要人士。」&#13;<br> Twins也呼籲市民參加行動，「香港有好多人都需要人哋嘅幫忙，啲人成日覺得捐骨髓會好痛，但其實痛一下可以幫到好多人，咁痛呢一下都好值得。」<br> &#13;<br> <spanclass>「佢哋需要幫忙」 &#13;<br> 人氣歌手容祖兒則希望市民有錢出錢，有力出力，「香港人一向對做善事都好落力，佢哋好需要大家嘅幫忙同支持。」</spanclass></spanclass></p></body></html>