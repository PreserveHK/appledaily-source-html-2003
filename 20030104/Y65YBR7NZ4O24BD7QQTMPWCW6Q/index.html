<html><header><meta charset="utf-8"><title>旺角：<br>嚴選國產至正DVD機</title></header><body><h1>旺角：<br>嚴選國產至正DVD機</h1><p>DVD機市場，正「紅旗」當道！論價錢，國產DVD機極吸引，加上讀碟能力超強，功能又夠齊備，好多人𠵱家買機都首選國產貨；不過須知國產DVD機牌子多、型號多，想搵部真正靚機，對一般消費者而言，可能有啲難度，所以今日特別搵嚟多間老牌影音舖嘅專業人士，強力推介「紅旗」正機，包唔驚買錯！&#13;<br>&#13;<br>記者：朱崇德　攝影：陳智良、朱崇德&#13;<br>ImageGirl：Karen</p><p><spanclass><fontstyle>國產品牌日本機用餡  &#13;<br> Shinco可算係國產機中嘅名牌，印象令人最深刻嘅，都係佢早年開始已經使用SONY嘅DVD碟讀頭。至於呢部最新出嘅DVA-2610，雖然係一部國產DVD機，不過據知機身內部上至DVD光碟讀頭、下至控制底板，絕大部份都係日本機用餡料；千零蚊價錢，可以播齊DVD、MP3、CD、CD-R、CD-RW、PictureCD多種不同碟片格式，附加功能重有收音機同卡拉OK，再加埋內置dts及DOLBYDIGITAL解碼，跟機送成套5.1木製喇叭，日本機固然做唔到，就算同屬國產品牌，都真係冇乜其他選擇！&#13;<br> &#13;<br> 電器倉&#13;<br> 電話：23914430&#13;<br> 地址：旺角洗衣街81號地下</fontstyle></spanclass></p><p><spanclass><fontstyle>$699玩齊內置雙解碼  &#13;<br> 現時香港DVD機市場，主要都係以幾百至千零蚊嘅國產機做主導；買呢類機種嘅人都好精明，佢哋明白到國產機嘅讀碟兼容能力較強，雖然畫質方面有少許差異，但一般人好難察覺！好似近期呢隻RomeoFL-782亦屬國產機中熱賣貨，$699機價玩齊內置dts及DOLBYDIGITAL雙解碼，日本機冇可能做到！對應碟種有齊DVD、SVCD、VCD、MP3、CD、CD-R、CD-RW同PictureCD，兼享受埋5.1輸出及卡拉OK娛樂，幾百蚊有咁嘅享受真係好抵玩！&#13;<br> &#13;<br> 永明影音&#13;<br> 電話：23997451&#13;<br> 地址：旺角西洋菜南街68號地下</fontstyle></spanclass></p><p><spanclass><fontstyle>P.SCAN畫質兼播HDCD  &#13;<br> 國產機除咗一味靠平之外，近年都好似銳意想在技術上追上日本機；好似呢部新返PBOXPB888，就係國產機中較少有行逐行掃描（PROGRESSIVESCAN）嘅DVD機，再加上最新10BIT/27MHz視頻解碼系統，所以畫面表達特別清晰細膩。而最特別是新增了一個叫HDCD的解碼功能，可以作HDCD的音樂光碟播放，現時市面一般DVD機種較少做到。&#13;<br> &#13;<br> 天下影音&#13;<br> 電話：27891665&#13;<br> 地址：旺角西洋菜南街51號友誠商業中心16字樓</fontstyle></spanclass></p><p><spanclass><fontstyle>機身細功能齊  &#13;<br> 講到細，國產名牌Shinco早已掌握這「細」的技術，他們是首間國產品牌中開發流動式DVD播放機（連LCD）的公司。這部ShincoMiniOK，機身只有245×180×60mm，好難想像佢竟然有埋逐行掃描的超高畫質，至於對應碟種都好齊全，重加埋現時最新的全鏡面標板設計，真係又細、又強、又靚仔！&#13;<br> &#13;<br> 華仁會電器&#13;<br> 電話：23980280&#13;<br> 地址：旺角花園街75-77號花園商業大廈5,6樓</fontstyle></spanclass></p><p><spanclass><fontstyle>Nokia3650本周熱賣  &#13;<br> 論本周旺角注目度最高產品，都要數Nokia3650。以鐳射為例，新機落地後，平均每日賣4部，以現時經濟市道，再加上成$3,000餘元機價，真係屬非常好銷量！呢部機最強之處，係現時市面上首部同時擁有錄像及拍數碼相片彩Mon機，而且機身有埋MMC卡插槽，完全解決擴充記憶體容量嘅問題！</fontstyle></spanclass></p><p><spanclass><fontstyle>LG7020靚彩Mon登場  &#13;<br> 今個星期重有一部新機到，佢就係LG7020，賣$3,180，部機最強賣點係有65,000色彩Mon，加埋40和弦MIDI鈴聲同GPRS功能，而且機身好型仔，直身Mon配長方形機身設計，對於一啲不甘於平凡嘅手機玩家就最歡喜！&#13;<br> &#13;<br> 鐳射&#13;<br> 旺角西洋菜南街74-78號旺角城市中心地下3-4號舖（23956969）</fontstyle></spanclass></p><p><spanclass><fontstyle>筍價買四用MiniHi-Fi  &#13;<br> 呢部AIWALCX-MT22，同時兼具CD、MD、收音機同錄音帶播放功能；機身顏色亦好特別，採用較High嘅珍珠白色，好有SpecialEdition風味！機價由$2,300直落到$1,750，聽講貨量唔算太多，想買就要快手！&#13;<br> &#13;<br> 永家影音&#13;<br> 旺角花園街83號地下（23919296）</fontstyle></spanclass></p><p><spanclass><fontstyle>投影電視再冧價  &#13;<br> 早排介紹過呢部入門級投影電視PanasonicPT-AE100，今個星期再冧價，由$9,999再下調至$8,800新低點！咪以為平嘢冇好，需知佢光度有700ANS，解像度亦有800X600Pixels，重有埋PROGRESSIVESCAN功能，畫面就包清包靚啦！&#13;<br> &#13;<br> 華仁會電器&#13;<br> 旺角花園街75-77號花園商業大廈6樓（23980280）</fontstyle></spanclass></p><p><spanclass><fontstyle>全球最薄MZ-E10搶手  &#13;<br> 新年係送禮高峯期，SONY部全球最薄齋PlayMD機MZ-E10，銷量有啲借勢反彈；問好多準買家都話睇中呢部機做禮物。此機最強係厚度只有9.9mm，淨重55克，攞上手感覺真係同隻MD碟差唔多厚；而且播放時間足有40小時，再加埋MDLP呢啲慳電慳碟功能，賣$1,800，難怪會成為MD機中搶手貨。&#13;<br> &#13;<br> 華仁會電器&#13;<br> 旺角花園街75-77號花園商業大廈5樓（23980280）</fontstyle></spanclass></p></body></html>