<html><header><meta charset="utf-8"><title>新車速報：<br>03年新版<br>豐田Estima3.0S-Edition升級見個性</title></header><body><h1>新車速報：<br>03年新版<br>豐田Estima3.0S-Edition升級見個性</h1><p>豐田Estima絕對稱得上係車壇嘅長青樹，推出至今多年依然廣受車迷歡迎，而且重有多款升級特別版，同樣備受車迷追捧；最近某大獨立車行又包裝出一部03年S-Edition特別版，此車不但流露出跑車化嘅性格，車內各項豪華配備亦見吸引，睇落又幾有瞄頭噃！&#13;<br>記者：鄭達基&#13;<br>攝影：陳偉林　&#13;<br>新車售價：$369,000（標準版）&#13;<br>車輛提供：富利堡汽車（23330747）</p><p><spanclass><fontstyle>跑車化造型別具風格  &#13;<br> 稱得上係特別版，響外形上固然與普通版有所不同；若大家細心留意吓，定能察覺到呢部2003年新版Estima3.0S-Edition裝有頭泵把連整流器、頭冚擾流器、大口徑跑車胎軨、電鍍門邊鏡殼，以及指揮燈上嘅銀白電鍍框邊等等，全都能將其跑車化形象顯露出來，而雙趟門組合亦方便乘客上落車呢！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>3.0V6偈動力強橫  &#13;<br> 新車仍沿用一台3.0公升V6引擎作動力核心，動力輸出強勁（馬力220ps/5800rpm，扭力31.0kgm/4400rpm）之餘，加上豐田獨有嘅VVT-i技術，重能夠有低耗油量嘅特性；匹配一套4前速自動波，亦能讓新車有更出色嘅性能表現呢！</fontstyle></spanclass></p><p><spanclass><fontstyle>座艙寬敞設備齊  &#13;<br> 此車除空間寬敞闊落之餘，就連車廂內部亦經過精心粉飾；當中響門壁把手、中控台旁邊鑲有銀白電鍍框邊，同埋半皮半電鍍軚環，望落甚具CyberFeel，而雙色真皮座椅，亦能予人有十足承托力呢！此外，其他設備如高級影音系統（需另加約$19,800）、恒溫冷氣、雙天窗、電窗及電鏡等全都一應俱全，而且用落重好方便㖭！</fontstyle></spanclass></p></body></html>