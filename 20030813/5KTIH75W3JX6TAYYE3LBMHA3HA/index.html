<html><header><meta charset="utf-8"><title>飲食人誌：<br>OL姐姐轉行做小丑唔要小朋友坐監</title></header><body><h1>飲食人誌：<br>OL姐姐轉行做小丑唔要小朋友坐監</h1><p>在餐廳裏，我們遇見Sandy。像大多OL一樣，從前Sandy每天返工前總會悉心打扮，穿好整齊的套裝，化上一個端莊的淡妝；返的是朝十晚七的工，一天工作至少八小時。在經濟不景下，很多人覺得這種生活已經很幸福，但Sandy卻忍受不了這種生活，於是放棄了努力多年的OL身份，轉了行。現在每天開工前還是要化妝，但化的妝卻大大不同，唇膏用多了，眼影顏色也鮮豔了，塗上雙頰的，不單是胭脂，還有閃閃的銀粉。因為她化的是一個小丑的妝。&#13;<br>&#13;<br>記者：李敏怡　攝影：黃子偉&#13;<br>Model：陳天藍、May、Stephen（richstrategy)&#13;<br>逢星期一至三、五出版</p><p>「以前做成衣工作，每日返十點，放七、八點，放工後重要陪老闆食飯，食到九點幾，返到屋企，咁又一日，真係好似成世人畀咗老細咁！」Sandy無奈的說。&#13;<br> 再加上「全球化令很多工作上已有的規條都得以打破……」，所以Sandy便鼓起勇氣辭咗份工，同老細講我唔做OL，我要做小丑。</p><p><spanclass><fontstyle>來個大解放  &#13;<br> 「𠵱家啲小朋友愈來愈唔開心，佢哋唔知咩叫快樂，日日就好似坐緊監咁。」Sandy說。&#13;<br> 於是Sandy就同佢哋來個大解放，玩扭氣球，玩畫面，再加上一啲即興搞笑動作，等佢哋嚟餐廳食嘢都唔會坐定定，成嚿木咁。&#13;<br> 「以前做SalesandMarketing，同人溝通係有目的性。但𠵱家做小丑，但小朋友溝通，單純只係𠱁佢哋開心。有時見到啲好開心嘅小朋友，自己都會特別開心，特別鍾意。」原來小丑姐姐都會偏心㗎。</fontstyle></spanclass></p><p><spanclass><fontstyle>兒童套餐$68  &#13;<br> 無論係份量或食物選擇都係為小朋友度身訂做。好似呢個肉醬意粉，係正常份量嘅三分之一，而香蕉船亦細咗二分一，大廚Eric話嚟親呢度嘅細路仔，通常都可以一個人食晒個Combo，唔會浪費食物。除咗意粉外，重有迷你Pizza、迷你漢堡等。</fontstyle></spanclass></p><p><spanclass><fontstyle>串燒帶子及意大利青瓜$139  &#13;<br> 這是餐廳的招牌菜，差不多每一枱都會叫一碟。地中海式的串燒，將帶子、青瓜和西椒一齊放入焗爐燒，火候恰到好處，不會太乾，卻有燒烤的惹味。再點一些泰式醬汁，香濃的椰奶味與海鮮的鮮味原來可以如此合拍。</fontstyle></spanclass></p><p><spanclass><fontstyle>芝士焗釀炸茄子$60  &#13;<br> 從澳洲運來的茄子，比一般的較大，切片炸熟後，一層叠一層，每層之間用了濃味的Parmesan芝士，頂層則用了淡味的Mozzarella芝士。&#13;<br> 入口鬆脆，蘸點番茄汁更能帶出茄子的鮮味。</fontstyle></spanclass></p><p><spanclass><fontstyle>Wildfire  &#13;<br> 電話：28136161&#13;<br> 地址：赤柱美利樓2樓201號舖&#13;<br> 營業時間：	11:00am-11:00pm（星期一至五）	&#13;<br> 　　　　　	11:00am-11:30pm（星期六）&#13;<br> 　　　　　	10:30am-12:00mn（星期日）&#13;<br> 小丑時間：逢周日1:00pm-3:30pm</fontstyle></spanclass></p></body></html>