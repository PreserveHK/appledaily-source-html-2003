<html><header><meta charset="utf-8"><title>善長解囊女童終有錢買書</title></header><body><h1>善長解囊女童終有錢買書</h1><p>記者再次來到蘇家探訪，發覺內裏已沒有一點被祝融光顧過的痕迹，只有一陣濃烈的油漆氣味。「𠵱家重裝修緊，要等下個月先可以搬返嚟，暫時重住喺阿媽度。今次裝修都係啲朋友用私人時間幫我哋整，收得好平，不過我都要問親戚借錢。」蘇太說。&#13;<br> 蘇家近來可謂「頭頭碰着黑」，三十九歲的蘇先生任職地盤散工，支撐妻子以及三名年齡十至十七歲子女的生活，惟他卻長期處於半失業狀態，數月來開工不足十天，經濟早已甚為緊絀。本年六月，蘇家家中不幸失火，全屋付諸一炬，損失慘重，無力重建家園。蘋果日報慈善基金曾撥款一萬元緊急援助金予他們應急。蘇太說：「先生𠵱家又冇工開，我哋同社署聯絡緊，睇吓可唔可以暫時申請綜援度過呢個難關先。」<br> &#13;<br> <spanclass>蘇太連聲多謝 &#13;<br> 近日蘇家獲善長捐款合共四千九百三十元，原本愁容滿臉的蘇太雀躍地說：「咁啱呢幾日第二女問我攞錢買新學年嘅書，佢九月就升中四，買書都要二千幾蚊，𠵱家有呢筆善款我唔使煩，真係多謝晒。」	捐款編號：C0961&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>