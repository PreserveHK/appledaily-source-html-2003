<html><header><meta charset="utf-8"><title>　　于品海與《明報》劃清界線 - 李八方</title></header><body><h1>　　于品海與《明報》劃清界線 - 李八方</h1><p>一度成為本港傳媒紅人嘅于品海，近年轉戰內地，想建立資訊王國。但佢從前以智才有限公司名義為一筆一億八千萬元貸款作出擔保，後來搞到要上身，就到𠵱家都未解決。明報企業作為債權人，就追咗于少俠好耐。&#13;<br> 少俠噚日話，智才已經喺今年三月開始進入清盤程序，𠵱家啲嘢交晒畀律師搞，佢唔係好清楚進展。佢好唔高興傳媒將佢本人拖落水，話件事係智才公司同明報企業之間嘅事，係公司對公司，唔係佢本人俾人追數喎。佢重話呢件事佢都係受害者，自己損失咗幾百萬。于少俠自從冇做《明報》，之後搞咗以台灣為基地嘅傳訊電視，但後來又賣咗。佢話已經好耐冇去台灣，過去三年只係去咗一次食嘢同買書，日後都係主攻大陸市場。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>