<html><header><meta charset="utf-8"><title>《吞食天地Online》遊戲Server正式啟用</title></header><body><h1>《吞食天地Online》遊戲Server正式啟用</h1><p>《吞食天地Online》連續第二星期蟬聯PCGame榜最好賣冠軍，$15買隻碟任玩，唔收點數月費，令「游牧Game民」大力追捧，加埋遊戲正式Server開始運作，令遊戲上網情況轉趨穩定，吸納新玩家能力大增。上星期新推出嘅《星空之門Online》口碑唔錯，屬香港近年少見大製作，公仔可愛、遊戲性亦夠，男、女玩家兩邊都幾討好，不過$18隻Game，Server又未收費，都屬「游牧Game」，傳聞8月底香港就開始收在線費用，不過同期台灣開始公開發售，相信玩家人數會激增，香港玩開嘅Gamer冇理由呢個時候放手啫！果然有計！</p><p>其他本周新Game，包括有《台北捷運》，基本係《電車GoGo》嘅台灣版；《如來神掌》就走番傳統港產Game路線，畫面、遊戲性都係嗰種老調格局，有餘錢咪買隻玩吓囉！&#13;<br> &#13;<br> 記者：朱崇德&#13;<br> &#13;<br> 第1位吞食天地Online&#13;<br> 第2位星空之門Online&#13;<br> 第3位仙劍奇俠傳3&#13;<br> 第4位台北捷運&#13;<br> 第5位幻想三國誌（資料提供：EDCEXPRESS）</p></body></html>