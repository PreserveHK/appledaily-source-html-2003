<html><header><meta charset="utf-8"><title>不滿分身家報道要雜誌道歉<br>超儀犯賤婚前自薦做狐狸精</title></header><body><h1>不滿分身家報道要雜誌道歉<br>超儀犯賤婚前自薦做狐狸精</h1><p>早前有周刊指何超儀結婚獲二千萬元嫁妝，又指何鴻燊已分身家。前晚超儀出席活動時指該周刊斷章取義，更表示已發律師信，要求對方解釋和刊登道歉啟事。超儀又謂婚前想演狐狸精這類賤人角色。</p><p>何超儀、周嘉玲、陳嘉容和雷怡暉，早前為DiorRouge傲姿唇膏拍攝宣傳照，前晚四人齊往中環置地廣場，出席宣傳活動，其中即將結婚的何超儀更成為全晚焦點。<br> &#13;<br> <spanclass>留空間予家人 &#13;<br> 早前有周刊報道指何超儀年底出嫁時，會獲二千萬元嫁妝費，而賭王何鴻燊更已分好身家。前晚超儀就此事回應說：「有關屋企同婚事，呢次係最後一次回應。嗰篇報道我已經交咗畀律師處理，嗰次訪問，佢哋問我婚事同分身家，我都係答『唔知』，點知出咗嚟變咗『唔否認』，個封面重變埋『承認』㖭。」&#13;<br> 超儀續說：「我今次發信其實係想佢哋解釋番件事，同埋登道歉啟事，我原本同呢本周刊係老朋友，不過冇講過就唔可以屈我，我都想留番啲空間畀我屋企人。」<br> &#13;<br> <spanclass>曾被賤人利用 &#13;<br> 問超儀結婚前有甚麼角色想演？她說：「我要喺度公開同啲導演招手，想婚前賤一賤，想演啲賤人角色，好似狐狸精、斯文敗類咁，我試過遇到啲借你過橋嘅賤人，過橋之後就唔識你，我好想試吓代入佢哋。」&#13;<br> 早前超儀的未婚夫陳子聰往澳門塔行skywalk時，指超儀畏高不敢上陣，更說「佢敢我切」，她前晚笑說：「佢咁講，我有膽都唔會去行啦，我都唔想佢切，冇理由傷害佢㗎。」&#13;<br> 採訪：DebbieLum&#13;<br> 攝影：HoKwokHo</spanclass></spanclass></p></body></html>