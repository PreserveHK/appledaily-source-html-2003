<html><header><meta charset="utf-8"><title>　　東鐵月餅米奇東遊記 - 李八方</title></header><body><h1>　　東鐵月餅米奇東遊記 - 李八方</h1><p>中秋節重有唔夠一個月就到，九廣鐵路舊年撈過界首次賣「東鐵月餅」，結果獲乘客大力捧場，賣出咗六萬盒，九鐵今年再接再厲，重以深受小朋友歡迎嘅迪士尼卡通人物扮西遊記人物作為月餅盒嘅三款設計，名為「迪士尼米奇東遊記」。&#13;<br> 米奇老鼠扮孫悟空，唐老鴨就緊係扮同姓嘅唐三藏，至於豬八戒同沙僧由邊個扮，有興趣可以買盒睇下，東鐵乘客只要由本月十八號至九月十一號，一星期內用八達通搭東鐵兩次，就可以憑積分用二十五蚊換購一盒，要買晒三盒，就要搭六次車同用七十五蚊喇。&#13;<br> （圖）今年嘅東鐵月餅以迪士尼卡通人物扮演西遊記人物做月餅盒設計。	九廣鐵路圖片&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>