<html><header><meta charset="utf-8"><title>盧巧音豁出去三點式滑水</title></header><body><h1>盧巧音豁出去三點式滑水</h1><p>盧巧音（Candy）昨日到大潭參與商台舉行的「903全運會滑水比賽」，憑着她的滑水技術，終於令歌星隊勝出。由於昨日是農曆七月十五，所以Candy出海前先取出三支煙向四周拜一拜，事後Candy說：「好彩我拜一拜咋，唔係頭先都唔會出太陽啦！所以喺呢個時節大家出街要小心啲。」<br> &#13;<br> <spanclass>「冇南北半球」 &#13;<br> Candy滑水時本穿上一件T恤，但不久就即場脫去T恤，僅以三點式泳裝示人。不過，Candy上岸時又擔心成為傳媒焦點，頻頻護胸，就連在旁的船家亦取笑Candy不用遮。Candy說：「我又冇南半球，又冇北半球，我𠵱家豁出去嘞，你哋影啦。」&#13;<br> Candy表示平日會相約朋友玩滑水，她笑言朋友中以何超儀玩得最叻，而陳奕迅亦相當不錯，不過近日梁敏儀就因出海撞傷眼，Candy說：「我隻眼之前受傷可能都係咁，因為有時撻落水會撞落隻眼度，我就試過撻到塊面好似關公咁，所以媽咪都叫我唔好再玩。」&#13;<br> 採訪：黃連連&#13;<br> 攝影：陳慧安</spanclass></p></body></html>