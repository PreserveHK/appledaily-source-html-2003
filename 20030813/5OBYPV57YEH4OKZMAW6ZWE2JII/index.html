<html><header><meta charset="utf-8"><title>Palmax308一千有找6萬5彩芒機新低價</title></header><body><h1>Palmax308一千有找6萬5彩芒機新低價</h1><p>市場上彩芒手機成行成市，但係香港人素來有名牌主義，其他手機廠要成功出位，都紛紛各出奇招。國產Palmax就以超低價$890推出旗下6萬5色彩芒機X308，唔單止得個平字咁簡單，更有齊時下大熱手機功能，16和弦鈴聲、GPRS及WAP都一樣有齊，比一眾大廠的入門級手機來得更具吸引力！&#13;<br>&#13;<br>記者：劉耀祥　&#13;<br>攝影：黃子偉&#13;<br>ImageGirl：Zoe</p><p><b> PalmaxX308Profile</b> &#13;<br> 制式：GSM900/1800雙頻&#13;<br> 顯示器：65,536色/128×128像素&#13;<br> 功能：GPRS、WAP、錄音&#13;<br> 通話時間：120-180分鐘&#13;<br> 備用時間：48-150小時&#13;<br> 體積：109×45×18mm&#13;<br> 重量：78g&#13;<br> &#13;<br> 售賣點：鉑匯科技&#13;<br> 電話：23987320&#13;<br> 地址：旺角先達廣場地下93號舖</p><p>在香港用家的印象中，Palmax似乎生產PDA多於手機，其實Palmax向來都有生產手機，過往亦有生產過數款4,096色彩芒手機。今次X308乃旗下首部65,000色機，顏色更上一層樓但價錢就向下走，開價$890的X308，比市面上眾多入門級手機的售價更加平。用上接近一吋半大的顯示屏，睇中文都相當清楚，用家更可以按左右方向掣更換Wallpaper，夠晒方便簡單，在手機中較為少見。色彩顯示都算中規中矩，光度未至於耀眼，不過足夠使用，就算室內或日光下都可以清楚顯示。</p><p><spanclass><fontstyle>功能大集合  &#13;<br> 雖然以超低價開賣，不過並未有將貨就價，功能上都相當齊料，內置GPRS及WAP，鍵盤內設有「@」掣可以一按即上網，音效方面亦具有16和弦，聲音清晰及嘹亮，未有因大聲而出現拆聲情況，表現比想像中好，更有埋分組鈴聲，雖然分組名單未能自行命名，不過內置已經有6組類別，都相當夠用，內置32首16和弦，實揀到適合鈴聲，唔夠嘅話亦可以自編鈴聲。</fontstyle></spanclass></p><p><spanclass><fontstyle>繁體顯示簡體輸入  &#13;<br> 有齊GPRS、WAP及16和弦，$890可謂已經回本，不過廠方可能覺得未夠抵買，再加入80秒錄音，用家更可選擇錄製自己或對方聲音，甚至一齊錄都冇問題，確實相當體貼。介面以簡潔為主，每個項目都會有真實圖畫顯示，相當易上手。雖然內置有繁、簡體中文，不過未知是否大陸機關係，就算選擇了繁體中文，介面的確可以顯示繁體中文介面，不過輸入短訊時就只可以顯示簡體中文，較為美中不足。</fontstyle></spanclass></p><p><b> 一齊估估佢</b> &#13;<br> 又有65,000彩芒、16和弦、GPRS同埋WAP，究竟喺用家心目中值幾多錢？一於就問問一眾街坊，睇吓佢哋覺得X308值幾多錢先！</p></body></html>