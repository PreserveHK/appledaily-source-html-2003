<html><header><meta charset="utf-8"><title>汽車音響Feel特級超頻機箱</title></header><body><h1>汽車音響Feel特級超頻機箱</h1><p>唔講都唔知，齋睇樣真係以為賣緊汽車音響，睇真啲原來係台產嘅超重型電腦機箱。&#13;<br>Thermaltake一向係台灣超頻產品嘅著名品牌，呢款V2000A機箱使用全鋁板設計，「鋼水」真係可以用轟轟聲嚟形容，由於機箱原設計係超級電腦玩家同作Server用途，所以尺寸差唔多大一般機箱一半有多，機身尺寸為20.9"×8.1"×20.5，硬件容量驚人，碟機插位足有12個，分別為5.25"×4、3.25"×2、3.5"×6，包你插佢唔滿，擴充性可以用無限嚟形容。</p><p>機箱的前、後、左右一共配置7把風扇助散熱，面板重有一組溫度感測裝置，可以顯示風扇轉速同機箱溫度，還可以預校溫度警報系統，機箱一過熱就會響，非常安全。如果都重嫌唔夠「涼」，原廠重出咗款水冷式系統，據知香港已有玩家在機箱內同時裝上兩套，一個用在CPU、一個用在顯示卡，聽講超頻能力亦因而大大提升。&#13;<br> &#13;<br> 記者、攝影：朱崇德</p><p>售賣點：VT&amp;T&#13;<br> 電話：27202080&#13;<br> 地址：深水埗福華街156號黃金商場24A</p></body></html>