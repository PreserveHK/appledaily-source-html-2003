<html><header><meta charset="utf-8"><title>　　田少開心24小時 - 李八方</title></header><body><h1>　　田少開心24小時 - 李八方</h1><p>自由黨主席田北俊早前為黨員唐英年榮升財爺感到高興，可惜唔到二十四小時，呢位創黨會員竟然宣布退黨，你話幾冇癮。八方本來想搵田少攞反應，點知張宇人話佢已經去咗旅行，今日先返香港，睇吓會唔會有新嘢講。&#13;<br> 唐公子都幾奇怪，做局長就唔退黨，升咗官就急急退，莫非政黨真係咁大負累？究竟係老董嘅要求，抑或要安撫民建聯，就真係只有唐公子自己知。&#13;<br> 張宇人又話，自由黨好尊重唐英年嘅決定，相信佢已經衡量過輕重，決定一定唔易做。有政黨中人就話此風一長，即係政黨想變成執政黨都幾難，因為未到位，已經退晒黨；人哋重會誤會政黨係唔好嘅嘢，真大鑊。&#13;<br> 所以唔怪得調查顯示，做獨立議員有着數。&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>