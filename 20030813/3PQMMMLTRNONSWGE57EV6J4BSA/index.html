<html><header><meta charset="utf-8"><title>海外車訊：<br>法國CitroenC8憑實力取勝</title></header><body><h1>海外車訊：<br>法國CitroenC8憑實力取勝</h1><p>法國Citroen汽車，近年先後推出多款新車，如C3、XsaraPicasso及C5等車系，並廣受各地車迷歡迎；至於屬大型MPV類別嘅C8車系，就憑住靈活多變車廂布局，以及出眾性能表現去吸引用家，實行以實力取勝。不如今日就趁Citroen有望明年重返本港市場前，一齊嚟先睹為快，睇睇呢款C8有何吸引力啦！&#13;<br>&#13;<br>記者：鄭達基</p><p><spanclass><fontstyle>外形圓渾富吸引力  &#13;<br> 從外表而言，CitroenC8可謂極具吸引力，皆因佢擁有一個極富歐陸氣息及圓潤流暢嘅車身線條，襯以一對炯炯有神嘅頭燈及闊大鬼面罩組合，更覺有一份自家獨特個性。</fontstyle></spanclass></p><p><spanclass><fontstyle>多台引擎任你揀  &#13;<br> 廠方特別為C8提供三台電油，以及兩台柴油引擎供選擇，當中電油引擎配搭分別為2.0公升直4（馬力138匹）、2.2公升直4（馬力160匹），同埋頂級版嘅3.0V6（馬力208匹）型號，以滿足不同用家需要外，兼且重有運轉寧靜及低耗油量嘅特性㖭！另外，由前輪麥花臣支柱及後輪扭力連桿組成嘅懸掛系統，輔以剛度十足嘅底盤配搭，循迹性之高能予人莫大信心外，就連四輪高效能碟煞，亦能令車子有出色嘅制動表現呢！</fontstyle></spanclass></p><p><spanclass><fontstyle>座椅多變合你意  &#13;<br> 作為一部大型MPV，寬敞嘅車廂空間可算係一項必要嘅條件，而C8除能做到上述優點外，就連前後三排座椅更可按需要收摺放平、獨立作前後或180度移動，甚至拆走亦可，從而令車廂載客或載貨空間大增；然而，左右雙趟門加上低地台組合，乘客上落亦見方便容易。設備配搭亦見齊全，當中最吸引會係車頂三天窗設計，能給予乘客更多親近大自然嘅機會外，三種不同顏色嘅車廂配搭，亦頗具號召力㗎！</fontstyle></spanclass></p><p><spanclass><fontstyle>CitroenC83.0V6規格  &#13;<br> 引擎：2946ccV6DOHC&#13;<br> 馬力：208ps/6000rpm&#13;<br> 扭力：29.1kgm/3750rpm&#13;<br> 傳動：4前速自動波&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：215/60R16&#13;<br> 尺碼：4726×1854×1856mm&#13;<br> 軸距：2823mm；車重：1837kg&#13;<br> 0-100公里：11.0秒；極速：205km/h&#13;<br> 平均耗油：11.5L/100km</fontstyle></spanclass></p></body></html>