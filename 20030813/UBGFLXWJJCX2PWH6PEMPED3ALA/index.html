<html><header><meta charset="utf-8"><title>Young出街：<br>阿Yu恨做女戰士俾譚校長搞到有陰影</title></header><body><h1>Young出街：<br>阿Yu恨做女戰士俾譚校長搞到有陰影</h1><p>盂蘭節前夕，相約阿Yu與熱血Fans，大戰360回血濺盂蘭！冇咁恐怖，只係WarGame。阿Yu（趙頌茹）初時神情呆滯，口中念念有詞：「我好驚打WarGame㗎！」一陣陰風飄至，配合場內黃綠暗燈，應節非常。「黐線㗎啲人！攞起支槍就癲晒狂掃，上身咁㗎！」然後行勻全場搵地方匿。「我可唔可以戴自己頂黑Cap，或者俾個黑Mask我吖！呢啲Mask咁Sharp，好易俾人發現㗎！」&#13;<br>&#13;<br>採訪：陳慧敏　攝影：陳盛臣&#13;<br>插圖：Pan　場地：戰略特區&#13;<br>逢星期一至四出版</p><p>原來阿Yu的WarGame陰影來自E-Kids同譚詠麟，話說有一次佢哋大戰，「癲仔」E-Kids見人就射，阿倫的遠距狙擊就百發百中，嚇到阿Yu由頭匿埋匿到落尾。混戰間E-Kids親族相殘全軍覆沒，留下阿倫阿Yu終極對決！「輸咗啦！我一走出嚟就俾佢射中喇！」&#13;<br> 為免再度慘敗，阿Yu決定今次要做神出鬼沒狙擊手。戰鼓一響，阿Yu一個閃身，已經隱身於黑箱之中。攝影師說要拍幾張開戰相，阿Yu警戒的露一露臉又再隱身，神秘非常。只見外頭4位Fans飛撲跳射，突然不知哪來一彈，原來阿Yu趁混戰閃到男FansLion頭頂偷擊，重射完即閃，全員目標變成追捕阿Yu！結果，大混亂，邊個贏？唔知，不過阿Yu就話又驚又開心。&#13;<br> &#13;<br> <center> <spanclass><fontstyle>戰況直播：  </fontstyle></spanclass></center> </p><p><br> &#13;<br> <spanclass><fontstyle>軍人型Look必選  &#13;<br> 其實打WarGame，衣着方面都沒甚麼限制，最緊要係有個Mask保護自己。不過要做No.1狙擊手，造型當然不可以馬虎，除了型仔入戲外，選件好衫即使中槍也沒那麼痛嘛！&#13;<br> &#13;<br> <spanclass><fontstyle>WarGame服  &#13;<br> 雖然只係玩，但係全副武裝始終玩得更投入，而且型仔啲，氣勢都贏咗先啦！</fontstyle></spanclass></fontstyle></spanclass></p><p><spanclass><fontstyle>飛虎隊夜行蛤乸衣  &#13;<br> 「蛤乸衣好型！打Outdoor就要迷彩啫，呢度咁黑梗係要件全黑啦！扮油桶都重得呀！」阿Yu怪論。</fontstyle></spanclass></p><p><spanclass><fontstyle>傳統迷彩軍裝  &#13;<br> 傳統厚料，用的都是風褸型透氣布，俾子彈打中都冇咁傷。而且最大賣點是夠便宜，最啱不是常常打WarGame的你！</fontstyle></spanclass></p><p><spanclass><fontstyle>比賽用WarGame服  &#13;<br> 似波衫多於WarGame衫，質料非常輕且透氣，方便活動，最啱鍾意鬼鬼祟祟偷襲的你。不過俾子彈打中就咪話唔甘！</fontstyle></spanclass></p><p><spanclass><fontstyle>Mask  &#13;<br> 別想扮有型唔戴Mask，無論Indoor定Outdoor，俾子彈傷及眼就一定冇得醫，所以一定要選得好小心！</fontstyle></spanclass></p><p><spanclass><fontstyle>注意！呢款室內唔啱使&#13;<br> 室外Mask  &#13;<br> 室內外WarGame衫可以溝亂用，但奉勸各位不要用室外網狀Mask打室內戰。顏色容易彈入眼之外，也較難清洗！</fontstyle></spanclass></p><p><spanclass><fontstyle>遠距戰室內MaskProteus  &#13;<br> 下巴位較貼面，視界也較闊。但耳仔位可以調校「收風」，接收前後同伴的暗號較清楚。</fontstyle></spanclass></p><p><spanclass><fontstyle>近距戰室內MaskFlex7  &#13;<br> 下巴位用的膠較軟，且不貼面，適合近距戰。</fontstyle></spanclass></p><p><spanclass><fontstyle>一般用多方向MaskEnforer  &#13;<br> Basic款，各方面都不突出但勝在夠平均，實為經濟之選。</fontstyle></spanclass></p><p><spanclass><fontstyle>槍  &#13;<br> 室內彩彈槍一定要訂購，以下兩款可供選擇，氣樽則要另配。</fontstyle></spanclass></p><p><spanclass><fontstyle>電子槍  &#13;<br> 當然有電力推動，雖然射程和一般槍差無幾（改裝另計），但勝在可連發三彈，威力已大三倍！</fontstyle></spanclass></p><p><spanclass><fontstyle>一般彩彈槍  &#13;<br> 基本配備有齊，可以自己Setting，例如氣樽大小等等。</fontstyle></spanclass></p><p><center> <spanclass><fontstyle>戰後檢討  </fontstyle></spanclass></center> </p><p><br> &#13;<br> <spanclass><fontstyle>店舖資料  &#13;<br> （a）	戰略特區&#13;<br> 	佐敦彌敦道348號大華酒店商場地庫二層&#13;<br> 	23886900&#13;<br> （b）	三軍氣鎗軍事用品店&#13;<br> 	九龍旺角廣華街1號&#13;<br> 	23881444</fontstyle></spanclass></p></body></html>