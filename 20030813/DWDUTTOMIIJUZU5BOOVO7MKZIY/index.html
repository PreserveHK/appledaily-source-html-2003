<html><header><meta charset="utf-8"><title>腦場減價穩守旺季漸緩</title></header><body><h1>腦場減價穩守旺季漸緩</h1><p>早幾個禮拜腦場旺個不亦樂乎，大堆人排住隊砌機，不過踏入八月冇耐，已經欠缺承接，交投亦開始淡靜起嚟。好多腦場都將較Hit產品減價留客，期望可帶起其他貨品。&#13;<br>&#13;<br>記者、攝影：徐影龍</p><p><spanclass><fontstyle>AMD底板靚料落齊  &#13;<br> 近期底板偏向功能上嘅要求，8×AGP、SATA、USB2.0等應有盡有，不過大部份都係支援P4類型，AMD處理器用家選擇得好少。2theMax有款8RDA3G，支援AMDAthlonXP系列處理器（Barton核心），最特別係內置兩個LANPort，適合兩部機自組內聯網絡，可惜係唔支援STAT制式。</fontstyle></spanclass></p><p><spanclass><fontstyle>靚仔硬碟盒襯絕VAIO  &#13;<br> 外置式硬碟盒同USB手指一樣，成近年熱門產品，兩者賣相亦愈嚟愈靚。呢款極為纖薄嘅硬碟盒，全金屬製造，盒面重有個極似VAIO嘅刻字，擺明討好一班愛靚嘅SONY用家。支援USB2.0，蘋果價一百蚊多啲算幾抵玩。</fontstyle></spanclass></p><p><spanclass><fontstyle>DVD燒碟機跌極都有  &#13;<br> NEC嘅4×DVD燒碟機，雖然推出有一段日子，不過久唔久就嚟一次大割價，每次都幾震撼，搞到其他對手難以跟貼。最新報價只係千三蚊多啲，4.7GB容量再加支援「+」、「-」制式，出新機買部作Backup都唔錯。&#13;<br> &#13;<br> ANAComputerTechnology&#13;<br> 報價熱線：28938819&#13;<br> 地址：灣仔電腦城249號舖</fontstyle></spanclass></p></body></html>