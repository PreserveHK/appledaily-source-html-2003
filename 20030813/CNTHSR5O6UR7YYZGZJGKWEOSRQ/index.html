<html><header><meta charset="utf-8"><title>宋慧喬一嫁憲哥蝕底晒</title></header><body><h1>宋慧喬一嫁憲哥蝕底晒</h1><p>睇怕宋慧喬同李秉憲一日唔分手，啲fans都會繼續努力拆散佢哋，最近又有婚姻情報公司搞咗個網上選舉，睇吓啲人覺得佢哋兩個如果結婚邊個蝕底啲，結果有四成四人話係喬妹，只有一成六人話係憲哥。問大家覺得喬妹鍾意憲哥啲乜，多數人話貪佢有錢同拍戲叻，而憲哥就只係愛喬妹靚女喎！</p></body></html>