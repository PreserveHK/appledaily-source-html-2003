<html><header><meta charset="utf-8"><title>$3,000護膚品貴在即製即見效</title></header><body><h1>$3,000護膚品貴在即製即見效</h1><p>話就話經濟唔好，不過標榜含有珍貴成份、美白滋潤、去皺去紋兼抗老等護膚品，價格動輒過千以上。這類千元貨品，因為成份珍貴、翌日見效、甚至係即訂即製，是以研製嘅時間同心機都比其他平價護膚品多，但是否真的有效則要試過至知。今次找來甘願做白老鼠的五位靚女，親自試試貴價護膚品標榜的神奇功效，看看是否物有所值！&#13;<br>記者：羅惠芬&#13;<br>攝影：黃子偉、伍慶泉&#13;<br>SpecialThanks：Sunspot</p><p><spanclass><fontstyle>翌日見效  &#13;<br> 測試對象：CledePeauBeautelacream&#13;<br> 尊貴售價：$3,500（銅鑼灣崇光）&#13;<br> 點解咁貴：屬品牌的鎮店之寶，其自創革命性成份熊葡萄素Arbutin，可以抑制黑色素、防止色素凝聚，還可以補充肌膚水份，使用翌日已經見效果。</fontstyle></spanclass></p><p><spanclass><fontstyle>即訂即製  &#13;<br> 測試對象：ValmontL'ElixirDesGlaciers緊膚修護霜&#13;<br> 尊貴售價：$3,000（中環連卡佛大廈5樓）&#13;<br> 點解咁貴：珍貴在即落Order即製，而且香港每月限售300樽，樽樽都有晒證書，夠巴閉！成份中包括瑞士冰山礦泉水，可以刺激皮膚的新陳代謝；還有多種天然植物精華和有機維也納素，具保濕和美白功效。</fontstyle></spanclass></p><p>Danille，20歲，敏感偏乾性皮膚，愛用滋潤程度高的產品。&#13;<br> Danille評語：滋潤效果好明顯，用咗一日已經覺得皮膚無以前咁乾。雖然係即製夠新鮮，但要賣三千幾蚊，實在太貴，未必會買！</p><p><spanclass><fontstyle>攞獎風頭勁  &#13;<br> 測試對象：HelenaRubinsteinProdigy緻美全效修護霜&#13;<br> 尊貴售價：$1,200（金鐘西武）&#13;<br> 點解咁貴：含有13種天然植物萃取精華，包括蜂王漿、白葡萄精華等，所以夠晒滋潤，還針對皮膚乾燥、細紋、膚色暗啞等問題，剛推出時，曾獲日本雜誌《FRAU》頒發最佳護膚品獎項。</fontstyle></spanclass></p><p>Ranee，18歲，中性敏感皮膚，平時只做簡單護理。&#13;<br> Ranee評語：我自己隻Cream搽完滋潤度約可維持3個鐘，但佢就可以維持成晚，而且唔覺𣲷，幾啱後生女用。價錢唔算好貴，我會買嚟當晚霜用。</p><p><spanclass><fontstyle>增強皮膚彈性  &#13;<br> 測試對象：Annayake禪肌修護霜&#13;<br> 尊貴售價：$1,100（太古城UNY）&#13;<br> 點解咁貴：專利成份PolyMPC，可以即時提供水份予角質層，同時在皮膚表面形成保濕膜，防止水份流失。至於植物性A.C.A成份，可加強膠原蛋白的生長速度，增加肌膚彈性。</fontstyle></spanclass></p><p>Shirley，19歲，混合性皮膚，偏愛質地乾爽的護膚品。&#13;<br> Shirley評語：質地幾「杰」，要等起碼10分鐘至會完全吸收。幸好個滋潤效果都唔錯，而且重可以Keep到成晚咁耐，比起其他面霜，功效好好多。自己買的成數都幾高，除可以急救用，亦可在臨瞓前搽當Mask敷成晚。</p><p><spanclass><fontstyle>其他貴價護膚品推介：  &#13;<br> （上）Lancome完美修護晚霜，針對改善皮膚老化問題，還可以同時用於面、頭和胸口位置，一盒三用，貴得絕對有道理。&#13;<br> $1,050（金鐘西武）&#13;<br> （下）美國品牌Sjal這隻celaintuitif，就同時兼具抗氧美白、滋潤去皺等功能。用一盒等於人哋用成條Line，計落有着數㖭！&#13;<br> $1,760（JoyceBeauty）</fontstyle></spanclass></p><p>Glycel活膚液，最矜貴的地方在於人參精華成份，可以淡化皮膚的黑、黃色素。&#13;<br> $1,200（九龍塘又一城）</p><p>sisley強效緊膚晚霜，共有5種植物精華，包括有加速皮膚再生的金盞草、有保濕作用的百合、具除皺功用的聖約翰草等。　&#13;<br> $1,450（銅鑼灣崇光）</p></body></html>