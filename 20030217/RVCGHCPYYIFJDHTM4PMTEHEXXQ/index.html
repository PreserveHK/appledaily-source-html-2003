<html><header><meta charset="utf-8"><title>新車速報：<br>豐田LandCruiserPradoTZ　顯CitySUV風采</title></header><body><h1>新車速報：<br>豐田LandCruiserPradoTZ　顯CitySUV風采</h1><p>全新豐田LandCruiserPrado甫一面世，便備受車迷追捧，惟不少入口商甚至代理，均以越野版Prado為主打；然而，新車系當中重有一款走CitySUV路線嘅TZ型號，無咗外掛後備輪胎，加上三排八座位組合，真係好切合日常代步用㗎！&#13;<br>&#13;<br>記者、攝影：陳偉林</p><p><spanclass><fontstyle>包裝配搭符合身份  &#13;<br> 新款PradoTZ外形豪邁吸引，既有多套電鍍裝飾包裝之餘，車身兩旁及車尾重有上落腳踏裝置，令乘客倍覺輕便；而炯炯有神嘅大燈組合及原廠霧燈配搭，都好吸引㗎！&#13;<br> &#13;<br> <center> <spanclass><fontstyle>CitySUV包裝有唔同  </fontstyle></spanclass></center> </fontstyle></spanclass></p><p><br> &#13;<br> 1.直立式尾燈鑲有銀白框邊，可謂至In又趨時。&#13;<br> 2.高置尾定翼連High-mount煞車燈，既富動感又安全。&#13;<br> 3.原廠兩邊車身腳踏，上落車廂倍感輕易。&#13;<br> 4.車尾泵把下增設上落用腳踏之餘，重有金屬鑲嵌門枕裝飾。&#13;<br> 5.炯炯有神嘅大燈兩旁，有金屬鑲嵌鬼面罩同輔助鏡外，另外重有霧燈組合。&#13;<br> 6.兩邊門鏡鑲有醒神嘅金屬外殼之餘，重有RV雨擋同車頂行李架。</p><p><spanclass><fontstyle>設備豪邁有轎車風範  &#13;<br> 三排八座位高級皮椅配襯，四周重有桃木裝飾，好有高級轎車風味外，除四門電窗、門邊電鏡及電天窗外，重有原廠高級CD音響同恒溫冷氣，難得重備有活動桌几同冷暖櫃，用作存放飲品最為合意。</fontstyle></spanclass></p><p><br> &#13;<br> <spanclass><fontstyle>3.4公升V6偈好力踏實  &#13;<br> 到港嘅Prado分有2.7直4偈同頂級3.0V6之外，重有呢台至普及嘅3.4公升V6引擎；介乎兩者之間既慳油又好力外，加上頂級版備有四輪電子液氣壓避震，重可以在公路馳騁下將車高調低，完全切合一部城市用嘅CitySUV身份噃！</fontstyle></spanclass></p><p><br> &#13;<br> <spanclass><fontstyle>記者點睇PradoTZ新車  &#13;<br> 新版Prado分有越野TX同CitySUV嘅TZ型號；兩者相比下，TZ版本嘅Prado看來更切合城市人需要，加上三排八座位，既有電子液氣壓避震，又有高級皮椅組合，日常代步都好啱㗎！</fontstyle></spanclass></p><p><spanclass><fontstyle>豐田LandCruiserPradoTZ規格  &#13;<br> 引擎：3378ccV6DOHC&#13;<br> 馬力：185ps/4800rpm&#13;<br> 扭力：30.0kgm/3600rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：265/65R17BridgestoneDuelerH/T&#13;<br> 尺碼：4715×1875×1855mm&#13;<br> 軸距：2790mm；車重：1990kg&#13;<br> 平均耗油：8.1km/L&#13;<br> 新車售價：$399,000起&#13;<br> 車輛提供：歐日汽車（26200808）</fontstyle></spanclass></p></body></html>