<html><header><meta charset="utf-8"><title>　　關太轉任機管局 - 李八方</title></header><body><h1>　　關太轉任機管局 - 李八方</h1><p>踏入羊年，到處都有人事變動，今日積金局董事局會就行政總監許仕仁嘅去留開會，並且會有公布。&#13;<br> 而機管局方面，上星期亦已經出咗內部通告，話積金局嘅對外事務部阿頭關鄭麗敏（圖）本周到位，職銜好似叫做乜嘢首席傳訊主管。&#13;<br> 咁即係話，關太出埋許老爺份離任新聞稿，就功德圓滿，周二可以安安樂樂去大嶼山返新工。以後有關積金局嘅問題，大家請找羅黃少眉，其實羅太已經返咗工，而且係老行尊。&#13;<br> 機管局一直物色人選當ChiefCommunicationOfficer，至今先搵到Heidi關，如今人才眾多，馮國經主席可繼續大展拳腳了。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>