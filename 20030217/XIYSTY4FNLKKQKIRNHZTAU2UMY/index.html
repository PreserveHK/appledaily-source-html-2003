<html><header><meta charset="utf-8"><title>送禮畀女友　點止架車咁Cheap<br>黎明邀舒淇家中度元宵</title></header><body><h1>送禮畀女友　點止架車咁Cheap<br>黎明邀舒淇家中度元宵</h1><p>黎明昨日出席慈善行起步禮時，否認送車給舒淇，自言送禮給女友出手不會如此低，而且強調舒淇絕不是他的女友。但前晚元宵佳節，記者卻發現舒淇夜訪黎明家，二人相聚一個半小時。</p><p>黎明和舒淇春節期間被台灣遊客碰見在日本把臂同遊，近日亦有傳黎明一擲八十多萬購入兩部同款的豐田Alphard豪華七人車，一部自用，一部送給舒淇。而前晚正月十五元宵佳節，舒淇更到黎明家靜靜地享受短暫的浪漫，足見二人感情甚佳。<br> &#13;<br> <spanclass>「起碼送直升機」 &#13;<br> 前晚八時許，舒淇乘坐白色保母車抵達黎明樂活道樂景園寓所，一小時後，記者見到黎明的黑色平治房車駛回樂景園。但舒淇跟黎明只短敍一個半小時後便離開，她於晚上約十時半坐保母車返回其渣甸山寓所。&#13;<br> 昨日上午黎明出席山頂舉行的聯合國兒童基金會「新春慈善行」起步禮，對於近日有傳他送車給舒淇，黎明否認說：「係一部tradein，然後換另一部，唔知點解會變成兩部，成日話我送車畀女友舒淇，佢絕對唔係我女友，只係好朋友，我Leon出手送嘢畀女朋友唔會咁cheap，起碼送直升機—遙控嗰隻，安全吖嘛，唔使撞到人撞到自己。」&#13;<br> 記者問黎明情人節如何度過？黎明說：「好早喺屋企瞓覺，冇出街，一條友出街好肉酸，兩個人又冇嗰個人。其實一條友都唔係肉酸嘅，只不過到時候又會俾人話我喺度等人啫。講真句，要浪漫，自己定一個private嘅情人節，咁先至與眾不同㗎嘛。」<br> &#13;<br> <spanclass>中年女士佔多數 &#13;<br> 昨日黎明有二百五十位fans捐錢支持他今次的善舉，fans更以二十人一組與黎明合照，豈料大合照時竟有一百人衝上台，中年fans佔大多數，她們還追住給黎明利是，混亂中有人不慎仆倒，最後黎明要由保安開路才得以離開。&#13;<br> 採訪、攝影：&#13;<br> 娛樂突發組、卓美娟、陳慧安</spanclass></spanclass></p></body></html>