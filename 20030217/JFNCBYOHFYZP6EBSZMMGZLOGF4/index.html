<html><header><meta charset="utf-8"><title>一味窩輪：恆指Call輪反應直接</title></header><body><h1>一味窩輪：恆指Call輪反應直接</h1><p>中東局勢，隨住武檢報告發表，露出少少曙光，加上美國公司消息利好，美股上周五急升，結束連跌4周局面。今朝港股有得睇，睇吓恒指係升100點抑或200點。&#13;<br> 大市反彈，恒指Call輪反應最直接，當中9553最貼，上周收10.9仙，溢價1.4%，槓桿率28.1倍，隨時變化兩三成。唔想搵啲咁激嘅輪賭，可以揀9668同9679，兩隻壽命長啲，前者6月夠鐘，現價10.6仙，溢價6.2%，槓桿率24.8倍，後者7月夠鐘，現價19.1仙，溢價5.3%，槓桿率13.4倍。<br> &#13;<br> <spanclass>地產Call輪揀3件 &#13;<br> 電盈（008）推出貝沙灣，似乎好有氣勢，大隻地產股可能借住呢個陽春仔嘅勢，炒兩炒，短線昅住相關Call輪。&#13;<br> 長實Call輪揀9680，7月到期，現價48.5仙，溢價8.3%，槓桿率10.1倍。&#13;<br> 新地Call輪揀9593，5月到期，現價18.7仙，溢價8.4%，槓桿率24.1倍。&#13;<br> 恒地Call輪揀9576，4月到期，現價22.6仙，溢價3.1%，槓桿率10倍。&#13;<br> 新世界（017）係4大地產股之一，但剩番兩隻冇成交嘅高溢價Call輪，冇窩輪可以炒。&#13;<br> 章　盛</spanclass></p></body></html>