<html><header><meta charset="utf-8"><title>信興影音大晒冷<br>粉盒手機全球率先曝光</title></header><body><h1>信興影音大晒冷<br>粉盒手機全球率先曝光</h1><p>Panasonic同JVC好多香港人都識，其香港代理信興集團正值50周年大日子，特登由今日開始至9號，喺會展搞咗個「信興集團金禧博覽」，唔單止有最新影音器材任睇任試，更會展出多款從未曝光嘅產品，其中傳聞已久嘅粉紅手機G70亦會率先曝光。&#13;<br>&#13;<br>記者：劉耀祥　攝影：黃子偉、劉耀祥&#13;<br>ImageGirl：Cody</p><p><spanclass><fontstyle>粉盒手機有雙芒  &#13;<br> 呢頭Panasonic部X70先至新鮮滾辣登場，不過難得50周年咁開心，信興就一於將嚟緊幾部從未曝光手機一次過大晒冷，當中令人嘩嘩聲就係粉盒外形的G70，最令人直接聯想到就係XelibriX6，不過優勝之處就係多咗個單色外芒Show吓時間。為咗做個徹底嘅粉盒手機，顯示器可以暫時熄掉，變成鏡子，同普通鏡冇分別。4,096色彩芒、GPRS、40和弦等都夠一般女性用家，不過最「貼身」當然都係可以測吓體能、感情及智力嘅程式。&#13;<br> &#13;<br> <b> G70Profile</b> &#13;<br> 制式：GSM900/1800/1900三頻&#13;<br> 顯示：4,096色&#13;<br> 功能：GPRS、WAP、40和弦&#13;<br> 體積：88×60×27mm&#13;<br> 重量：85g&#13;<br> 約$2,400（年尾）</fontstyle></spanclass></p><p><spanclass><fontstyle>麻雀雖小五臟俱全  &#13;<br> G70雖然令人目不轉睛，不過另一部超細影相手機X66一樣吸引力十足。論功能，6萬5彩芒、WAP、GPRS及MMS等，有齊時下流行影相手機功能。而外形先係全機焦點，比X70細成個碼，女仔手形先係X66嘅最終歸宿。預計04年第一季見街，價錢就連行都未定，想玩都要畀少少耐性。&#13;<br> 最後兩部手機（其實算同一款），就係G50嘅FaceLift版G51M及G51E，分別就只係男裝同女裝，功能就同G50差唔多。&#13;<br> &#13;<br> <b> X66Profile</b> &#13;<br> 制式：GSM900/1800雙頻&#13;<br> 顯示：65,536色&#13;<br> 功能：GPRS、WAP、MMS&#13;<br> 體積：75.5×44.5×27mm&#13;<br> 重量：82g&#13;<br> 價錢未定</fontstyle></spanclass></p><p><b> G51M/G51EProfile</b> &#13;<br> 制式：GSM900/1800/1900三頻&#13;<br> 顯示：4,096色&#13;<br> 功能：GPRS、WAP、40和弦&#13;<br> 體積：88×43×19mm&#13;<br> 重量：74g&#13;<br> 約$1,780（年尾）</p><p><spanclass><fontstyle>影音部隊玩轉屋企  &#13;<br> <spanclass><fontstyle>超細MPEG4攝錄機  &#13;<br> PanasonicDSnap系列之前已經有部數碼相機，今次就連攝錄機都出埋，呢部SV-AV100比隻手掌重細兩個碼，畫面就有成2吋大，正宗「細機身大畫面」，鏡頭亦具有10倍數碼變焦。而且SV-AV100支援MPEG2、MPEG4及數碼相，機身更設有多個傳輸方式，紅外線、AVOut及USB應有盡有。&#13;<br> </fontstyle></spanclass></fontstyle></spanclass></p><p><spanclass><fontstyle>160GBDVD錄影機  &#13;<br> DVD錄影機漸成潮流趨勢，而Panasonic部E100H重係舖頭熱賣之選，新一代機種E200H亦都喺會場現身，外形比E100H厚身，不過硬碟就激增至160GB，足足比E100H多一倍，兼且支援HDTV，最多可以錄212小時。</fontstyle></spanclass></p><p><spanclass><fontstyle>Plasma睇足六萬小時  &#13;<br> 一式三款Plasma大電視，由37吋到50吋都有齊，外形以座地一體式設計，用上高質素屏幕，可以睇足60,000小時，即係連續唔熄機都差唔多用到七年，到時先諗換機都未遲。三款Plasma均內置Tuner及喇叭。&#13;<br> </fontstyle></spanclass></p><p><spanclass><fontstyle>無線傳輸玩轉屋企  &#13;<br> JVC首度展出最新家居無線影音設備，大玩無線傳輸，只要接駁至其數碼錄影機，就可以用5GHz闊頻傳送，高達40Mbps（即每秒40MB）速度傳送影像，有效範圍達75米，即係由廳Send到入房都冇問題。</fontstyle></spanclass></p></body></html>