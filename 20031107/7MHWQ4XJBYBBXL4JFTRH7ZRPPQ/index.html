<html><header><meta charset="utf-8"><title>701收料站：科建將快有動作</title></header><body><h1>701收料站：科建將快有動作</h1><p>小初記得，上個月大市勁跌501點當日，品題過兩隻跌市奇葩，一隻係日東科技（365），另一隻係科建集團（563）。&#13;<br> 噚日恒指勁跌288點，呢兩隻股份又再逆市上升，最矚目係科建，股價在急升20.46%之餘，重有1182萬元大成交配合，一改之前乾升的情況。&#13;<br> 科建噚日又創52周新高，收0.53元。經紀陳話，正如早前提過，新大股東入主後，將一啲唔想留低嘅資產賣出，重整業務；上個月底重連成個董事局都大換班，重整工作已經七七八八，相信距離正式做嘢之日不遠。&#13;<br> 科建新主入主之後，公司會有乜嘢新發展呢？經紀陳話，據講都係搞基建一類既投資，但有幾正則要稍後先知。&#13;<br> 另外，大廚隻大華國際（600），早前傳話有搞作，但仍然只見身郁唔見米白。經紀陳話，聽聞好似因為未講掂數之故。&#13;<br> 隻股雖然已炒咗一段日子，股價亦升咗好多，但成交一直唔大，分分鐘係幕後重玩緊搓波仔，啲貨仍然未散得出。&#13;<br> 慕容小初</p></body></html>