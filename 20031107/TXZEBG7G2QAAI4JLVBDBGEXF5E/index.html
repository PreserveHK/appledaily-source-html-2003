<html><header><meta charset="utf-8"><title>　　肉彈硬銷戒肉 - 李八方</title></header><body><h1>　　肉彈硬銷戒肉 - 李八方</h1><p>素食組織千方百計叫人唔好食肉，啲人勸極都唔聽。素食組織並未氣餒，最近諗咗一招「以肉制肉」嘅妙法。「維護動物道德組織」（PeoplefortheEthicalTreatmentofAnimals-PETA）搵咗肉彈彭美拉安達信（PamelaAnderson）做宣傳，叫人齋戒。&#13;<br> 彭美拉幫PETA拍咗一輯明信片，喺餐廳同酒吧向公眾派發，市民將張明信片寄番畀PETA，就會獲得一份素食入門餐單，展開無肉人生。八方雖然好欣賞彭美拉嘅好意同PETA嘅誠意，但係就擔心呢個方法未必work。首先，叫個肉彈嚟勸人唔好食肉聽起來有啲矛盾。其次，啲人收咗張咁索嘅明信片，梗係收埋響屋企慢慢品嘗，又點會寄番出去呀？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>