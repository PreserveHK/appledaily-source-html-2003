<html><header><meta charset="utf-8"><title>「冇佢騎住真係唔得」<br>2R塞班島爭仔</title></header><body><h1>「冇佢騎住真係唔得」<br>2R塞班島爭仔</h1><p>環球姊妹花組合2R早前與四個幸運兒暢遊塞班島，她們還初嘗玩滑浪板的滋味，由於2R太輕，要由一名菲籍壯男騎在她們身上，才能使她們從高處滑下。事後2R異口同聲大叫好玩，更說：「冇佢騎住真係唔得！」而2R更在塞班島上演一幕爭仔記。</p><p>環球姊妹花2R早前曾往塞班島拍攝劇集《當四葉草碰上劍尖時》，兩人因而曬得一身黝黑膚色，不過日前兩人又重遊當地，率領無綫官方刊物的四名遊戲得獎者，在塞班島暢遊五天。<br> &#13;<br> <spanclass>玩上癮唔願停 &#13;<br> 2R今次以導遊身份重遊塞班，終能真正玩個夠，她們還在水上樂園初嘗玩滑浪板，但因身體太輕，故此要由一名菲籍猛男教練騎在她們身上，才能從高處滑下。起初2R對被猛男壓着身體大感尷尬，但過了不久就大叫好玩，還連續玩了數次才停下來。&#13;<br> 2R事後笑說：「初頭俾教練騎住係幾尷尬，但冇佢騎住真係唔得，一定要佢壓住至可以滑到落底，但真係好好玩呀。」&#13;<br> 2R又大玩香蕉船和沙灘排球，其間遇上一個四歲、長相可愛的小男孩，他不只嚷着要娶2R，還突然錫兩人一啖，結果2R搞笑地上演「爭仔」場面，兩人更大呼要把男孩帶回香港。<br> &#13;<br> <spanclass>神秘人送玫瑰 &#13;<br> 2R逗留塞班期間，竟在酒店獲神秘人送上十一支白玫瑰，送花者沒有在卡上署名，反而寫上兩姊妹的中文名字，可惜她們至今尚未能找出神秘人真正的身份，沒法向他致謝。&#13;<br> 採訪：朱倬誼</spanclass></spanclass></p></body></html>