<html><header><meta charset="utf-8"><title>紅館開騷舊愛好友力撐<br>阿梅抱恙著80磅褂輕舞</title></header><body><h1>紅館開騷舊愛好友力撐<br>阿梅抱恙著80磅褂輕舞</h1><p>早前公開承認患上子宮頸癌的梅艷芳，昨晚在紅館舉行演唱會，更穿上一襲八十磅重的舞台版裙褂亮相，配襯金頭紗、金眼罩和金靴，一邊輕舞一邊獻唱歌曲《夢裡共醉》。而阿梅的母親及舊愛趙文卓以及一眾圈中好友均有到場支持。</p><p>梅艷芳昨晚在紅館舉行首場演唱會，演唱會共開三面台，全場爆滿，歌迷入場時均獲贈紅色心形電筒，全場都亮着電筒，十分溫馨。演唱會八時五十分開場，舞台布置猶如酒店大堂，中間擺放了紅地氈，兩旁是樂隊，阿梅身穿一襲紅色舞台版裙褂亮相，配襯金頭紗、金眼罩和金色的靴，第一首獻唱的歌曲是《夢裡共醉》，並在台上輕舞。<br> &#13;<br> <spanclass>愛心！&#13;<br> 歌迷大叫：畀晒你 &#13;<br> 其後阿梅望着台下說：「紅色，好多心呀！」而歌迷則大叫回應：「畀晒你。」阿梅接着說：「我畀晒你哋就真，將二十幾年青春畀晒你哋！今次演唱會之前有好多風風雨雨……」此時台下歌迷又大叫：「我哋支持你！」&#13;<br> 阿梅續說：「好多人話梅艷芳今次唔知開唔開到演唱會，我今晚企得喺度，就證明我開到，我唔敢講我今晚會唱得好好，但我絕對會盡我所能，希望做得唔好，大家會原諒，不過你哋應該唔會介意嘅，今晚淨係睇我啲衫就夠晒，淨係個頭同條裙，加埋都成八十幾磅，劉培基話幫我做套褂，我𠵱家行一步都好難，第時結婚套褂係咁，我唔跪㗎！『奶奶，飲茶，我起唔到身呀』。」&#13;<br> 而張學友是第一個出場的表演嘉賓，阿梅以「親人、妹夫、老師」來形容學友，又指學友喜歡教授做人道理，自己亦正在學如何做人，然後她便與學友合唱一曲《祝福》。學友說：「今晚淨係睇阿梅就夠，我好想快啲做完坐番落去睇，台上嘅阿梅依然美麗、精采。以前以為阿梅大過我，叫佢做梅姐，後來先知我大過佢，我哋識咗十七年，第一日識佢，我覺得佢精采，𠵱家一樣咁精采。」</spanclass></p><p><spanclass>梅媽！&#13;<br> 煲湯幫愛女補身 &#13;<br> 阿梅的舊愛趙文卓早前曾說過一定會抽空出席阿梅的演唱會，而他果然沒有食言，第一場便往捧場，昨晚約七時半趙文卓現身紅館，與門外的fans握完手及打過招呼後，便進入後台會阿梅。&#13;<br> 晚上約八點，張栢芝在經理人陪同下到場。而梅媽不久亦到場，她向記者透露近日經常煲湯給阿梅補身，由於現場記者太多，場面頗為混亂，梅媽一度𤷪𤺧地說：「你哋唔好阻住我。」其他到場欣賞演唱會的圈中人和名人包括有黃耀明、黃偉文、四姨太梁安琪、何超蕸和蘇志威、顧紀筠、汪明荃、胡軍及關錦鵬、阿梅閨中好友蘇小姐、白雪仙等都有前來支持。&#13;<br> 此外，昨日傍晚約七時，阿梅便與張耀榮及李進等人齊齊舉行拜神儀式，她拜神時持香的姿勢維持約一分鐘，十分誠心，拜完神後有fans大叫「阿姐一定得」，阿梅即時露出笑容，先高舉雙拳，然後向fans揮手，隨後便返回後台。&#13;<br> 採訪：李珮洳、楊潔雯、王連連&#13;<br> 攝影：林德雄、陳偉權</spanclass></p></body></html>