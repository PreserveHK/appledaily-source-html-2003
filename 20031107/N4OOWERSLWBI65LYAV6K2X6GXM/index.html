<html><header><meta charset="utf-8"><title>新車速報：<br>富豪XC90矚目登場</title></header><body><h1>新車速報：<br>富豪XC90矚目登場</h1><p>瑞典富豪車廠推出全新概念CitySUV嘅XC90系列，自於2001年下半年面世以來，一直廣受北美、歐洲同亞洲區嘅用家追捧，遺憾因為香港代理權易手問題嘅拖累，令呢部人氣車要遲至今日，才正式跟一眾香港車迷見面。惟本身可靠嘅安全性，加上同級鮮有嘅三排七座位組合，配埋一台2.5公升Turbo偈嘅勁力支持，相信定能企穩本地汽車市場一席位㗎！&#13;<br>記者、攝影：陳偉林&#13;<br>ImageGirl：Cody</p><p>一直以來，有唔少SUV嘅造型都來得硬朗有餘，但設備卻來得簡單，加上要兼顧Off-road嘅能耐，喺吃力不討好嘅情況下，反而令一班用家望而卻步，不作考慮便購買並作為座駕首選。&#13;<br> &#13;<br> <spanclass><fontstyle>切合城市人要求  &#13;<br> 然而，富豪高層考慮到普羅城市人嘅需要，研製出既有SUV雄偉嘅外形，以極低重心配置嘅車架結構，令呢部全新XC90，帶來有出奇可靠又穩妥嘅On-road行車表現。惟呢部車嘅另一個賣點所在，會係佢獨有外形包裝，尤其係一對炯炯有神嘅頭燈，以及與眾不同嘅直立式尾燈設計，均予人眼前一亮嘅觀感㗎！&#13;<br> </fontstyle></spanclass></p><p><spanclass><fontstyle>媲美豪華轎車  &#13;<br> 樣靚不特止，打開車門所見，車廂盡見有同廠80系列既講究又豪華嘅陳設，三排高級皮椅貼服又富承托感外，尾排一雙座席重可以完全收摺放平，令尾廂容積提升之餘，用嚟多載兩名乘客亦無不妥，兼且重唔會有過於侷促嘅感覺㖭！再者，佢有齊電窗、電鏡及電天窗外，還有高級至極嘅CD音響、恒溫冷氣，以及不可或缺嘅前後六個安全氣袋連充氣簾幕呢！&#13;<br> </fontstyle></spanclass></p><p><spanclass><fontstyle>2.5Turbo偈扭力輸出強  &#13;<br> 打頭陣引入香港市場嘅XC90，配用一台2.5公升直5DOHCTurbo偈，馬力響同級車中唔算好突出，惟扭力響1500至4500rpm之間，經已發揮出至高峯值扭力，匹配最新5前速Geartronic半自動波，起跑加速有勁。再者，雖然個子來得較高，卻擁有極低重心車架結構嘅SUV，一套先進AWD恒式四驅系統，日常主要以前輪驅動，可有慳油爽朗嘅特性，當遇有需要時才改換上四輪驅動模式，加埋電子DSTC、TRACS，還有ABS連EBD裝置，對地抓着力及循迹性之高，可謂毋庸置疑。</fontstyle></spanclass></p><p><spanclass><fontstyle>記者評語  &#13;<br> <spanclass><fontstyle>低轉扭力強  &#13;<br> 雖然XC90個子高大，惟底盤結構極低，有出眾嘅低重心所帶來嘅穩妥行車感覺，馬力輸出雖響同級車中唔算突出，惟響1500rpm嘅轉速下，引擎經已發揮有最高峯值扭力，令起跑加速更強又有衝勁。</fontstyle></spanclass></fontstyle></spanclass></p><p><spanclass><fontstyle>Cody評語  &#13;<br> <spanclass><fontstyle>車廂闊落坐得舒適  &#13;<br> 部車外形好有紮實感，賣相又見獨特出眾，想唔到車廂陳設咁豪華又奪目，座椅空間闊落之餘，一排尾座就算短途乘坐都唔算侷促㗎！</fontstyle></spanclass></fontstyle></spanclass></p><p><spanclass><fontstyle>Cody評語  &#13;<br> <spanclass><fontstyle>車廂闊落坐得舒適  &#13;<br> 部車外形好有紮實感，賣相又見獨特出眾，想唔到車廂陳設咁豪華又奪目，座椅空間闊落之餘，一排尾座就算短途乘坐都唔算侷促㗎！</fontstyle></spanclass></fontstyle></spanclass></p><p><spanclass><fontstyle>富豪XC902.5T規格  &#13;<br> 引擎：2521cc直5DOHCTurbo&#13;<br> 馬力：210ps/5000rpm&#13;<br> 扭力：32.7kgm/1500-4500rpm&#13;<br> 傳動：5前速Geartronic半自動波，恒式四驅&#13;<br> 懸掛：（前）柱式獨立（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：235/65R17Michelin4×4Diamaris&#13;<br> 尺碼：4800×1900×1740mm&#13;<br> 軸距：2860mm&#13;<br> 車重：2046kg&#13;<br> 0-100公里：9.9秒&#13;<br> 極速：210km/h&#13;<br> 平均耗油：11.8L/100km&#13;<br> 新車售價：約港幣53萬起&#13;<br> 車輛提供：維信汽車（29238080）</fontstyle></spanclass></p><p><spanclass><fontstyle>同級對手比較  &#13;<br> <spanclass><fontstyle>寶馬X53.0i  &#13;<br> 引擎：2979cc直6DOHC馬力：231ps/5900rpm&#13;<br> 扭力：30.6kgm/3500rpm&#13;<br> 尺碼：4667×2180×1715mm&#13;<br> 軸距：2820mm&#13;<br> 車重：2095kg&#13;<br> 新車售價：$562,106&#13;<br> 查詢：寶馬香港（27145271）&#13;<br> &#13;<br> 簡評：一部同樣以標榜On-road有出眾表現嘅CitySUV，性能突出又有型，惟僅得兩排五座位配搭，未能完全兼顧到唔同用家嘅需要。</fontstyle></spanclass></fontstyle></spanclass></p><p><spanclass><fontstyle>平治ML350  &#13;<br> 引擎：3724ccV6DOHC馬力：234ps/5600rpm&#13;<br> 扭力：35.7kgm/3500-4800rpm	&#13;<br> 尺碼：4638×2126×1820mm&#13;<br> 軸距：2820mm&#13;<br> 車重：2115kg&#13;<br> 新車售價：$498,409&#13;<br> 查詢：仁孚行（28957288）&#13;<br> &#13;<br> 簡評：一款備受用家追捧嘅SUV，雖然近期有Facelifted版及改換引擎嘅新版本推出，但賣相萬變不離其宗，委實予人老化感，惟響品牌效應下仍不乏車迷捧場。</fontstyle></spanclass></p></body></html>