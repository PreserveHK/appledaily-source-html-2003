<html><header><meta charset="utf-8"><title>P4跌價入貨良機</title></header><body><h1>P4跌價入貨良機</h1><p>唔少DIY用家都會留意Intel何時減價，去決定入貨時機，上星期Intel就將全線處理器售價調低，呢個價格一般會維持一段時間，有心出機嘅腦友，正係時候喇！&#13;<br> 記者、攝影：許福合&#13;<br> &#13;<br> <spanclass><fontstyle>P6PE-L功能夠玩  &#13;<br> 買P4都要揀番張P4底板，現時最熱賣就係用865PE底板，而Magic-Pro呢張P6PE-L因為功能齊全，又可玩到Dual-Channel，啱晒大眾用家嘅要求，加粒P42.6C已經好夠玩，賣$699就有交易。</fontstyle></spanclass></p><p><spanclass><fontstyle>打機超值之選  &#13;<br> 用開嘅MX400玩唔到《SilentHill3》，正搵緊升級目標，又唔想花太多錢，可以考慮呢張MP-GeForceFX5600XT，用上更高級嘅FX5600晶片，配128MB記憶體，都只係賣$780，Game迷超值之選。</fontstyle></spanclass></p><p><spanclass><fontstyle>五色DDR400冇散熱片  &#13;<br> 最近記憶體有些少回升，不過幅度唔大，要買RAM呢個星期都有好介紹，Magic-RAMDDR400，每片都附有色彩鮮豔嘅熱散片，共有五種顏色之多。據店員話，淨買散熱片都要$40，所以256MB嘅Magic-RAMDDR400賣$370，計落幾抵玩。</fontstyle></spanclass></p><p>威寶馬有限公司&#13;<br> 地址：深水埗欽州街94號高登電腦中心1樓99號舖&#13;<br> 查詢電話：27207828</p></body></html>