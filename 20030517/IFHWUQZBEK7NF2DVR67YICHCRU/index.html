<html><header><meta charset="utf-8"><title>豐田Raum新型號極速登場</title></header><body><h1>豐田Raum新型號極速登場</h1><p>如果你係豐田Fans的話，相信對Raum呢個車系唔會感到陌生；然而，最近廠方喺日本本土市場推出新款型號。新車無論造型、車廂配搭及性能表現，皆予人有耳目一新之感，相信定能惹來不少用家垂青呢！&#13;<br>新款Raum造型可謂極具吸引力，而車首設計重帶有點同廠ist車系嘅味道，就連一雙望落頗有神氣嘅頭燈組合，更能於晚間行車時為你提供充裕嘅照明呢！左右雙趟門配搭，亦能方便後排乘客上落車㖭！至於車廂布局方面，亦畀到人有一份新鮮感，除空間寬敞闊落，匹配上承托力極高嘅座椅，絕能為車上乘客營造出一個舒適嘅乘車環境；另外，經過重新設計嘅中控台配搭，不單止設備齊全易用，頂端嘅表板布局亦見清晰易讀呢！新車以一台1.5公升直4VVT-i偈作動力核心，馬力輸出為109匹，用以驅動此車可謂綽綽有餘。唔知香港嘅車迷，有無機會同佢見面呢？</p></body></html>