<html><header><meta charset="utf-8"><title>一味窩輪：溢價低陸氏輪揸得過</title></header><body><h1>一味窩輪：溢價低陸氏輪揸得過</h1><p>恒指微跌32點，好友冇乜贏，淡友冇乜輸。今日講吓幾隻公司輪。&#13;<br> 福田（420）中期盤數靚，多賺9成，本身股價彈升11%，帶動埋啲印染股。華豐（364）收60仙，升幅同福田一樣，華豐公司輪2303，由9仙升上10.8仙，升幅20%，有1.7球易手。隻輪好長命，05年8月至夠鐘，溢價26.3%，槓桿率5.6倍。咁嘅數據，值博率唔係咁高，若然睇好正股，不妨直接揸正股可也。同好多公司輪一樣，2303買賣通常疏落，好難炒。&#13;<br> 陸氏公司輪360，由20.8仙升上23.3仙，升幅12%，有半球轉手。正股（366）由1.10元升上1.13元，帶起隻輪。陸氏盤數唔錯，未來股價睇好，對隻輪有利，而且隻輪數據亦都相當吸引，04年6月夠鐘，溢價0.3%，槓桿率4.9倍。低溢價窩輪，買啲揸長線有得諗，當然隻正股要有料先至得。<br> &#13;<br> <spanclass>建滔輪數據靚 &#13;<br> 玩具股崇高（209）收55仙，升7.8%，公司輪134收8.6仙，升8.9%，06年12月底到期，溢價42.9%，槓桿率6.4倍。溢價太高，雖然壽命長，亦係買唔過嗰隻。建滔（148）收6.50元，升10仙，公司輪602收90仙，升18%，今年年底到期，溢價3.1%，槓桿率7.2倍，數據靚，正股又挾住上，隻輪可以吼低買番啲。&#13;<br> 章盛</spanclass></p></body></html>