<html><header><meta charset="utf-8"><title>搬屋避記者　以為好醒<br>女友望窗盼郎歸　中居同居斷正</title></header><body><h1>搬屋避記者　以為好醒<br>女友望窗盼郎歸　中居同居斷正</h1><p>日本人氣組合SMAP老大哥中居正廣，自從六年前被傳迫女友墮胎，及四年前與女主播下平沙也加傳過緋聞後，做了多年寡佬，但原來他近半年已再墮愛河，與一位二十四歲的女子同居。<br> &#13;<br> <spanclass>女友大學畢業 &#13;<br> 最新一期日本雜誌《Friday》拍得中居與出身自青森縣、剛於短期大學畢業的女子外出，以及該女子從中居家外望等相片。而在藝能界浸淫已久的中居，似乎為了與女友同居部署良久，因為當他外出發現雜誌記者時，激動地慨歎道：「哎，點解呀？已經專登搬屋㗎啦，諗住一定唔會被發現，最後都……你哋邊間㗎？《Friday》係咪？」&#13;<br> 一時之間接受不了被發現有新女友的中居，說話時不禁連其鄉下俗語也脫口而出，並說：「喂，你哋講我就算啦，講我同邊個怪女人一齊就唔好喇！」<br> &#13;<br> <spanclass>「係男人都會明」 &#13;<br> 當記者欲離去時，中居反主動截停記者，並說：「好冷漠喎！你哋都係男人都會明㗎？我唔會話畀事務所聽喎！」然而，翌日記者再欲採訪時，中居卻一反常態，一言不發，及後更透過發言人表示與該女子只是朋友。據悉，中居的女友性格開朗，正在找工作，但二人如何戀上則不詳。&#13;<br> 此外，中居的同門師弟町田慎吾，被發現與年輕女模特兒鈴木惠美拍拖半年，被雜誌拍得深夜在涉谷街頭互相依偎的照片。</spanclass></spanclass></p></body></html>