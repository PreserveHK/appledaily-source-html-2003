<html><header><meta charset="utf-8"><title>　　賭王四太逆市開兩店 - 李八方</title></header><body><h1>　　賭王四太逆市開兩店 - 李八方</h1><p>沙士橫行，飲食業叫苦連天，但世事無絕對，賭王四太梁安琪就逆市擴展業務。八方前排去過濠江一趟，喺上環信德中心Starbucks隔離，見有間叫「安琪兒」、英文名叫「Angela'sCafe」嘅高級咖啡店即將開幕。&#13;<br> 喺賭王「地頭」出現間用四太英文名命名嘅咖啡店，當然引起八方興趣，經明查暗訪，果然係四太投資，而且會喺六月初開幕，數數吓，四太喺信德都開咗唔少舖，包括澳門茶餐廳、大班芬蘭浴，最新嘅就係呢間Angela'sCafe。&#13;<br> 講開澳門茶餐廳，好多人都知四太有份投資，八方最近行經太古康怡吉之島對面，見到大大間澳門茶餐廳已經準備就緒，據講下個禮拜就會開業。逆市開兩店，相信就只有四太有如此膽識及財力。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>