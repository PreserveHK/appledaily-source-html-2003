<html><header><meta charset="utf-8"><title>熱捧里賈納贏祖記<br>假日求驗客手記：意甲盤口盡在莊家手</title></header><body><h1>熱捧里賈納贏祖記<br>假日求驗客手記：意甲盤口盡在莊家手</h1><p>意甲呢幾周賽事有好幾場戰果都喺莊家掌握之中，淨係嗰啲熱到離晒譜嘅和波盤口，我求大俠都喺度提醒大家好幾次要吼實。呢個禮拜繼續要信盤口，好似摩德納對國米又好大機會和局，而里賈納主場更似乎穩勝已封王嘅祖記㖭！&#13;<br> 摩德納今日主場對國米，和波又試得番一賠一嘅分頭；近幾個禮拜，有好多場意甲波都出現呢種情況，結果真係和局，唔到你唔信！&#13;<br> 今日重有一場比較令人意外嘅盤口，就係里賈納主場對祖記。主隊贏波賠率得嗰一點六倍多啲，捧祖記Ｗ就有成五倍分頭，好吸引啫！但係里賈納前鋒邦拿素利賽前話「好有信心」贏得，呢啲隨時真係內幕料！你知啦，意甲波古怪多多，既然之前話要和嘅比賽就真係和波，唔排除真係有人操控戰果，咪盲目捧強隊呀！<br> &#13;<br> <spanclass>馬田斯貪玩累事 &#13;<br> 國米今屆真係黑過墨豆，前鋒馬田斯話前幾日對AC時扭傷背部，今日作客摩德納要缺陣。唉！國米冇咗韋利已經唔多掂，傷愈復出嘅基斯普又麻麻哋……馬田斯，唔好話我求大俠唔提醒你，你受傷原因可能同你嗰日對AC入咗波後係咁打觔斗有關，真係「戲無益」呀！<br> &#13;<br> <spanclass>科拿獨自提早開操 &#13;<br> 踢完成個球季，啲球員都希望利用唞暑期間去玩吓。不過曼城嘅科拿就被領隊基瑾下令，要佢提早開操。難得科拿又應承喎，不過佢呢兩季又真係無晒以前喺利物浦時嘅射手風采，重愈踢愈沉。呢次當為自己又好，為報知遇之恩又好，畀我求大俠都唔介意啦！</spanclass></spanclass></p><p><spanclass>遼寧小心玩殘李鐵 &#13;<br> 李鐵已經返咗祖家，東亞盃推遲後就喺屋企休養。佢同「拖肥糖」嘅借用合約完咗，𠵱家屬於遼寧嘅球員，會方有人諗到如果甲A六月初重開，不如搵佢踢幾場谷吓入座率。不過李鐵當然想休息吓啦，我求大俠都勸遼寧唔好整殘佢，否則傷咗更加唔使同愛華頓傾長約。<br> &#13;<br> <spanclass>英國莊家烏龍益球迷 &#13;<br> 喺八月香港賭波規範化，不過馬會千祈唔好好似呢個英國莊家咁烏龍。英國球迷加利喺季初用二百鎊（約二千四百港元）買愛隊洛達咸成功留喺甲組，本來賠率得兩倍，但同佢接洽嘅莊家助手竟然畀咗洛達咸奪標嘅六十七倍賠率佢；莊家初時唔認數，但由於佢哋白紙黑字寫低咗，惟有派彩，令加利淨賺一萬三千二百鎊。<br> &#13;<br> <spanclass>富咸請高文勝在慳 &#13;<br> 托比慕拿雖然喺季中畀利華古遜炒咗，但上屆幫利華古遜攞咗三個亞軍，算有知名度，所以佢對富咸寧願搵冇教波經驗嘅高文做領隊都唔搵佢，覺得好冇面。計我求大俠話，富咸主席阿法茲耶係個生意人，既然有得揀，梗係揀人工平一截嘅高文！&#13;<br> 逢周六、日見報</spanclass></spanclass></spanclass></p></body></html>