<html><header><meta charset="utf-8"><title>海外車訊：<br>全新三菱Grandis今日登陸日本</title></header><body><h1>海外車訊：<br>全新三菱Grandis今日登陸日本</h1><p>備受車迷注視嘅全新三菱Grandis（SpaceWagon），將會於今日響日本本土正式登場，經過重新設計嘅造型及車廂布局，皆予人有耳目一新之感外，當中一台2.4公升MIVEC偈所摒發出嘅強勁動力輸出，更教人留有深刻印象呢！不如就趁新車有望響今年八月抵港前，一齊嚟先睹為快啦！&#13;<br>&#13;<br>記者：鄭達基</p><p><spanclass><fontstyle>全新造型惹人愛  &#13;<br> 全新三菱Grandis造型可謂極具吸引力，除車身線條變得圓渾有致外，而且重用上FamilyLook嘅鬼面罩配搭，襯以低斜頭燈組合，絕能予人有耳目一新之感呢！</fontstyle></spanclass></p><p><spanclass><fontstyle>三排座椅編排隨你意  &#13;<br> 由於新車嘅尺碼有所增大，其中軸距增加多達50mm（達2830mm），故此車廂空間較前來得更見寬敞闊落；然而，三排座椅當中嘅中、後排，更可作不同程度收摺，方便你擺放唔同Size嘅行李㖭！另外，經過重新設計嘅中控台亦有齊各項設備，當中不乏有高級音響及原廠冷氣；當然唔少得重有六個安全氣袋連充氣簾幕組合，以確保車上乘客安全㗎！</fontstyle></spanclass></p><p><spanclass><fontstyle>全新2.4MIVEC偈慳油寧靜  &#13;<br> 新車以一台全新2.4公升直4SOHC偈作動力核心，並附有MIVEC技術，摒棄咗現行使用嘅GDI結構，雖然動力輸出數值與現有型號相近，但勝在輸出平均及運轉寧靜，而且重有低耗油量嘅特性㖭！除此之外，新車更備有一套INVECS-II4前速半自動波箱，不但能夠畀到你有駕駛自動波車嘅方便，而且重予人有操控手波車嘅樂趣。然而，經強化改良嘅底盤及懸掛系統，響一套16或17吋輪胎輔助下，亦能令新車有出色嘅路面循迹表現呢！</fontstyle></spanclass></p><p><b> 三菱GrandisSport-X規格</b> &#13;<br> 引擎：2378cc直4SOHC&#13;<br> 馬力：165ps/6000rpm&#13;<br> 扭力：22.1kgm/4000rpm&#13;<br> 傳動：4前速半自動波&#13;<br> 懸掛：（前）麥花臣支柱（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：215/55R17&#13;<br> 尺碼：4755×1795×1655mm&#13;<br> 軸距：2830mm；車重：1620kg&#13;<br> 平均耗油：11.4km/L&#13;<br> 估計售價：約港幣25萬</p></body></html>