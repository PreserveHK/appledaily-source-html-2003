<html><header><meta charset="utf-8"><title>3G手機大軍壓境</title></header><body><h1>3G手機大軍壓境</h1><p>睇嚟手機舖比「3」更加心急，3G都未出，3G手機就已經密密咁到，繼之前兩部NEC之後，今次更一口氣嚟兩部新機，NECE808Y都係依舊大大部，只係E808N嘅直身版，反而較有新鮮感嘅就係Nokia第一部3G機6650，呢部6650年頭已經喺歐洲市場推出，今次終於都嚟到香港，機身雖然唔係話好輕巧之類，不過拍埋NEC啲3G機就顯得細好多。不過𠵱家呢類3G機都係睇嘅人多，話晒3G又未用得，所以唔少人都係睇定啲先郁手。&#13;<br> &#13;<br> 查詢：&#13;<br> NECE808Y/23800718(樂駿電訊)&#13;<br> Nokia6650/23987320(鉑匯電訊)</p><p><spanclass><fontstyle>GX22傳聞多多  &#13;<br> 數記呢期部GX22大紅大紫，不過機紅自然就有嘢講，淨係個芒係6萬5色定26萬色都已經搞到滿城風雨，搞到數記出埋聲明嚟澄清。除咗色素傳聞之外，羅新基都聽到有人傳GX22用其他台嘅SIM卡之後，個芒冇用「原廠」SIM卡咁亮麗，同埋非「原廠」SIM會Lock機咁話，總之傳聞多多。不過羅新基試過幾部GX22，又插過幾個唔同台嘅SIM卡，都未試過Lock機或者覺得個芒暗咗，睇嚟都係流料居多。</fontstyle></spanclass></p><p><spanclass><fontstyle>幾百蚊彩芒機新選擇  &#13;<br> 幾百蚊嘅手機向來都係黑白機嘅世界，不過𠵱家彩芒機愈做愈平，早前都已經跌穿一千蚊大關，但係低處未算低，新返貨嘅ApolloA28彩芒機，4096色彩芒，加埋16和弦，都係開$750，雖然個樣就麻麻哋，但係一個平字都已經夠晒睇頭。𠵱家幾百蚊就有部彩芒機，睇嚟遲啲黑白機都真係可以成為歷史文物。&#13;<br> 查詢：23902680(星匯電訊)&#13;<br> &#13;<br> 文：羅新基</fontstyle></spanclass></p></body></html>