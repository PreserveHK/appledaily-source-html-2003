<html><header><meta charset="utf-8"><title>　　徐嘉慎Fans激熱情 - 李八方</title></header><body><h1>　　徐嘉慎Fans激熱情 - 李八方</h1><p>保護海港協會主席徐嘉慎近日成為港人新偶像，佢噚日喺「我和海港有個約會」集會上帶領市民振臂高呼「祖國有長城，香港有維港」，贏得台下唔少市民掌聲。&#13;<br> 徐嘉慎重未行落台，大批市民已經爭住湧上台同佢握手、問佢攞簽名，八方見佢一臉真誠同每個市民簽名——滿頭大汗嘅小學生穿過人叢遞上紙筆；着上圍裙嘅家庭主婦，重請佢喺自己條裙簽上大名。&#13;<br> 「簽名會」結束後，到合照時間，真係連明星都冇佢咁多fans。影完相，又要回應記者問題，有市民見佢大汗淋漓，遞上紙巾畀佢抹汗。有人就想擔遮同佢擋太陽，點知冇辦法突破記者嘅「防線」。想同徐嘉慎做老友，實行落雨擔遮，都唔係唔容易。&#13;<br> 區民傑攝&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>