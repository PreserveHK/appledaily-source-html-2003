<html><header><meta charset="utf-8"><title>　　香港變中國名牌門氈 - 李八方</title></header><body><h1>　　香港變中國名牌門氈 - 李八方</h1><p>有人同八方講，布殊總統今周訪港。&#13;<br> 美國總統布殊仔呢輪周身唔得閒，打伊拉克，搞到冤鬼纏身，有心情理睬吓香港，重要嚟埋？啊，原來講緊佢老竇老布殊。&#13;<br> 八方聽聞，老總統原定今年上半年出訪亞洲，點知遇上沙士，所以嚟唔成，至𠵱家先成事。&#13;<br> 聽講老布殊會坐私人飛機今日抵港，留港期間會見吓啲所謂老友，可能包括埋老董㖭，重會發表演說。老布殊同中國交情深厚，今次亞洲之旅，當然會去埋北京。按美國慣例，卸任總統會以特殊身份幫吓現政府手排難解紛，布殊都唔例外，何況個現任總統係佢個愛子。&#13;<br> 老布殊嘅行程好保密冇乜人知，但係愛爾蘭總統就公布咗佢九日中國之行，噚日啟程，第一站又係香港。香港變咗中國大門口嘅一塊地氈，俾人卒一卒鞋底之後至入大陸，都衰唔晒啫。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>