<html><header><meta charset="utf-8"><title>　　女長毛見詩姐前要誦經 - 李八方</title></header><body><h1>　　女長毛見詩姐前要誦經 - 李八方</h1><p>律政司司長梁愛詩發信要永久禁制女長毛雷玉蓮去入境大樓呢件事，今日就會有新轉機，事關女長毛同另外兩個爭取居權嘅人士，今日下晝三點會去律政司同詩姐談判，睇吓詩姐開出乜嘢新條件。&#13;<br> 八方知道大家喺呢件事上面，態度都似乎想息事寧人，唔希望再提到個錢字。&#13;<br> 女長毛噚日同八方講，成件事佢最擔心嘅係屋企人，無論係同佢一齊住嘅外甥B仔，還是係遠在加拿大嘅朋友，都俾律政司要禁制佢兼收佢錢而嚇親。不過，無論如何，佢都希望成件事今日會有個了結，噚晚佢臨瞓前重特登誦經，求個安心。&#13;<br> （圖）女長毛今日就要同大家都係信佛嘅詩姐談判。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>