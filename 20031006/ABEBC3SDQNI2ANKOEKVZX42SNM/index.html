<html><header><meta charset="utf-8"><title>　　媽打病住喊冤枉 - 李八方</title></header><body><h1>　　媽打病住喊冤枉 - 李八方</h1><p>沙士報告一出，矛頭自然指晒向政府，話佢哋善後不足，眾人媽打李麗娟就大呼冤枉，話自己過去三個月，除非唔喺香港，否則個個禮拜日都去淘大探望沙士家庭，終於頂唔順病咗，回歸後第一次冇出席十．一活動，連「超級媽打」董太都四周圍搵佢。&#13;<br> 媽打都贊成楊紫芝嘅講法，可以「做多啲」、「做好啲」。媽打對楊紫芝印象深刻，因為當年媽打入院做大手術，楊教授日日都去睇佢。&#13;<br> 李麗娟同林鄭月娥、羅范椒芬以及陳馮富珍都有言在先，會一生人跟住個護幼教育基金，點知陳太對咗個基金幾個月，就覺得世衞組織嘅風景靚啲。&#13;<br> 林鄭調位在即，雖然走散晒，佢哋都有聯絡，至於梁乃江醫生，早前已經接觸過十幾個家庭，為佢哋提供醫療服務。&#13;<br> 今次沙士事件受影響嘅人數眾多，三百條亡魂，已經唔係護唔護幼基金嘅問題，而係阿董要設一個「護楊政治基金」，陳馮及時閃咗走，都明智嘅。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>