<html><header><meta charset="utf-8"><title>　　長毛獄中拉票掂唔掂？ - 李八方</title></header><body><h1>　　長毛獄中拉票掂唔掂？ - 李八方</h1><p>23條立法一場風暴，民建聯主將葉國謙成為民憤箭靶，一時話由民主黨派人出馬，一時又話長毛梁國雄會去港島參選，𠵱家最新嘅料又話由何秀蘭撼葉國謙。不過，八方噚日同長毛傾開，發覺佢原來都未打消參選念頭，而且重考慮搞搞新意思㖭。&#13;<br> 點解長毛到𠵱家都議而不決？都係因為就23條喺立法會首讀、二讀時，佢入去叫反對口號單官司到呢一刻都未完，十五號作最後陳詞，咁啱十五號又係區議會選舉提名最後一日。&#13;<br> 長毛唔知今次會唔會又要坐監，不過根據選舉條例，任何人坐監少過三個月，而提名參選當日同選舉投票當日都不在獄中就可以參選；即使有人報名參選之後坐監，又趕得切投票前出番嚟就冇問題，但咁樣就好難親自落區拉票。香港選舉咁耐以嚟，好似都未試過有人喺獄中拉票，不過唔怕，連葉繼歡喺獄外都咁有影響力，長毛一路踎監，一路精神領票，可能開囚犯民主英雄先河。&#13;<br> （圖）長毛都唔知今次使唔使再坐監，所以對參選區議會都係十五、十六。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>