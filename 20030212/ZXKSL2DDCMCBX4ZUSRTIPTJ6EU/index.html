<html><header><meta charset="utf-8"><title>JNCT919內置鏡頭手機　影相玩盡闊屏幕</title></header><body><h1>JNCT919內置鏡頭手機　影相玩盡闊屏幕</h1><p>無論行前行後定ZoomInZoomOut，玩過幾部影相手機都總嫌屏幕唔夠大，影相攞景時唔夠闊，今次用部JNCT919就唔怕顧得左邊又睇唔到右邊，攞景可以用盡個長屏幕，張開雙臂、街頭至街尾，影相好夠Wide！&#13;<br>&#13;<br>記者：招佩珊　攝影：陳智良、周旭文&#13;<br>ImageGirl：Cody&#13;<br>逢星期一至五刊出</p><p><spanclass><fontstyle>T919Profile  &#13;<br> 制式：GSM900/1800雙頻&#13;<br> 尺寸：118×52×24mm&#13;<br> 重量：115克&#13;<br> 屏幕顯示：256×128Pixels；32,768色&#13;<br> 擴充槽：MMC&#13;<br> 資料傳送：USBCable、紅外線&#13;<br> 操作時間：3小時&#13;<br> 備用時間：240小時&#13;<br> 功能：WAP、GPRS、MMS、16和弦鈴聲、接發電郵、免提擴音器&#13;<br> 上市日期：本星期尾&#13;<br> 查詢：捷訊科技（29262250）</fontstyle></spanclass></p><p><spanclass><fontstyle>打橫影相攞景至闊  &#13;<br> 影近鏡大頭相用邊部影相手機都無所謂，而由奧地利手機商Tel.Me設計、掛上JNC品牌的T919就勝在屏幕夠長，特別備有Wallpaper影相模式，直度可以影晒全身，橫度攞景就夠晒闊，以靚相作Wallpaper就佔盡整個屏幕。另外，還有一般直度及高解度兩種影相模式、時間掣及室內或室外兩種光暗度調校。</fontstyle></spanclass></p><p><br> &#13;<br> <spanclass><fontstyle>屏幕拉長橫睇至掂  &#13;<br> T919備有如PDA的輕觸式屏幕，有65×30mm夠晒長，除功能項目主頁、自編鈴聲及打電話等幾個顯示外，其他畫面均可選擇以直度或橫度睇，竅門就是㩒一下機側的開關掣，然後選擇旋轉屏幕。橫度睇長篇幅的文字較方便，以相同字數的訊息為例，橫掃兩行文字總勝過要睇四行，至少眼球都郁少幾次。可惜，T919暫時只支援英文及簡體中文顯示，好多繁體字都睇唔到，睇中文SMS分分鐘斷斷續續得番一半，最好叫朋友Send住英文SMS畀你先，但稍後會有軟件升級，到時睇中文SMS就一氣呵成。</fontstyle></spanclass></p><p><br> &#13;<br> <spanclass><fontstyle>齊料PDA聽埋MP3  &#13;<br> T919備有MP3播放功能，但聽歌就只有靠兩大途徑：1）以電郵或MMS形式接收；2）將歌先儲存在MMC內，然後插入機內播放，不過，較奇怪的是當T919開着時可換MMC，但要讀取卡內的資料則先熄機再開機，換卡聽歌或頡取資料就唔多就手。另外，要接收MMS、E-mail，甚至SMS均要自行做設定，輸入冗長的撥號網址及號碼等資料的確很花時間，唔似得其他大品牌手機商已與網絡商合作，提供各型號的快捷下載設定服務，插SIM卡㩒幾個掣已做好手機設定咁方便。至於PDA應有的基本功能如英文手寫輸入、MSOutlook兼容記事簿等亦有齊。</fontstyle></spanclass></p><p><br> &#13;<br> <center> <spanclass><fontstyle>街坊點睇　機輕功能齊  </fontstyle></spanclass></center> </p><p><br> &#13;<br> <center> <spanclass><fontstyle>輕觸式屏幕手機比較  </fontstyle></spanclass></center> </p></body></html>