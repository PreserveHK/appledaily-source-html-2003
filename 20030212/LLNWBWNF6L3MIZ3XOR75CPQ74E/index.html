<html><header><meta charset="utf-8"><title>NikeＸLEGO兒童波鞋鞋頭面罩任你換</title></header><body><h1>NikeＸLEGO兒童波鞋鞋頭面罩任你換</h1><p>身為波鞋一哥嘅Nike廠，最近跟專門生產積木公仔嘅LEGO公司合作，生產最新BIONICLE兒童波鞋。BIONICLE其實係一套暢銷美國嘅科幻故事，喺美國有不少玩具產品，深受7歲以上嘅兒童歡迎；為咗令BIONICLE故事人物推廣至全世界，於是就同Nike合作推出一系列波鞋。波鞋本身冇乜特別，但喺鞋頭上就可以加上BIONICLE故事內6個不同嘅ToaNuva機械人面罩，頓時變得十分型仔，小朋友必定鍾意着上腳。除咗有新波鞋推出，LEGO多款Nuva機械人亦會相繼推出；由於可以自由配搭變形，LEGO迷又有新嘢玩嘞！&#13;<br>&#13;<br>記者、攝影：梁煒健</p><p>銷售點：Nike專門店&#13;<br> 查詢電話：27514988</p></body></html>