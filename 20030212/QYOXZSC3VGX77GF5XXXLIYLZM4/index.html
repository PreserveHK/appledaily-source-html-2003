<html><header><meta charset="utf-8"><title>新車速報：<br>奧迪TTCoupeTiptronic揸得舒服價又扺</title></header><body><h1>新車速報：<br>奧迪TTCoupeTiptronic揸得舒服價又扺</h1><p>一直不乏捧場客支持嘅奧迪TTCoupe跑車，由於過往僅得手波版應市，令不少自動波車主失望而回。然而，車廠早前追加有6前速Tiptronic半自動波嘅TTCoupe，不但令一班Fans雀躍不已，加上車價只係36萬，既有Facelifted新版嘅鬼面罩外，又有加大碼嘅S-line18吋合金胎軨組合，自然倍有一份號召力啦！&#13;<br>&#13;<br>記者、攝影：陳偉林</p><p><spanclass><fontstyle>造型有個性追加設備新  &#13;<br> 奧迪TTCoupe前衞嘅造型，至今仍予人有不落俗套嘅觀感，而新加入嘅Tiptronic半自動波版，重換裝上全新柵格式鬼面罩，另外重有S-line專用18吋跑車合金胎軨組合、四輪Racing懸掛、原廠尾定翼等裝備，實在叫人難以抗拒呢！&#13;<br> &#13;<br> <b> TTCoupeTiptronic新版有唔同</b> </fontstyle></spanclass></p><p>6.改換細尺碼後備輪胎，令尾廂容積較前提升。&#13;<br> &#13;<br> <spanclass><fontstyle>1.8Turbo偈加Tiptronic好玩  &#13;<br> 呢部新加入嘅TTCoupe，以一台1.8公升直4DOHCTurbo偈為骨幹，另配有6前速Tiptronic半自動波箱，有順滑敏銳嘅轉檔感之餘，軚盤+/-拇指式轉檔配搭，更加有多一份操控方便；除起跑加速見剛勁感之外，佢重備有電子ESP同ASR裝置，匹配四輪碟煞、ABS連EBD組合，走彎循迹力強之餘，重予人有收放自如嘅體驗㖭！</fontstyle></spanclass></p><p><spanclass><fontstyle>座艙吸引尾廂實用性高  &#13;<br> 全黑真皮配搭嘅座艙，除一雙前排桶形跑車座椅至具魅力外，獨到嘅半金屬面板裝飾，既High-tech又見有一份跑車應有嘅辣味；設備方面，既有齊電窗、電鏡同中央門鎖外，唔少得重有原廠6碟CD音響、恒溫冷氣同4個安全氣袋組合。而新車重改配細尺碼後備輪胎，令尾廂容量較前倍見實用得多㗎！</fontstyle></spanclass></p><p><spanclass><fontstyle>記者試後簡評  &#13;<br> 車迷期待以久嘅Tiptronic半自動波組合，終於響呢部TTCoupe身上出現，匹配埋軚盤+/-6前速波檔轉換，反應敏銳流暢，加速有力富爆炸感；而四輪18吋S-line合金胎軨配搭，倍見有一份跑車味。&#13;<br> &#13;<br> <b> 奧迪TTCoupeTiptronic規格</b> &#13;<br> 引擎：1781cc直4DOHCTurbo&#13;<br> 馬力：180ps/5500rpm&#13;<br> 扭力：24.0kgm/1950-5000rpm&#13;<br> 傳動：6前速半自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/40ZR18MichelinPilotSport&#13;<br> 尺碼：4041×1764×1346mm&#13;<br> 軸距：2422mm&#13;<br> 車重：1320kg&#13;<br> 0-100公里：8.4秒；極速：218km/h&#13;<br> 平均耗油：9.1L/100km&#13;<br> 新車售價：$360,000&#13;<br> 車輛提供：合迪汽車（25281862）</fontstyle></spanclass></p></body></html>