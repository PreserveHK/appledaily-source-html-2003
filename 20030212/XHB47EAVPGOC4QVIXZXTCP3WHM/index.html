<html><header><meta charset="utf-8"><title>妻夫木聰演技受考驗</title></header><body><h1>妻夫木聰演技受考驗</h1><p>現年二十二歲嘅妻夫木聰，呢排真係好紅，繼擔正主演日本災難片《DragonHead》之後，日本TBS電視台最近決定起用佢做四月首播嘅春季新劇男主角。聰仔今次首度擔正嘅劇集叫《SayHelloToBlackJack》，同《DragonHead》一樣係由日本漫畫改編。聰仔將會喺入面扮演一個見習醫生，都幾考佢演技㗎！</p></body></html>