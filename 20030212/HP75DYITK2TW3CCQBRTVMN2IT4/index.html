<html><header><meta charset="utf-8"><title>新版豐田Echo變臉再戰</title></header><body><h1>新版豐田Echo變臉再戰</h1><p>豐田代理繼早前運嚟Facelifted新版EchoVerso後，最近又將同屬Facelifted新版嘅Echo引入本港；新版Echo雖然看似造型依舊，不過骨子裏卻有不少改動，就連車身尺碼亦有所增加，但依舊以唔使8萬（手波版）嘅價錢作招徠，絕對迎合當年一句「小車子大意思」嘅宣傳口號呢！&#13;<br>&#13;<br>記者：鄭達基　攝影：陳偉林</p><p><spanclass><fontstyle>尺碼增大設備齊  &#13;<br> 由於車長及軸距分別增多25mm及130mm，故此車廂空間會較前更見寬敞闊落；而前後兩排座椅不但承托力甚豐，另外每個座位都備有三點式安全帶，配合堅固車架結構及雙安全氣袋組合，從而為乘客帶來更周全嘅保護。另外，車內亦備有全新三幅式真皮軚環、新款冷氣風口同埋手波版獨有嘅真皮金屬排檔桿等新設備，吸引度十足之餘，當然唔少得重有高級音響組合啦！</fontstyle></spanclass></p><p><spanclass><fontstyle>1.3公升偈慳油好力  &#13;<br> 引擎配搭方面，Facelifted新版Echo仍以一台1299cc直4DOHC引擎作配搭，加上豐田獨有嘅VVT-i技術輔助，運轉寧靜順滑又好力之餘，重見有一份慳油嘅特性呢！而由前輪麥花臣支柱，以及後輪扭力連桿組成嘅懸掛系統，配以四輪14吋輪胎組合，亦能令車子有不俗嘅路面循迹性呢！</fontstyle></spanclass></p><p><spanclass><fontstyle>造型變得更吸引  &#13;<br> 雖然驟眼望落去，Faclifted新版Echo與原有型號相近，但當細心留意下，定能發覺頭尾泵把屬全新設計之餘，新車亦裝上全新銀色鬼面罩、Teardrop型頭燈、全新尾燈組合、車尾貼有VVT-i徽章以及天線改設於車尾頂部等等，從而令造型望落更見吸引力呢！</fontstyle></spanclass></p><p><spanclass><fontstyle>豐田Echo1.3Select  &#13;<br> 引擎：1299cc直4DOHC&#13;<br> 馬力：86ps/6000rpm&#13;<br> 扭力：12.4kgm/4400rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R14&#13;<br> 尺碼：3640×1660×1500mm&#13;<br> 軸距：2500mm；車重：870-1000kg&#13;<br> 新車售價：$99,000&#13;<br> 車輛提供：皇冠汽車（26882778）</fontstyle></spanclass></p></body></html>