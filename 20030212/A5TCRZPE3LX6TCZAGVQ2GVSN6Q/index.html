<html><header><meta charset="utf-8"><title>貧病老夫婦盼裝平安鐘</title></header><body><h1>貧病老夫婦盼裝平安鐘</h1><p>「有次我喺廁所洗緊頭，點知突然暈咗，兩個鐘頭之後先醒番，咪即刻叫十字車送我入醫院檢查囉，醫生話我係血壓高兼發燒引起。」六十四歲的劉婆婆說。&#13;<br> 劉婆婆患有白內障、關節炎、哮喘、血壓高及糖尿病等多種頑疾，其同齡丈夫何伯則患氣促及冠心病，表面看來何伯的病痛遠較妻子為輕，然而，事實剛好相反。<br> &#13;<br> <spanclass>各有病患難照應 &#13;<br> 「醫生話我心臟啲血管幾乎塞晒，但因為我血壓太低，根本做唔到手術，有咗呢個病五年，急症室，深切治療部都入過，醫生都話我好彩。」何伯未及說完，又因突感氣促而要使用氣管舒張劑。「呢支嘢一定要跟身，唔係病發起上嚟唔掂。」&#13;<br> 何伯早年任職貨車司機，其後開設一間小型士多，惟因生意不景結業，一對子女各有沉重家庭負擔，沒法供養他們，兩老現靠綜援金維生，經濟緊絀。他們欲使用平安鐘服務，卻無力負擔月費。&#13;<br> 「如果有部平安鐘，有起事上嚟我又唔喺屋企，佢都可以㩒鐘搵人嚟救佢。」劉婆婆說。&#13;<br> 蘋果基金特設「平安鐘專戶」，資助貧苦老弱免費使用平安鐘，確保他們遇到意外時能獲迅速支援。善長每捐二千五百元，便可資助一名弱老使用平安鐘。&#13;<br> 「平安鐘專戶」捐款編號：C0650&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>