<html><header><meta charset="utf-8"><title>香港有得Fun：<br>街頭HipHop熱過界肥嘟嘟一樣型得起</title></header><body><h1>香港有得Fun：<br>街頭HipHop熱過界肥嘟嘟一樣型得起</h1><p>曾經，跳HipHop舞被認為只屬街頭兼小眾玩意，但近年卻受到一眾年輕人追捧，學跳HipHop舞的人愈來愈多，有的說當做運動之餘又不會悶，有的說喜歡就是喜歡，有的說只因為夠型。近期剛上映的《給他們一個機會》，正好就是講一班熱愛跳舞的年輕人，食正這個跳舞熱潮。究竟HipHop舞點解會響年輕人的圈子Hit得起？就由戲裏面幾位年輕演員開始講起……&#13;<br>&#13;<br>記者：招佩珊　攝影：陳智良</p><p>電影故事改編自真人真事，而根仔(郭浩東Howord飾)及篤仔(黃益平Jason飾)正正就是戲中一班跳街舞青年的現實版。他們熱愛跳舞，可謂一跳上癮，Jason自4年前初次接觸HipHop舞時便已愛上，而Howord就於3年前開始睇錄影帶自學跳霹靂舞，每個星期總有兩三晚於文化中心外跳舞。「開始的時候我們被警察驅趕，到後來他們只是叫大家別太吵，然後是稍為停下來觀看。」Howord的經歷正好說明了HipHop舞的漸被接受，從在街頭被排擠，到今日登上大銀幕，中途輟學的Howord和曾任職廚房的Jason都異口同聲說認定了發展方向，至少對他們來說，HipHop舞的意義重大。</p><p><spanclass><fontstyle>人人都識跳  &#13;<br> HipHop旋風在香港愈吹愈烈，已經不容置疑，能夠成為一種潮流，除了是因為近年歌星們在舞台上下都大力吹捧，觀眾多了接觸的機會外，相信不少人都漸認同，這是一種健康又有型的運動。HipHop起源於美國街頭舞者隨音樂舞動的即興動作，跳HipHop舞並沒有一套指定動作，只要跟隨旋律，鍾意點跳就點跳。的確，隨音樂使勁地跳足一至兩個鐘，包保大汗叠細汗，運動量奇高。&#13;<br> 要幾位演員教番一兩招他們於戲內最耍家的HipHop舞動作，阿康同Howord同樣做出個定格動作，見他們側身、單手㩒地、再跳起，輕而易舉。叫人意外的是，身材有咁上下噸位的Jason，初時只是略為跳了幾步，之後竟可以和阿康同Howord一樣，來個定格動作，身手靈活，肥嘟嘟都一樣跳得到。</fontstyle></spanclass></p><p><spanclass><fontstyle>從街頭到銀幕  &#13;<br> 故事講述曾在問題少年學校讀書的Sam（許志安飾），自小對舞蹈產生興趣，成長後卻棄舞做了電影武術指導。因一次意外令同是熱愛跳舞的弟弟Jack（EO2的洪智傑）腿部受傷，兩人感情轉淡。後來Jack在文化中心門外，結識了一班街頭舞小子，被這班年輕人對跳舞的熱誠所感動，於是Sam開辦舞社，讓Jack可繼續教舞。終於有機會於文化中心表演，但他們卻……</fontstyle></spanclass></p><p><spanclass><fontstyle>大熱有理  &#13;<br> 睇到佢哋咁型，你都想學番一招半式？Jason向大家介紹了3間學跳HipHop舞的熱點。經過實地觀察，發現下午6點過後，3個地方的跳舞室都塞滿人，而學校的工作人員亦說近日確實多了好多人學跳HipHop舞，下午3點至6點以學生居多，而6點過後，OL及西裝友亦佔半數，連小朋友都會有，呢個熱潮認真唔講得笑。&#13;<br> &#13;<br> <b> 冇做Gym咁死板</b> &#13;<br> 單憑外表有誰會想到打扮入時的Galvani，在日間原來是西裝骨骨從事保險業的經理級人馬。學了HipHop5年的Galvani話：「以前做開Gym，不過，發覺跳舞變化多，又有音樂聽，冇做Gym咁悶咁死板。」</fontstyle></spanclass></p><p><b> 有型好玩</b> &#13;<br> 阿靜（左）初頭覺得跳HipHop舞好有型，學跳了5堂就發覺比其他運動好玩好多，唔會悶。至於被阿靜拉去陪跳舞的Ritz（右），雖則只跳了1堂，亦覺得好玩兼當做運動，會繼續學。</p><p><b> 肯定愈來愈熱</b> &#13;<br> 「其實好多人都知HipHop舞呢樣嘢，但成個HipHop文化係乜，或者HipHop舞重可以點樣細分就未必清楚，但真正去跳相對地會少。」不過，他相信將會有愈來愈多人學，「因為電視同其他媒體都煲呢樣嘢。」</p><p><spanclass><fontstyle>邊度有得學？  &#13;<br> <b> 5678</b> &#13;<br> 賣點：培育專業舞蹈員，跳得好分分鐘有機會同歌星同台演出。&#13;<br> 地址：九龍塘森麻實道2號地下B1及1樓（26215678）&#13;<br> 費用：1堂$136（會員）、$160（非會員）、另設課堂套票</fontstyle></spanclass></p><p><b> ONESTOWATCH</b> &#13;<br> 賣點：除了HipHop、Jazz、霹靂舞外，亦有兒童班同瑜伽，夠多元化。&#13;<br> 地址：尖沙嘴柯士甸路2號1樓及2樓（23762133）&#13;<br> 費用：1堂$130、另設課堂套票</p><p><b> Infinity</b> &#13;<br> 賣點：開了個多月，場地夠新兼就腳。&#13;<br> 地址：尖沙嘴金馬倫道14A2樓（23691622）&#13;<br> 費用：1堂$120、另設課堂套票</p></body></html>