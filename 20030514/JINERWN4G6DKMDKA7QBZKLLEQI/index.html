<html><header><meta charset="utf-8"><title>蟲獸包裝小蜜蜂贏盡女人心</title></header><body><h1>蟲獸包裝小蜜蜂贏盡女人心</h1><p>市面上美容產品多不勝數，要出位真係唔容易。質素當然重要，宣傳工夫亦少不得。除了找明星歌手做代言人外，唔少品牌都靠玩包裝上位，最新招數係將昆蟲走獸攬上身，蜜蜂蝴蝶羊咩咩統統出齊。始終女孩子都係愛靚，面子靚之餘，所用的工具亦要靚過人得意過人，咁先叫內外兼備嘛！&#13;<br>&#13;<br>記者：羅惠芬　攝影：黃子偉、周旭文&#13;<br>ImageGirl：Gloria&#13;<br>逢星期一至三、五刊出</p><p><spanclass><fontstyle>昆蟲篇  &#13;<br> <spanclass><fontstyle>嗡嗡嗡小蜜蜂　最新  &#13;<br> 新抵港的護膚品牌Burt'sBee，用小蜜蜂做包裝，夠晒得意。創辦人BurtShavitz在深山以養蜂為生，跟讀草藥學的RoxanneQuimby，由1985年開始，合力以蜜糖和蜂蠟，研製出一系列Burt'sBee護理產品。此外，其產品全用上食得落肚的成份（Skinfood概念），好似蜂蜜、橙、紅蘿蔔、士多啤梨等，確保全部都安全可靠。</fontstyle></spanclass></fontstyle></spanclass></p><p><br> &#13;<br> <spanclass><fontstyle>嬌豔玉蝴蝶  &#13;<br> 蝴蝶外表美麗，顏色鮮豔，所以唔少美容品牌都愛用佢。忠實擁躉AnnaSui，連香水都出埋蝴蝶形，改名「SuiLove」。新加入的就有JeanPaulGaultier，玩花碌碌式蝴蝶包裝，極盡吸引。</fontstyle></spanclass></p><p><br> &#13;<br> <spanclass><fontstyle>走獸篇  &#13;<br> 貓狗以外，我們可以接觸的四腳動物實在少得可憐，惟有寄情於這批香水上。綿羊和鱷魚都不約而同由非美容品牌起家的牌子推出，實行帶來點新刺激。</fontstyle></spanclass></p><p><br> &#13;<br> <spanclass><fontstyle>  &#13;<br> &#13;<br> <b> Burt'sBee</b> &#13;<br> 售賣點：銅鑼灣謝斐道501-507號萬寧獨家發售&#13;<br> &#13;<br> <b> AnnaSui</b> &#13;<br> 售賣點：銅鑼灣崇光百貨&#13;<br> &#13;<br> <b> Burberry、Lacoste、JeanPaulGaultier</b> &#13;<br> 售賣點：金鐘西武</fontstyle></spanclass></p></body></html>