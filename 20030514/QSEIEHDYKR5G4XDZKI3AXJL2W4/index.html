<html><header><meta charset="utf-8"><title>新車速報：<br>保時捷CayenneTurbo辣得很</title></header><body><h1>新車速報：<br>保時捷CayenneTurbo辣得很</h1><p>去年11月中旬，我哋《車天車地》版特派記者遠赴西班牙，實地測試過最新保時捷SUV嘅CayenneTurbo，給予頗高評價後，呢部堪稱係全天候，既跑得又富多變功能嘅新一代CitySUV，終於正式登陸香港喇！雖然響香港難有場地讓呢部Cayenne一展Off-road本色，但公路上嘅On-road表現，經已教人刮目相看，又豈止係一般SUV可及呢！&#13;<br>&#13;<br>記者：陳偉林　&#13;<br>攝影：伍慶泉　&#13;<br>ImageGirl：Clara</p><p><spanclass><fontstyle>設備媲美高級轎車  &#13;<br> 車廂鋪排有一貫保時捷跑車嘅高格調，空間既寬敞又見有前衞High-tech感，跟一般SUV陳設好唔同。兩排五座位真皮設計，剪裁貼身又見承托力，遇有需要時尾排亦可以左右獨立收摺，令尾廂空間倍增㖭！設備方面，除電窗、電鏡及電天窗外，佢重有七吋Bose高級喇叭連CD音響，還有左右恒溫冷氣及免提式電話系統㗎！</fontstyle></spanclass></p><p><spanclass><fontstyle>外形突出富911TurboLook  &#13;<br> 呢部頂級版CayenneTurbo，要較同系另一款CayenneS，外觀上嘅最大分別，莫過於前者有近似911Turbo嘅車首大型氣霸設計，予人更見惡形惡相一面外，四輪加大碼20吋合金胎軨組合，更可謂同級車無一可及。再者，一對炯炯有神嘅Bi-Xenon頭燈配搭，重有雙排四出式尾喉組合，更教人有眼前一亮之感㖭！</fontstyle></spanclass></p><p><spanclass><fontstyle>TwinTurbo偈威力強橫  &#13;<br> 呢款CayenneTurbo有別過往嘅SUV，皆因佢裝有一台4.5公升V8TwinTurbo偈，不僅有着911Turbo嘅起跑加速爆炸力，重有四級升降嘅電子液氣壓懸掛，加上可調校軟硬度嘅吸震效果，令CayenneTurbo響公路上0至100公里加速度，僅需5.6秒而已。然而，一套6前速TiptronicS半自動波箱，加上置有電子限滑差速裝置，重有專為下坡而設嘅自動低檔模式駕駛，令CayenneTurbo變得更富全天候能耐呢！前輪六活塞卡鉗後輪四活塞卡鉗制動器，重有收放自如嘅效果呢！</fontstyle></spanclass></p><p><spanclass><fontstyle>保時捷CayenneTurbo規格  &#13;<br> 引擎：4511ccV8DOHCTwinTurbo&#13;<br> 馬力：450ps/6000rpm&#13;<br> 扭力：63.3kgm/2250-4750rpm&#13;<br> 傳動：6前速TiptronicS半自動波，恒式四驅&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：275/40R20Michelin4×4Diamaris&#13;<br> 尺碼：4786×1928×1789mm&#13;<br> 軸距：2855mm；車重：2355kg&#13;<br> 0-100公里：5.6秒；極速：266km/h&#13;<br> 平均耗油：15.7L/100km&#13;<br> 新車售價：$1,562,562.50（標準版）&#13;<br> 車輛提供：保時捷中心（29262911）</fontstyle></spanclass></p><p><spanclass><fontstyle>記者試後簡評  &#13;<br> 你大可以一部給換上SUV車殼嘅911Carrera4S，來形容呢部CayenneTurbo響公路上嘅On-road表現；起跑加速勁度澎湃之餘，貼路性之高以及可靠穩妥嘅循迹力，更非一般SUV可媲美。最想不到係呢部CayenneTurbo，響Off-road時嘅表現亦有一手，可調校高低及軟硬嘅氣壓懸掛，重有恒式四驅連電子中央差速器，可謂功不可沒呢！</fontstyle></spanclass></p></body></html>