<html><header><meta charset="utf-8"><title>唔使40萬買寶馬525iA限額最後50部</title></header><body><h1>唔使40萬買寶馬525iA限額最後50部</h1><p>若然各位係忠實嘅汽車Fans，都應該有留意到我哋《車天車地》版早前報道有關全新寶馬5系嘅消息，據亞Mark打探所知，新車有望響年底跟本地車迷見面㖭！然而，香港一班精打細算嘅汽車用家，對於現今嘅寶馬5系仍抱有頗高評價，年初香港代理三度加推部525iA，並以優惠價發售，至今累積訂車數量已高達350部咁多㖭！&#13;<br>雖然響早前財爺公布嘅新一年財政預算案中，宣布會大幅增加汽車首次登記稅，因而令唔少準車主嘅買車意欲大減；但係以唔到40萬嘅車價，就可以擁有一部既豪華又得體，兼且車廂設備可媲美頂級540iA型號嘅高級行政座駕噃！係咪好吸引呢？亞Mark聽聞代理方面重有50部配額，若然你係有興趣的話，就唔好錯過今次嘅最後機會喇！</p></body></html>