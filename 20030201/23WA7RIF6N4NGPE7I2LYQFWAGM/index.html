<html><header><meta charset="utf-8"><title>花車巡遊：<br>全新氣球巡遊飄送喜氣羊羊</title></header><body><h1>花車巡遊：<br>全新氣球巡遊飄送喜氣羊羊</h1><p>恭喜！恭喜！大年初一除全力攻打四方城外，最佳的大型節目莫過於一年一度的花車巡遊。相比最輝煌的去年，有共22架花車參與，今年相對失色，只12架花車撐場！但連同25支本地及13支國際表演隊伍，整個巡遊亦極為揼本，耗資600萬！而且全新加插氣球隊伍，共二百幾個氣球在天空飛舞，其中5個更是直徑達5米的激大氣球，巨無霸身形加Cutie賣相，飄送「喜氣羊羊」！&#13;<br>&#13;<br>記者：吳佩璇&#13;<br>攝影：林栢鈞、陳穎</p><p><spanclass><fontstyle>恍如置身美國感恩節  &#13;<br> 差點以為到了美國，參與同樣被美國人視為一年中最重要的節日──感恩節！事關今年的花車巡遊加入了氣球隊伍，一班學生將手持大大小小共二百多個色彩奪目的氣球巡遊，其中最大的氣球直徑有成5米！同感恩節一樣，巨型氣球以不同造型亮相，好似海洋公園的威威獅令、穿上了中國服裝的賀年快樂兒童、微笑太陽及財神等。&#13;<br> 遠看還沒甚麼，當巡遊隊伍拖着大型氣球逼近時，巨型而趣致的氣球公仔遮蔽刺眼日光，就在自己的頭頂舞動，心情竟就跟氣球齊齊上升，發出會心歡笑，相信大人細路都鍾意！&#13;<br> 除以上新加環節，03年第8屆花車巡遊一如以往，主打盛裝出場的巡遊花車，及有來自各地的表演隊伍。並以「生命慶典」為主題，分有都會姿采、幹勁沖天、傳統精髓、璀璨未來及樂韻悠揚5大環節。咁精采，即刻帶你隨車出發！</fontstyle></spanclass></p><p><spanclass><fontstyle>四大必拍最上鏡花車  &#13;<br> 12架打扮到花枝招展的國際及本地花車中，每部造價分別由10萬至50、60萬不等。其中4部採用了巴士底架裝嵌而成，其好處是做到隱蔽式司機位，車身平面亦比普通的花車更大、更闊，令設計更具彈性，整個完成品自然更靚仔上鏡，沿途觀看時記住拍低佢！</fontstyle></spanclass></p><p><spanclass><fontstyle>巧奪天工蠟燭匠泰國政府旅遊局  &#13;<br> 要近觀的花車，首推來自泰國的烏汶府蠟燭節花車。車上裝飾利用真的蜂蠟，憑工匠的鬼斧神工雕刻出栩栩如生的泰國神像。而這個雕刻更大有來頭，相傳泰國人以蠟燭、燈籠和油燈等供奉僧侶，並相信此能令心靈得到啟發。漸漸演變成每年7月開始的浴佛節。浴佛節期間所有僧侶都要留守寺院，不得外出，於是就要靠蠟燭巡遊儀式將蠟燭傳遞給僧侶，備作3月內守齋期之用。</fontstyle></spanclass></p><p><spanclass><fontstyle>三羊啟泰香港旅遊發展局  &#13;<br> 這架同樣落足本、唔可以影漏嘅花車，係屬於主辦機構，香港旅遊發展局本身。作為主人家，花車上有應節的載滿了穿上中、西式服裝的羊仔，還有電車、大佛、尖沙嘴鐘樓、幸福摩天輪等。摩天輪上包攬了香港「動感之都」的旅遊精髓：購物、美食、文化、古迹、盛事及節慶。巡遊都不忘宣傳香港，都算用心良苦啩！</fontstyle></spanclass></p><p><spanclass><fontstyle>飲食之都廣州巿旅遊局  &#13;<br> 與我們毗鄰的廣州，於2003年「中國烹飪王國遊」年中，選擇在廣州舉行開年儀式，難怪這次他們以「食在廣州」參與巡遊，花車上盡展多元化飲食格局。</fontstyle></spanclass></p><p><spanclass><fontstyle>睡公主城堡香港迪士尼樂園  &#13;<br> 香港迪士尼樂園的花車，是仿照05/06年在大嶼山竹篙灣落成的迪士尼樂園的主要景點「睡公主城堡」而設計。城堡由多個炮台、城樓及尖塔組成，米奇、美妮、高飛狗、唐老鴨、白雪公主、灰姑娘、白馬王子、小熊維尼、重有跳跳虎，齊齊亮相，熱鬧到震！	</fontstyle></spanclass></p><p><b> 開幕最精采</b> &#13;<br> <spanclass><fontstyle>200個人肉加汽車綿羊同你拜年  &#13;<br> 今年遊行隊伍的參加人次破晒紀錄，有3,600多人。數本地的表演隊伍共有25支。最精采兼最應節莫過於開幕一場：100名王仁曼芭蕾舞學校的小朋友，打扮成得意小綿羊，邊跳舞邊派糖果。咁都未止，重有來自綿羊力量、各有裝扮的100架綿羊仔陪住班綿羊小朋友出場。一共200個人肉加機器綿羊，相信連老外都知今年係乜年！</fontstyle></spanclass></p><p><spanclass><fontstyle>國際表演大滙集  &#13;<br> 來自世界各地的表演隊伍，今年共有13隊。其中以加拿大及美國最為矚目。「加拿大架勢啦啦隊」隊員主要來自2002年加拿大全國錦標賽和2002年安大略省錦標賽隊伍，邊巡遊邊表演叠羅漢、空中翻騰及高難度體操動作。「美國南加州大學步操樂隊」曾參與著名的玫瑰巡遊達28次，更型嘅係佢哋將樂曲灌錄唱片，銷量超過700萬張，是首支同類樂隊榮獲兩項白金唱片。</fontstyle></spanclass></p><p><spanclass><fontstyle>周邊好去處  &#13;<br> 個半小時的花車巡遊轉眼就過，咁啱又企到腳仔攰，不妨近近哋睇吓呢頭附近重有乜好節目。大年初一喎，梗係要玩盡佢啦！</fontstyle></spanclass></p><p><b> 溜冰講古仔</b> &#13;<br> 合精湛滑冰技巧及騰空體操技藝演出的大型冰上滙演，啱晒一家大細。這齣在香港首演的《迪士尼冰上滙演之叢林歷險記》，包括《森林小泰山》、《泰山》及《獅子王》3個益智故事。&#13;<br> 地點：香港會議展覽中心3號館&#13;<br> 公演日期：尚餘今、明兩天&#13;<br> 票價：分$400、$280、$215及$150&#13;<br> 網上訂票：<ahref http:>www.ticketek.com.hk &#13;<br> 訂票熱線：31288288</ahref></p><p><b> 麥當勞啤一啤</b> &#13;<br> 呢間麥當勞唔單止比其他麥記高檔，有露天茶座兼擁無敵海景，最特別係有啤酒飲，不過以麥記價$30杯就貴咗啲。但難得初一咁高興，一於啤啤佢！&#13;<br> 分域碼頭麥當勞&#13;<br> 地址：金鐘分域碼頭龍景街&#13;<br> 電話：25987298&#13;<br> 營業時間：10:00am-9:00pm</p><p><b> 應節盆菜</b> &#13;<br> 過節最好的食物之一就係盆菜，夠大堆頭嘛！有鮮蝦家鄉盆菜（前）及鴛鴦燒味盆菜（中）兩款任揀。$33就食到個「火熱盆菜煲」，重配埋飯、例湯、時菜同中國茶，夠抵食啩！&#13;<br> 大家樂電話：28662449&#13;<br> 就近地址：金鐘遠東金融中心夏愨道16號&#13;<br> 營業時間：11:00am-9:30pm</p><p><b> 三羊啟泰賀歲陶藝展</b> &#13;<br> 時代廣場邀請了本港陶藝家羅漢華先生創作「三羊啟泰」系列陶藝作品，以不同藝術造型塑造羊咩咩。好似點題作「三羊啟泰」，以綿羊、山羊、羚羊共三羊仰望天空，作品更高達50厘米！還有「羊毛出自羊身上」，用冷球加上羊角造型，以抽象手法表達意念。&#13;<br> 地點：時代廣場2樓大堂（展出9組共27件羊仔作品）&#13;<br> 日期：即日至2月6日</p><p><spanclass><fontstyle>巡遊路線正位圖  &#13;<br> 巡遊路線以中環添馬艦為起點，途經龍匯道、分域碼頭街、會議道、菲林明道及港灣道，最後返回添馬艦廣場（全程約2公里，需時約1.5小時）。沿路睇免費之餘，識得揀位企分分鐘與花車重有更近距離的接觸。&#13;<br> 1.大電視下包冇蝕底&#13;<br> 旅發局今年特別在龍匯道（中信大廈門口）及會議道（君悅酒店斜對面），分別設置兩部6呎乘10呎的大型電視屏幕，等觀眾睇清楚現場情況。&#13;<br> 2.必經之路&#13;<br> 添美道與龍匯道上的行人天橋，是能居高臨下觀看花車來回的好地方。&#13;<br> 3.近觀之選&#13;<br> 演藝學院對出的分域碼頭一帶就可近距離觀賞。&#13;<br> 4.食住睇&#13;<br> 位於藝術中心6樓的餐廳「雅廚」，剛巧在角落位，可望晒分域碼頭一帶的巡遊情況。大年初一，LunchBuffet，$100一位。散叫食物，每人最低消費$50。&#13;<br> &#13;<br> 地址：灣仔港灣道2號香港藝術中心6樓&#13;<br> 電話：28272923&#13;<br> 是日營業時間：12:30pm-3:00pm</fontstyle></spanclass></p><p><b> 2003國泰航空國際滙演賀新禧</b> &#13;<br> 日期：2003年2月1日，年初一（星期六）&#13;<br> 時間：2:00pm-3:30pm&#13;<br> 添馬艦入場費：分$200及$100兩種&#13;<br> 現場直播：&#13;<br> 1.無綫電視翡翠台由1:30pm開始介紹巡遊特色，2:00pm開始現場直播整個過程。&#13;<br> 2.DiscoverHongKong.com網上直播。&#13;<br> 花車展覽：&#13;<br> 大年初二（2月2日），參與巡遊的花車將停泊於添馬艦廣場內，給巿民免費參觀。開放時間為12:00nn-7:00pm。至於2:00pm-&#13;<br> 4:00pm，更將有國際隊伍再度表演。趁這兩小時到場就最抵睇！&#13;<br> 查詢：25081234</p></body></html>