<html><header><meta charset="utf-8"><title>行大運：<br>座駕顏色夾方向<br>米啡黃北走招財金銀白東遊納褔</title></header><body><h1>行大運：<br>座駕顏色夾方向<br>米啡黃北走招財金銀白東遊納褔</h1><p>恭喜發財、橫財就手、招財進寶、財星高招、財源廣進、財運亨通……最好日日伸手有財，袋滿銀包、迫爆褲袋，但點講祝賀說話，都不夠實際，不如來個新春遊車河，依自己的座駕顏色，睇吓邊度係財位，邊玩邊行運，今年就自然可以財源滾滾來啦！&#13;<br>記者：梁佩芬　攝影：黃子偉、黃叔榮&#13;<br>模特兒：浩倫、阿欣、Irene、Andrew、Alice&#13;<br>服裝提供：滿清皇朝（23013251）&#13;<br>車輛提供：萬事得汽車（28931112）&#13;<br>資料提供：蘇民峰</p><p><spanclass><fontstyle>林村許願樹求財  &#13;<br> 麥婆喺度擺檔十幾年，一有人行近許願樹就叫：「靚女靚仔，嚟嚟嚟，我教你拜，首先要……」當你想行開望吓棵樹先，阿婆再來一招：「你知唔知呀？棵樹喺我屋企，個財神係我太公請佢落嚟，我話你知，你跟我做，求乜有乜！」有冇咁勁，一年伊始就當畀錢阿婆賺，寶牒五蚊個，買得多求得多。</fontstyle></spanclass></p><p><spanclass><fontstyle>米啡黃北上拜樹食齋歎凍茶  &#13;<br> 揸米、黃及啡色車的人，可上午先到大埔林村，趁熱鬧拜許願樹；接着入粉嶺坪輋雲泉仙館食齋；再過隔籬丹竹坑村，飲特製冰凍烏龍茶，參觀吓茶莊，玩吓炒茶都不錯。</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>拜完神飲啖茶唞唞  &#13;<br> 食完齋，意猶未盡，就掟多個彎去隔籬的丹竹坑的雅博茶園。本來茶園只招待會員，但老闆話新春年初一歡迎大家入內參觀及品茗。</fontstyle></spanclass></p><p>&#13;<br> 雅博茶園&#13;<br> 地址：粉嶺丹竹坑新屋村32號A&#13;<br> 電話：26744721&#13;<br> 開放時間：上午11時至晚上10時&#13;<br> &#13;<br> &#13;<br> <b> 駕駛路線：</b> &#13;<br> 1.吐露港公路一路直行，見大埔北路牌再見康樂園牌，駛出康樂園迴旋處後第一個路口轉左入林錦公路，右手邊就是許願樹。&#13;<br> &#13;<br> 2.由林錦公路入粉錦公路沿粉嶺方向見坪輋迴旋處轉左，直駛見雲泉仙館。&#13;<br> &#13;<br> 3.出坪輋迴旋處路口見浸信會轉左，直駛轉右入丹竹坑小學，沿新屋村方向入雅博茶園。&#13;<br> </p><p><spanclass><fontstyle>食齋求籤訪呂祖  &#13;<br> 拜完許願樹，都要開餐，沿粉錦公路，可找到粉嶺坪輋、道家靜修之地雲泉仙館，內奉八仙中的呂洞賓，香火不算鼎盛，人人為求品嘗仙館出名的芋頭齋菜。最近大殿維修工程完成，地方更大更寬敞，又可入內求籤，更有自助解籤檔位，唔使錢㗎！</fontstyle></spanclass></p><p><spanclass><fontstyle>招牌五柳素石斑  &#13;<br> 由於所有齋菜都是用芋頭做的關係，經過油炸後，自然份外香口，這道招牌菜五柳素石斑，差不多是逢到必吃之選，記得要試試。</fontstyle></spanclass></p><p><spanclass><fontstyle>椒鹽花枝片（上）西芹腰果大蝦（下）&#13;<br> 豉椒炒田螺（左）冬菇春卷（右）  &#13;<br> 椒鹽花枝片和冬菇春卷都非常香口，小朋友一定愛不釋手；而西芹腰果大蝦和豉椒炒田螺則較為清淡，女士們就至歡迎。</fontstyle></spanclass></p><p><spanclass><fontstyle>本地冬蟲草$24/斤  &#13;<br> 仙館門口有小販擺賣，大多數出售本地藥材，好似冬蟲草、夏枯草及杞子等等。</fontstyle></spanclass></p><p>雲泉仙館&#13;<br> 地址：粉嶺打鼓嶺坪輋路大埔田村Lot1561&#13;<br> 電話：26743933&#13;<br> 開放時間：上午11時至下午4時半</p><p><spanclass><fontstyle>金銀白向東打Wargame燒乳豬  &#13;<br> 座駕顏色白、金或銀的車主要駛向東面求財，先到九龍灣玩彩彈Wargame，再入西貢濠涌BBQ。</fontstyle></spanclass></p><p><spanclass><fontstyle>彩彈射擊全身紅彤彤  &#13;<br> 這個場有兩層高樓底，柱位少，又有不少樓梯及門，全港只此一家。自家製造的彩彈槍只得兩磅重，女仔玩都OK，每次幾多人玩都無所謂，每次有領隊指導及設計遊戲，計落至少可玩到兩個鐘。&#13;<br> &#13;<br> PaintballHeadquarters&#13;<br> 地址：九龍灣宏照道11號寶隆中心地下2-3號&#13;<br> 電話：31060220&#13;<br> 收費：$250/位(包全套裝備及100粒子彈；另加彈$60/100粒)&#13;<br> 開放時間：中午12時至晚上9時</fontstyle></spanclass></p><p><spanclass><fontstyle>燒乳豬玩飛鏢BBQ  &#13;<br> 玩完兩個鐘Paintball，餓到爆，年初一喺九龍灣，真係難搵個聚腳點。剛好有人建議入新開張的蠔涌DiamondCafe燒嘢食，重有大大隻乳豬慢慢燒，更可以打麻雀，發吓新年財。&#13;<br> &#13;<br> DiamondCafe&#13;<br> 地址：西貢蠔涌路DD299,LOT247地下(成豐片場直入)&#13;<br> 電話：98605986&#13;<br> 費用：$128/位，乳豬$198/隻&#13;<br> 營業時間：中午12時至午夜12時</fontstyle></spanclass></p><p><b> 駕駛路線：</b> &#13;<br> 1.從觀塘繞道入九龍灣，直落便是宏照道，Paintball就在輔警總部對面。&#13;<br> &#13;<br> 2.離開宏照道入常怡道往偉業道，上觀塘道，過橋後靠左入西貢，過了西貢中心小學迴旋處後，第一個街口轉入蠔涌，便是車公古廟及DiamondCafe。</p></body></html>