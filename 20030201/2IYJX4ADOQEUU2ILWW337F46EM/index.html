<html><header><meta charset="utf-8"><title>　　房署認出錯 - 李八方</title></header><body><h1>　　房署認出錯 - 李八方</h1><p>房屋署早前將內部員工通訊《天地綫》摺埋，聲言會以另一份通訊取代，幸好房署言而有信，趕及喺送馬迎羊嘅大除夕日子，推出名為《互信》嘅新通訊，重自爆最近房署被一名診所醫生投訴。&#13;<br> 原來房署財務分處嘅傳真機號碼，跟那一名醫生嘅診所裏面嘅傳真機號碼只係相差一個號碼，房署部門嘅職員忙中有錯，不止一次將文件錯誤傳送，令該名診所醫生不勝其煩，於是向房署投訴。好彩個醫生冇心懷不軌，如果唔係就大件事，因為呢啲房署嘅文件，好可能會涉及個人資料，房署亦分分鐘會觸犯私隱條例，所以《互信》要嚴重地提醒同事加倍小心，唔好再出錯。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>