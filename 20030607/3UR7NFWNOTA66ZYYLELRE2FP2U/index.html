<html><header><meta charset="utf-8"><title>雍正皇帝唔易撈　冒SARS北京出巡<br>入行30年阿B首次剃光頭</title></header><body><h1>雍正皇帝唔易撈　冒SARS北京出巡<br>入行30年阿B首次剃光頭</h1><p>北京非典型肺炎疫情近日已受控制，鍾鎮濤（阿B）昨日即在當地為內地電視劇《宮廷畫師朗世寧》舉行開鏡記者會。出道三十年來首次剃頭演出的阿B，將在劇中扮演雍正皇帝，他表示今次剃頭是由女友范姜代為操刀，更笑言現時照鏡自覺似和尚。　記者劉大鷹北京直擊</p><p>鍾鎮濤日前抵達北京為湖南電視台製作的新劇《宮廷畫師朗世寧》開工，飾演雍正皇帝的他，更要獻出出道三十年來的第一次，首度剃光頭演出。昨日阿B在北京大觀園出席新劇記者會時，首次頂着一個光頭示人，而其女友范姜則在旁為他打點。<br> &#13;<br> <spanclass>甜！ &#13;<br> <spanclass>女友貼身做阿四 &#13;<br> 《宮》劇本預定今年四月中開拍，但因受非典型肺炎問題影響，延至昨日才正式開鏡。早前北京不少片場都實施嚴格管制，已入住片場宿舍的工作人員及劇組演員都不能離開，亦禁止任何人踏入片場，以防疫症傳入。但近日當地沙士的高峯期已過，管制亦開始放寬，不少劇組包括《宮》劇陸續開工。&#13;<br> 阿B昨早六時多便到達大觀園剃頭開工，九時許出席記者會，只見他頂着一個清裝髮型，以一身皇帝打扮示人。阿B的女友范姜一直在旁幫他整理衣服，其間阿B皇帝帽沿的紅布因沾到汗水甩色，令阿B的光頭染上一圈紅色，他笑說：「第一日開工就鴻運當頭，好呀。」<br> &#13;<br> <spanclass>樂！ &#13;<br> <spanclass>「最方便係沖涼」 &#13;<br> 《宮》劇講述清朝一名外國畫家朗世寧與康熙及雍正皇帝的故事，阿B飾演雍正，朗世寧則由北京一名加拿大籍電視主持人大山飾演。據悉，康熙一角本屬意鄭少秋主演，但鄭少秋因檔期問題推卻。阿B昨日說：「佢演康熙咪做我老竇？咁都幾搞笑！」&#13;<br> 首次剃頭演出的阿B，昨日更透露自己擇定吉日剃頭，他說：「因為前日係好日，宜理髮，我女友就幫我剪個三分頭先，到開鏡時就由化妝師用鬚刨徹底剃光，唔知點解個頭剃完後又紅又腫，我即刻用防沙士嘅消毒紙巾抹頭，抹完就消腫咯，後來條頸重生晒熱痱呀。不過光頭好清爽，最方便係沖涼，沖完抹下個頭就搞掂，不過我未搞清楚應該用洗頭水定番梘洗頭先啱。」阿B又指自己現時照鏡仍未習慣，覺得自己像個和尚。</spanclass></spanclass></spanclass></spanclass></p><p><spanclass>醒！ &#13;<br> <spanclass>防沙士三寶傍身 &#13;<br> 提到劇中的角色時，阿B又開玩笑說：「人一世物一世，皇帝都俾我做過，哈哈。不過套戲服有五層，北京三十六度，真係好熱，最慘係我間酒店因為沙士而唔開中央冷氣，只可以吹風扇，食飯時喺餐廳先可以吹冷氣咋。」&#13;<br> 問到阿B在北京拍劇會否擔心感染沙士時，他說：「要搵食唔擔心得咁多，口罩、手套同消毒藥水我都帶齊，應該冇問題。今次我剃頭拍呢套劇覺得好值得，嚟到見到佢哋好大製作，遲下重要去故宮拍，每日都有隨團畫師幫我哋畫畫，好認真㗎。」<br> &#13;<br> <spanclass>慘！ &#13;<br> <spanclass>軟禁片場兩個月 &#13;<br> 此外，已移居上海的徐錦江四月初到北京拍攝內地劇集《天橋十三郎》，適逢北京當時爆發非典型肺炎，身在飛騰影視中心拍劇的徐錦江及其太太，被迫留在片場內不許離開。日前徐錦江在北京接受訪問時說：「我到片場時只帶冬天衣服，結果被關起來，沒有夏天衣服穿，又不能回上海看小孩，只能與他們通電話，每天都很無聊，不是回宿舍就是開工，現在放寬了可以出來，接下來我又要到廣州拍劇。」</spanclass></spanclass></spanclass></spanclass></p></body></html>