<html><header><meta charset="utf-8"><title>海外車訊：<br>CitroenC3Pluriel形象五合一</title></header><body><h1>海外車訊：<br>CitroenC3Pluriel形象五合一</h1><p>傳聞有望於明年重返香港車壇嘅法國Citroen，響早前推出嘅C3車系備受車迷追捧，故響最近特別為其推出，可化身成五種不同類型汽車嘅C3Pluriel型號；佢不但能化身成開篷車、房車，甚至變成一部Pick-up都得。有興趣嘅朋友，不妨留意一下今日嘅介紹喇！&#13;<br>&#13;<br>記者：鄭達基</p><p><spanclass><fontstyle>車廂空間闊落多變  &#13;<br> 新車雖然車仔細細，但空間卻見寬敞闊落，就連配搭布局亦見靈活多變，當中前後兩排四張獨立座椅，不但擁有十足承托力，當遇有需要時後排更可以收摺放平，從而令尾廂空間有近倍增；另外，設備配搭又見齊全，原廠冷氣及高級音響等等可謂一應俱全，而且用落重好方便㖭！</fontstyle></spanclass></p><p><spanclass><fontstyle>1.6公升偈夠力慳油  &#13;<br> 呢部集多款汽車形象於一身嘅C3Pluriel，頂級版係以一台1.6公升直4DOHC偈作核心，不但動力輸出充裕兼慳油，就連廠方特別為其裝配嘅一套SensoDrive5前速手動波箱，亦具有一定吸引力，駕駛者不但毋須踏下離合器便可轉換波檔，夠晒方便之餘，而且更可利用設於軚盤後方嘅推桿轉換波檔，從而予人多一份駕駛樂趣呢！</fontstyle></spanclass></p><p><spanclass><fontstyle>車頂可裝可拆  &#13;<br> CitroenC3Pluriel車身線條圓渾有致，除予人有一份吸引性外，為切合其五種汽車設計合為一體嘅形象，車頂支柱更可按不同需要將之裝拆，而且裝拆過程容易，就連弱質纖纖嘅女士們都能輕鬆地完成整個過程，咁無論將部車變成廠方所講嘅Saloon、PanoramicSaloon、Cabriolet、Spider又或者係SpiderPick-up都無問題啦！</fontstyle></spanclass></p><p><b> CitroenC3Pluriel1.6規格</b> &#13;<br> 引擎：1587cc直4DOHC&#13;<br> 馬力：108ps/5750rpm&#13;<br> 扭力：15.2kgm/4750rpm&#13;<br> 傳動：5前速手波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：185/60R15&#13;<br> 尺碼：3934×1700×1559mm&#13;<br> 軸距：2460mm；車重：1175kg</p></body></html>