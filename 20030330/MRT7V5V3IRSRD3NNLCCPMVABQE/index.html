<html><header><meta charset="utf-8"><title>順便蒲埋坑口　明星地踎飯堂至旺場</title></header><body><h1>順便蒲埋坑口　明星地踎飯堂至旺場</h1><p>去完南豐廣場睇樓盤，或多或少都會肚餓。原來喺坑口有好多正嘢食，例如喺坑口村就有明星經常出沒嘅海鮮店，返到嚟東港城又可以歎吓日本菜，林林總總，令人有意外驚喜。</p><p><spanclass><fontstyle>食得妙明星地踎飯堂  &#13;<br> 由於鄰近TVB清水灣電視城，所以有不少明星都會嚟坑口村一帶嘅食肆幫襯。這間海鮮店開業已有4年半，由前鏞記師傅壓陣，因不時有明星出沒，所以又叫明星地踎飯堂，曾經光顧的明星就有郭晉安、吳家樂、羅嘉良、洪天明及錢嘉樂等人。重未諗好食乜菜，老闆已免費送上一碟沙薑雞腳畀我哋𡁻吓，認真體貼，呢度除咗招牌菜爆醬蝦丸和鹹蛋黃大蝦外，重有以下好選擇。</fontstyle></spanclass></p><p><spanclass><fontstyle>蜜椒雞翼夠惹味　例牌$48  &#13;<br> 呢味蜜椒雞翼，食落口十分惹味，愛吃香口食物的人必定鍾意。先以油炸令肥美嘅雞翼熟透後，再以黑椒粒、椒絲配以蜜糖炒香，味道帶少辣卻十分惹味。</fontstyle></spanclass></p><p><spanclass><fontstyle>芝士野菌西蘭花　例牌$58  &#13;<br> 呢個屬新登場菜式，只推出了一個月，除咗有西蘭花外，更配了多種野生菌類如靈芝菇、金菇及草菇等，再加入芝士焗釀，營養高兼送飯一流。</fontstyle></spanclass></p><p><spanclass><fontstyle>食客直擊  </fontstyle></spanclass></p><p>食得妙海鮮火鍋飯店&#13;<br> 電話：23355638&#13;<br> 地址：將軍澳坑口村30號地下&#13;<br> 營業時間：中午12:00至凌晨1:30</p><p><spanclass><fontstyle>洞蜜園街知巷聞甜品屋  &#13;<br> 洞蜜園主要以甜品作招徠，所以客路甚廣，除咗街坊鄰里幫襯外，原來不少本報同事亦經常去買外賣。</fontstyle></spanclass></p><p><spanclass><fontstyle>炸蘿蔔糕$8  &#13;<br> 煎蘿蔔糕大家就食得多，但炸嘅唔知有幾多人試過。一客有十件，入口脆中帶軟，蘸埋甜醬或辣椒醬更滋味。</fontstyle></spanclass></p><p><spanclass><fontstyle>雪蛤雜果涼粉$25  &#13;<br> 有雪蛤又有十多款生果及涼粉，睇外貌已吸引，難怪有咁多OL都跑去幫襯。&#13;<br> &#13;<br> 洞蜜園　&#13;<br> 電話：28381868&#13;<br> 地址：將軍澳坑口村24號地下&#13;<br> 營業時間：下午3:00至凌晨2:00</fontstyle></spanclass></p><p><spanclass><fontstyle>麵  &#13;<br> 這裏以拉麵出名，拉麵定食就最多食客幫襯。另外，佢哋推出嘅日本壽司味道及賣相均十分不錯，皆因有位入廚30年嘅日本壽司師傅坐鎮。</fontstyle></spanclass></p><p><spanclass><fontstyle>橫濱擔擔麵天婦羅御膳　$83  &#13;<br> 原來唔止四川有擔擔麵，日本嘅橫濱都有，味道帶微辣，愈食愈開胃。套餐另有雜錦天婦羅及甜蝦、玉子、三文魚、鰻魚、八爪魚等五款壽司。&#13;<br> &#13;<br> 麵 電話：26286092&#13;<br> 地址：將軍澳東港城112號舖&#13;<br> 營業時間：&#13;<br> （平日）11:30am至2:30pm；5:30pm至11:00pm&#13;<br> （假日）12:00noon至3:30pm；5:30pm至11:00pm</fontstyle></spanclass></p><p><spanclass><fontstyle>來得鮮　上海小食夠地道  &#13;<br> 想喺將軍澳搵正宗嘅上海地道菜，不妨試試呢間滬川料理。廚房清一色上海幫，食物自然夠地道，其中小籠包最吸引。</fontstyle></spanclass></p><p><spanclass><fontstyle>小籠包$32（後）火腿蘿蔔絲酥餅$18（前）  &#13;<br> 小籠包餡料豐富，皮薄汁又多，一咬落口湯汁四溢，鮮味十足。而蘿蔔絲酥餅外層酥香鬆化，綴以火腿吊味，令蘿蔔絲餡料更覺惹味。&#13;<br> &#13;<br> 來得鮮滬川料理&#13;<br> 電話：21772612&#13;<br> 地址：將軍澳銀澳路1號G1、G2號舖&#13;<br> 營業時間：&#13;<br> 11:00am至3:00pm；6:00pm至11:30pm</fontstyle></spanclass></p><p><spanclass><fontstyle>其他好食推介&#13;<br> 攞獎雲吞麵  &#13;<br> 呢間擁有8間連鎖店的粥麵店，憑一碗雲吞麵，就贏咗由香港旅遊發展局舉辦嘅2001年美食大獎中麵食組嘅金獎，8間店每日可以賣出1萬碗之多。</fontstyle></spanclass></p><p><spanclass><fontstyle>招牌鮮蝦雲吞麵　$18  &#13;<br> 原來雲吞麵有3大重要口感，第一係要麵夠彈牙，彈得嚟煙韌，韌得嚟夠爽口；其次係雲吞，雲吞用鮮蝦及嫩口豬肉眼，包到鬆身及細粒，一啖食晒為標準，即包即煮。至於湯底則以大地魚熬6個鐘，真係唔簡單。&#13;<br> &#13;<br> 好好粥麵　&#13;<br> 電話：26287088&#13;<br> 地址：將軍澳東港城160?61號舖&#13;<br> 營業時間：上午11:30至晚上10:00</fontstyle></spanclass></p><p><spanclass><fontstyle>特色小炒作招徠  &#13;<br> 呢間食肆頂手約一年，以平、靚、正的海鮮作招徠，由於經常有新菜式推出，所以生意都唔錯。除咗做街坊生意之外，不時亦有明星如陳煒、歐陽佩珊等藝員幫襯。&#13;<br> &#13;<br> <spanclass><fontstyle>窩貼小棠菜　例牌$48  &#13;<br> 師傅先用新鮮墨魚膠撈埋小棠菜一齊煎香，然後切件上碟。食落口墨魚膠幾爽口，外層亦夠鬆脆，拌以沙律醬或甜酸醬享用，的確香口。&#13;<br> &#13;<br> 宜興食館　&#13;<br> 電話：27059111&#13;<br> 地址：將軍澳坑口村26號地下&#13;<br> 營業時間：上午11:30至凌晨2:00</fontstyle></spanclass></fontstyle></spanclass></p></body></html>