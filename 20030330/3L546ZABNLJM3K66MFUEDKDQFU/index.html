<html><header><meta charset="utf-8"><title>得獎飯：<br>廚神炒飯憑創意炒出香港精神</title></header><body><h1>得獎飯：<br>廚神炒飯憑創意炒出香港精神</h1><p>炒飯，可以係一碟平平無奇自己在家裏炒的雞蛋炒飯，可以係一碟在飯堂簡簡單單讓人填飽肚的鹹魚雞粒炒飯，亦可以變成一碟代表香港，為香港美食天堂省招牌的創意美食；同是一碗飯，只要落在有份量的廚師手上，一些平凡的材料、加一團火，就可以炒出好多變、令人另眼相看的美食。&#13;<br>有請幾位去年在美食大賞炒飯組獲至高榮譽金獎的大廚，出場示範他們的得獎作品。</p><p><spanclass><fontstyle>南瓜海鮮焗炒飯怡東軒  &#13;<br> 油炸鬼作怪&#13;<br> 這個飯以南瓜粒配合南瓜茸再加海鮮粒齊炒，特別之處在於味道控制，劉師傅用生抽來中和南瓜的甜味，並帶出海鮮的鮮味，而且加入了油炸鬼跟海鮮粒一起炒，最後放在蒸過的南瓜盒內再烤焗一下才上碟，有焗飯風味，又有炒飯的鑊氣，$148。&#13;<br> &#13;<br> 以南瓜入饌，因為它本身太甜，煮起來又太軟，所以在先天不足的條件下，要它成為炒飯的配料其實並不容易，因為控制不好，會將飯粒黏作一團，炒出來的飯就不合格。</fontstyle></spanclass></p><p><spanclass><fontstyle>Model珊珊試食  &#13;<br> 「飯本身好香，而米粒入面夾雜一啲南瓜嘅甜味，同平時食開嘅炒飯好唔同，食完好想再食多一碗。」</fontstyle></spanclass></p><p><spanclass><fontstyle>粗菜變矜貴  &#13;<br> 但是在怡東軒的劉師傅眼中，不容易並不等同不可能，他利用南瓜粒同南瓜茸，這兩種質感完全不同的材料，巧妙地融入炒飯中，令一向是粗菜的南瓜，成功提升為一個矜貴的炒飯。&#13;<br> 劉師傅這個煮意真不錯，細味令人感覺南瓜的滋味之餘，亦嗒出一陣香港精神，香港亦何嘗不是由一個落後小漁港起家。</fontstyle></spanclass></p><p>這個飯就是用這些材料炒製而成，當中最特別係油炸鬼，想不到加入這個飯內是如此夾的。</p><p>在拋鑊爆炒的時候，已充份感覺到飯粒幾咁分明。&#13;<br> &#13;<br> 店名：怡東軒（28376790）　&#13;<br> 地址：銅鑼灣告士打道281號怡東酒店2樓&#13;<br> 營業時間：&#13;<br> 平日11:30am至2:30pm6:00pm至11:00pm&#13;<br> 假日10:00am至3:00pm</p><p><spanclass><fontstyle>南丫島蝦醬蝦仁炒飯龍苑  &#13;<br> 蝦醬，唔只可以用來炒通菜牛肉、蒸肉排，如果運用得宜，它是一種十分鮮香的調味，而龍苑的曾師傅採用南丫島特產蝦醬，配合鮮蝦肉和蝦乾，加入四季豆、葱花和雞蛋炒成。&#13;<br> 吃這個炒飯，可能會令你緬懷昔日漁村的風味，而最重要是透過這個飯可以感受到，昔日的光輝不止可以懷緬，更可以憑一向以來的基本材料，再創造新意，起碼一開始聽到蝦醬炒飯，也未必想到賣相可以這樣精采。</fontstyle></spanclass></p><p><spanclass><fontstyle>白衣蓋飯　夠迷人  &#13;<br> 這道炒飯用的，全是最普通不過的材料，製作中最考功夫是以雞蛋白煎成的薄皮，火力不能太大，太大會將蛋白煎燶，所以要燒熱鑊，再倒入蛋白慢慢燙勻，做成蛋白衣蓋在飯面上，最後撒上蟹子和珍珠葉，令這個飯更具色香味，$108。</fontstyle></spanclass></p><p><spanclass><fontstyle>炒靚飯貼士：  &#13;<br> 起鑊要多油，爐火夠猛才能炒得夠香口；其實用新鮮飯炒會較用冷飯健康，只要煲飯時水量較少就可令飯乾身一些；炒飯時要不停地兜炒，下材料要有次序，不宜一次過落齊去炒，而且動作要快，當飯粒在鑊中跳動，就表示炒得透。&#13;<br> &#13;<br> 店名：龍苑中菜廳（23151006）&#13;<br> 地址：尖沙嘴彌敦道50號金域假日酒店第一層地庫&#13;<br> 營業時間：&#13;<br> 平日11:00am至3:00pm6:00pm至11:00pm&#13;<br> 周六、日及假日10:00am至5:00pm、6:00pm至11:00pm</fontstyle></spanclass></p><p><spanclass><fontstyle>薑米活魚炒飯太湖  &#13;<br> 用魚肉來炒飯，腥跟鮮只是一味之差，如果處理不好，糟蹋鮮魚之餘，粒粒皆辛苦的香米也給拖累，這就叫做攬住一齊死。&#13;<br> 但是魚、米落到太湖的陳師傅手上，以他的經驗和功力再用配料作出一個平衡，最後就炒出一個精采的飯，吃過你就不會想跟人攬住一齊死，只知好味到想死！</fontstyle></spanclass></p><p><spanclass><fontstyle>自強不息人辦  &#13;<br> 不說不知，陳師傅前年亦有參賽，可惜連入圍機會都沒有，但經同事的鼓勵，加上自己自強不息，努力改良，於是去年一次過以三味菜獲獎：分別是上湯焗龍蝦、碧綠鮮野菌獅子頭及薑米活魚炒飯，陳師傅表示努力是不會白費，只看自己能否堅持同進步。</fontstyle></spanclass></p><p><spanclass><fontstyle>最緊要薑魚合拍  &#13;<br> 這個薑米活魚炒飯是一個濕炒飯，是先將煨了魚湯的飯炒香，再淋上埋了芡的魚肉，而好味之處在於雖然是濕炒，但唔會太濕，而且每啖都夾着魚的鮮味入口，非常好吃，$78。</fontstyle></spanclass></p><p>炒這個飯的其中一個秘訣是不用拋鑊，只要將飯在鑊中不停爆炒，就會引發出薑的香味。</p><p>薑不但香而且對身體有益，有活血、暖胃及驅風功效，更有去腥味作用，陳師傅利用薑剁成米，加桂花魚骨腩上湯與油粘米同煮，炮製這個炒飯的飯底。</p><p>桂魚是中國特產河鮮，味鮮質嫩，通常用來蒸居多，陳師傅以每碟炒飯用足一斤的桂花魚起肉炒成，份量十足。&#13;<br> &#13;<br> 店舖：太湖海鮮城（28930822）　&#13;<br> 地址：銅鑼灣波斯富街27號&#13;<br> 營業時間：&#13;<br> 平日11:00am至3:00am&#13;<br> 周日10:00am至3:00am</p></body></html>