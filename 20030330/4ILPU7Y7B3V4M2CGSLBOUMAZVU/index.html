<html><header><meta charset="utf-8"><title>苦等三年　倒貼百萬　歌紅人唔紅<br>關心妍從「垃圾歌手」中走出來</title></header><body><h1>苦等三年　倒貼百萬　歌紅人唔紅<br>關心妍從「垃圾歌手」中走出來</h1><p>關心妍近期分別與蕭正楠及唐文龍傳緋聞，但她強調與唐文龍只限兄妹情，雙方沒有發展機會，她更直指蕭正楠非她那杯茶。關心妍並揚言自己苦等三年、倒貼百萬才獲今日成績，她由當初的「垃圾」變為現時一人養起全間唱片公司，當中血淚可謂有苦自知。</p><p><spanclass>奮鬥篇：你有心真係得咗 &#13;<br> 關心妍（Jade）簽約羅傑承開設的BMA唱片公司後，眼看公司先後力捧小雪和女子組合B2，等了三個年頭，其間沒有工作，沒有收入。幸好阿Jade出身自小康之家，從事美容生意的Jade媽一直支持女兒，過去三年，阿Jade的家人就倒貼了過百萬給她，要圓歌手夢，代價真的好大，也好貴。&#13;<br> 回想等足三年的日子，阿Jade百般滋味在心頭，她說：「嗰時等咗咁耐，我都有諗過唔做，每年我都想放棄兩次，但最後我都冇，因為自己真係好鍾意音樂。嗰時唔開心，我會匿喺屋企攬住阿媽大喊一場，搞到阿媽都喊埋一份，發洩完第二日我又企番起身再等過。我真係好鍾意唱歌，就咁唔做我會好遺憾，所以我都堅持落去。」<br> &#13;<br> <spanclass>養活整間公司 &#13;<br> 三年來，阿Jade不斷充實自己，她學色士風、學拉小提琴、學樂理，全部都自掏腰包，終於輪到她出碟了，但又要花上一大筆錢置裝，全賴Jade媽在經濟上作出支持。阿Jade說：「呢三年媽咪投資咗幾多錢喺我身上面，真係冇得計，六位數字就一定唔止，但我係一個對生活冇要求嘅人，所以除咗生活必需，平日我都唔敢問屋企人攞錢。𠵱家自己開始有錢賺，都有還錢畀媽咪，自己又儲啲。」&#13;<br> 今時今日的阿Jade已不可同日而語，她早前推出的新碟，唱片銷量邁向白金數字，由於BMA旗下的B2及漢洋已暫停出碟，小雪的唱片銷量又未如理想，所以阿Jade的唱片要養活全公司十位職員。</spanclass></spanclass></p><p><spanclass>保持靚聲襟撈 &#13;<br> 而一直以來，阿Jade都被指紅歌不紅人，她自知是一個靠賣聲的歌手，故她極有可能是繼容祖兒之後，另一位為聲線購保險的藝人。阿Jade說：「關心妍成功係因為得把聲，我最值錢、最寶貴嘅亦都係把聲，人哋買我張碟，主要係想聽歌，唔通想睇吓你影嗰幾張相有幾靚咩！上次我因為感冒，喺《勁歌》總選失聲，我打咗開聲針都唔得，真係好驚，如果把聲殘咗就冇得玩，所以我會好好保養自己把聲，我唔知原來把聲可以買保險，如果可以買嘅話，我都會考慮。」&#13;<br> 阿Jade不會忘掉到各大唱片公司試音卻處處碰壁的經歷，但她會視之為一種考驗，她笑說：「全世界覺得我係垃圾都唔重要，我重可以等，到公司肯簽我返嚟，重畀好大自由度我去創作音樂，我覺得上天已經好眷顧我。」懂得珍惜和感恩，也許是阿Jade成功的原因。&#13;<br> 撰文：朱芷瑩&#13;<br> 攝影：林德雄&#13;<br> 化妝：AnnieG.Chan&#13;<br> 髮型：Tavin（HipHairCulture）&#13;<br> 服裝：Morgan、Guess</spanclass></p></body></html>