<html><header><meta charset="utf-8"><title>衣履近街：<br>婆仔鞋大熱　帶起復古少女Look</title></header><body><h1>衣履近街：<br>婆仔鞋大熱　帶起復古少女Look</h1><p>去年大熱尖頭鞋，但今年春夏季反過嚟則Hit起圓頭平底嘅「婆仔鞋」，婆仔鞋點解Hit起？皆因今年時裝趨勢玩復古，其中就有MarcJacobs狂谷50年代甜美風情，令連身裙大熱，另有60年代嘅熱褲讓各修長美腳見光。若要襯得連身裙及短褲靚靚，着出復古少女味道，就必靠婆仔鞋！今季婆仔鞋大行其道，有名牌亦有大眾貨，正好迎合不同階層嘅OL及少女們的心意。&#13;<br>&#13;<br>記者：梁煒健　攝影：陳智良、周旭文　Model：Christine（KOne）</p><p><center> <spanclass><fontstyle>平底鞋熱話  </fontstyle></spanclass></center> </p><p><spanclass><fontstyle>橡筋帶設計勝在舒適輕便  &#13;<br> sigersonmorrison嘅設計特色就係夠婆仔，鞋邊以橡筋帶設計，一套一扣就着上，舒適輕便，即使跑得快都唔易甩鞋。其麖皮面款式，鞋內有花碌碌圖案，均令人有種懷舊味道。除咗紅色，另有白色可供選購。&#13;<br> &#13;<br> 售價：$2,700（onpedder）&#13;<br> 尺碼：5號至8號半</fontstyle></spanclass></p><p><spanclass><fontstyle>愈閃愈Trend芭蕾舞款  &#13;<br> 據一些皮鞋業界人士稱，今年大熱金、銀、啡色嘅皮鞋，其中金、銀色愈閃愈令就最啱Trend。今季法國品牌PierreHardy，以呢對金色芭蕾舞款嘅婆仔鞋最搶手，既可返工又可去Ball，圓頭平底唔使講必定舒服到跳起，跳part芭蕾舞都掂！&#13;<br> &#13;<br> 售價：$2,950（onpedder）&#13;<br> 尺碼：4號半至8號半</fontstyle></spanclass></p><p><spanclass><fontstyle>OL最啱銀綠閃令相間鞋  &#13;<br> 由意大利dovenuotanoglisqual出品嘅圓頭鞋，鞋底只有半吋高，銀綠閃令相間款較成熟，啱年長嘅OL着返工。此鞋款另備銀紅相間。&#13;<br> &#13;<br> 售價：$2,500（onpedder）&#13;<br> 尺碼：4號半至8號半</fontstyle></spanclass></p><p><spanclass><fontstyle>毛毛蝴蝶  &#13;<br> 又係尺碼唔多嘅本地出品平底鞋，用毛毛皮料襯鞋頭蝴蝶結，令鞋身更添一股女人味，據講年長嘅OL買得較多，𡃁妹較少。另有紅、黑兩色，尺碼較齊。&#13;<br> &#13;<br> 售價：$260（摩登姑娘）&#13;<br> 尺碼：只得36（另有紫、紅、黑色）</fontstyle></spanclass></p><p><spanclass><fontstyle>Classic絲帶蝴蝶結飲鞋  &#13;<br> LV設計師MarcJacobs自己嘅招牌「飲」鞋，鞋頭以絲帶製成嘅蝴蝶結夠晒Classic，選皮以粉橙色夠晒淑女Feel，若襯埋一套碎花直身傘裙就最好睇。&#13;<br> &#13;<br> 售價：$2,800（onpedder）&#13;<br> 尺碼：4號半至9號半</fontstyle></spanclass></p><p><center> <spanclass><fontstyle>直擊少女街坊：今季必着婆仔鞋！  </fontstyle></spanclass></center> </p><p><br> &#13;<br> <spanclass><fontstyle>入貨點  &#13;<br> &#13;<br> <b> onpedder</b> &#13;<br> 電話：21183489&#13;<br> 地址：中環畢打街滙德豐大廈20號地下C舖&#13;<br> &#13;<br> <b> 摩登姑娘</b> &#13;<br> 電話：31051681&#13;<br> 地址：銅鑼灣東角道24至26號東角駅1樓137號舖</fontstyle></spanclass></p><p><spanclass><fontstyle>100%日本Handmade手袋  &#13;<br> 春季又到喇！又係女士們買新衫新手袋嘅日子。想要個特別嘅手袋，相信呢個由日本京都運抵香港嘅手挽袋會迎合你嘅要求。呢個由nakamura出產嘅手挽袋，特別之處係100%人手縫製，所以每邊嘅線口位都各有出入。手袋有12吋長、6吋高、2吋深，分黃、棗紅及啡色三種顏色。由於係100%Handmade所以數量有限，女士們係咪要趁早去掃貨呢？&#13;<br> &#13;<br> <spanclass><fontstyle>店名：nakamurakobe  &#13;<br> 電話：25041178&#13;<br> 地址：銅鑼灣東角道24-26號東角駅144號舖</fontstyle></spanclass></fontstyle></spanclass></p><p><spanclass><fontstyle>購物滿六百　請你飲咖啡  &#13;<br> 由即日起至四月十三日，只要你在尖沙嘴海港城購買時裝、化妝品或手袋飾物其中一類產品滿$600，即可憑當日發票到海港城StarbucksCoffee免費換取香濃咖啡一杯。</fontstyle></spanclass></p><p><spanclass><fontstyle>迷你Locker放心頭好  &#13;<br> Locker尺碼33吋長，20吋深，45吋高，內置兩層實淨金屬架，理應有足夠承托力，裝載家居大小物資；但最抵死就係外面笠有靚靚星紋、豹紋或迷彩套，點睇都係要嚟裝心頭好。</fontstyle></spanclass></p><p><center> 售價：$120</center> &#13;<br> &#13;<br> &#13;<br> <spanclass><fontstyle>店舖：VMI  &#13;<br> 電話：28948157&#13;<br> 地址：銅鑼灣記利佐治街1號金百利廣場319店</fontstyle></spanclass></p></body></html>