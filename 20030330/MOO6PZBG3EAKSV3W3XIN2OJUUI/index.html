<html><header><meta charset="utf-8"><title>勇闖深圳捧三獎香港最威<br>Eason執小春二攤跪地謝謝儂</title></header><body><h1>勇闖深圳捧三獎香港最威<br>Eason執小春二攤跪地謝謝儂</h1><p>陳奕迅（Eason）、周杰倫及孫燕姿等前晚到深圳出席第三屆音樂風雲榜頒獎禮，據悉因陳小春臨時缺席，其獎項頒了給本得兩獎的Eason，以致Eason能與周杰倫及孫燕姿平分秋色，各得三獎成大贏家，Eason更在台上跪地謝歌迷。</p><p>在深圳舉行的第三屆音樂風雲榜所有獎項前晚揭曉，港、台歌手以陳奕迅、孫燕姿及周杰倫獲獎最多，各得三個獎項，陳慧琳（Kelly）則獲香港最受歡迎女歌手獎。而台灣歌手許茹云則穿着短褲任頒獎嘉賓，十分性感。<br> &#13;<br> <spanclass>超越劉德華 &#13;<br> 前晚Eason共獲三獎，包括港、台年度最佳男歌手獎、年度最佳錄影帶獎及金曲獎，是得獎最多的香港歌手，Eason整晚開心得笑逐顏開。&#13;<br> 據悉，原本會出席的陳小春憑《下半輩子》獲最佳錄影帶獎，但因小春以感冒為由臨時缺席，還惹來非典型肺炎疑雲，大會最後決定將該獎頒予Eason的《謝謝儂》。Eason冷手執個熱煎堆，超越拿兩獎的劉德華，故此他興奮得領獎時在台上跪地謝歌迷。&#13;<br> Eason接受訪問時，被問到是否執小春二攤才得獎，他輕鬆笑說：「我有獎咪攞囉，冇就嚟見識吓囉。」得知小春惹非典型肺炎疑雲，Eason驚訝說：「唔係咁驚呀？我都有戴口罩，但冇理由上台都戴住，大會話啲咪已經消毒晒。我會Call吓小春，𠵱家為己為人都應該戴口罩。」<br> &#13;<br> <spanclass>Kelly帶咪套 &#13;<br> Kelly前晚得香港最受歡迎女歌手大獎，問她可害怕非典型肺炎？她說：「唔驚，不過有少少擔心。」問Kelly有否帶私家咪？她說：「冇呀，咪套就有。」&#13;<br> 阿倫前晚獲頒港、台終身成就獎，他說：「呢個獎嘅尺度調低咗，我係○三年新人都可以攞，真係奇，不過得呢個獎係表示以前做過嘅嘢再一次被肯定。」&#13;<br> 記者李珮洳、甄朝健深圳直擊</spanclass></spanclass></p></body></html>