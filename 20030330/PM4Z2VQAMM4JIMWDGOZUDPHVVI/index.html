<html><header><meta charset="utf-8"><title>東南亞靚飯：<br>泰式飯最色誘人</title></header><body><h1>東南亞靚飯：<br>泰式飯最色誘人</h1><p>香港人，無白飯癮。傳統白飯有飯香、有飯味、有營養，你和我的媽也這樣說，但叫你和我乾啃白飯，如嚥石頭。我們不求飯香不求飯味，要的是直接的味覺刺激。&#13;<br>東南亞飯類，勝在色香味俱全，花臣夠多，方可令無白飯癮的你和我，頻呼：「添飯！」芸芸飯類當中，又以泰式飯的賣相及色彩最吸引。&#13;<br>&#13;<br><spanclass><fontstyle>菠蘿海鮮炒飯（$68）<spanclass><fontstyle>一個菠蘿炒一個飯&#13;<br>&#13;<br>泰國咖喱炒飯底，餡料只得新鮮菠蘿粒、雜豆、鮮蝦、青口、魚肉，阿儀教路：「正宗煮法唔加豬肉碎，罐頭菠蘿更加唔會用。」一個菠蘿只炒一個飯，剩餘的菠蘿肉會切粒上碟，當飯後甜品吃。</fontstyle></spanclass></fontstyle></spanclass></p><p><spanclass><fontstyle>夥計話晒事金蘭花  &#13;<br> 老闆娘Angela很風趣：「舖係就係我開嘅，但我唔係揸Fit人喎。」她每天的工作，僅止於與熟客寒暄、招呼新客、帶位、傳菜、執拾枱面，對於餸菜款式，她無權過問。「問我有乜泰國飯推介？餸菜嘅嘢，都係留番畀啲夥計揸Fit好。」也難怪她這麼說，上至廚師，下至樓面，清一色泰國人，泰國人煮的泰國飯，一定正宗。</fontstyle></spanclass></p><p><spanclass><fontstyle>香葉辣椒蝦炒飯（$48）  &#13;<br> 泰國豉油炒飯底，鮮蝦3大隻，能帶出飯香的香葉金不換不可少，由於加了大量辣椒一併炒，故勁辣，又是阿儀：「將就怕辣人士，分大中小辣，畀埋貼士，一啖飯一啖椰青就最過癮嘞。」</fontstyle></spanclass></p><p><spanclass><fontstyle>竹筒飯（2支$18）  &#13;<br> 這是泰國民間小吃，原裝泰國入口。把糯米紅豆釀入竹筒，連竹筒即叫即燒15分鐘，口感似粢飯，但比粢飯更煙韌，阿儀說：「我哋鄉下興蘸咖喱食，味道唔錯㗎！」</fontstyle></spanclass></p><p>店名：金蘭花泰國菜館（23833076）&#13;<br> 地址：九龍城龍崗道10-12號地下&#13;<br> 營業時間：12:00nn至1:00am</p><p><spanclass><fontstyle>老臣子撐場　印尼餐廳  &#13;<br> 相約採訪拍攝時間，記者問：「使唔使問吓老闆？」夥計阿虎說：「唔使嘞！我哋話得事。」70年在寶勒巷開張，9年後遷往加連威老道現址，口中的「我哋」，包括大廚、樓面、洗碗阿嬸，全是印尼華僑，年資最少18年，個個都是老臣子；記者又問：「何謂正宗印尼炒飯？」大廚財叔搭訕：「我係印尼華僑，煮嘅印尼炒飯30年不變，重唔正宗？」</fontstyle></spanclass></p><p><spanclass><fontstyle>印尼炒飯（$55）  <spanclass><fontstyle>有蝦片至正宗  &#13;<br> 自製辣椒蝦膏炒飯底，餡料有雞絲、蝦仁、雞蛋，連蒜頭、紅葱一併炒，財叔說：「鑊氣夠就一定好味，一定要加印尼蝦片，咁先稱得上正宗。」</fontstyle></spanclass></fontstyle></spanclass></p><p><spanclass><fontstyle>十五夜（$58）  &#13;<br> 中國人元宵節慣吃湯圓，印尼人則吃名為「十五夜」的飯糰，生米先浸水1小時，用蕉葉包裹成條狀再蒸3小時，切片上碟，連伴碟的蝦米粒、椰絲碎一併吃，方帶出飯內的陣陣蕉葉香。</fontstyle></spanclass></p><p><spanclass><fontstyle>黃薑飯（前$58只星期日供應）&#13;<br> 印尼雜菜飯（後$55）  &#13;<br> 一飯七配料，是印尼飯類的特色。黃薑飯用黃薑、南薑加椰汁與Salam香料一併煮，味辣而香，配料有花生丁香魚、薯餅、炸雞、薯條、酸辣豆腐與酸辣牛肉；雜菜飯名副其實，內裏有肉，配料大致與黃薑飯相同，只改了椰菜豆角炒珍珠笋及配辣雞蛋。</fontstyle></spanclass></p><p><spanclass><fontstyle>老店看古董  &#13;<br> 老店，稱不上堂皇，但有格調，牆上的壁畫、樑柱的掛燈、樓梯轉角處的油畫，全由印尼入口，老闆未開舖前已經買下，開張即成為裝修一部份，統統是超過40年歷史的古董。</fontstyle></spanclass></p><p>店名：印尼餐廳（23673287）&#13;<br> 地址：尖沙嘴加連威老道66號２樓&#13;<br> 營業時間：12:00nn至11:30pm</p><p><spanclass><fontstyle>相睇勝地　南風  &#13;<br> 同樣是老店，由碧街遷往現址足有50年歷史，獨沽一味海南雞飯享譽足50年，大廚老余說：「我算第二代啦，跟上一代開山師傅學整海南雞，一整就整咗二十幾年。」不說不知，南風是六七十年代的相睇勝地：「想當年，南風算係高檔餐廳，就擒日之嘛，有對公公婆婆先返嚟懷緬一番，重話多得我碟海南雞飯，佢哋先做得成夫妻呀。」</fontstyle></spanclass></p><p><spanclass><fontstyle>海南雞飯（$43）  <spanclass><fontstyle>響足50年  &#13;<br> 以雞煮雞，雞殼加豬骨熬上湯，浸熟文昌雞，然後放涼，老余說：「師傅教落要自然攤凍，唔准過冷水，因為一來會減低雞香，二來唔衞生。」上湯放涼，用浮面的雞肥油略炒生米，然後加蒜頭，用上湯煲飯，出來的雞油飯自然又滑又香。</fontstyle></spanclass></fontstyle></spanclass></p><p><spanclass><fontstyle>乾煎咖喱雞飯（$44包餐湯餐茶）  &#13;<br> 咖喱汁煮鮮雞至八成熟，再換鑊乾煎至全熟乾身，外層脆，肉嫩滑，煮過雞的咖喱汁別浪費，用來撈飯，味道一流。</fontstyle></spanclass></p><p><spanclass><fontstyle>馬來咖喱牛腩飯（$32包餐湯餐茶）  &#13;<br> 老余說：「馬來咖喱，椰汁份量重啲，所以滑啲，加埋我師傅教落的秘製香料，就一定滑。」有人怕大大件的牛腩韌兼易起渣，這裏的牛腩很腍身，連薯仔也一樣入味。</fontstyle></spanclass></p><p>店名：南風餐廳（23800771）&#13;<br> 地址：旺角彌敦道751號B地下&#13;<br> 營業時間：7:00am至12:00mn</p></body></html>