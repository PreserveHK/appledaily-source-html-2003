<html><header><meta charset="utf-8"><title>Bjork開騷扮冬菇</title></header><body><h1>Bjork開騷扮冬菇</h1><p>冰島歌后Bjork前日以冬菇頭配全黑打扮，喺西班牙嘅華倫西亞一間博物館，舉行演唱會。大家咪見啲燈光好暗就以為冇料到，我大口羅拉係Bjork超級fans，親眼睇過佢開騷同埋演唱會嘅DVD，啲前衞嘅電子音樂加埋弦樂真係聽得人好high㗎！&#13;<br> 聽講Bjork嚟緊呢兩個月會推出五張DVD同LiveBoxset，怕且一定會斬到啲fans一頸血。</p></body></html>