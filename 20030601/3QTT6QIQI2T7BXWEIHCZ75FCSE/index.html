<html><header><meta charset="utf-8"><title>　　法輪功派自焚光碟 - 李八方</title></header><body><h1>　　法輪功派自焚光碟 - 李八方</h1><p>八方行街成日遇到有人派單張，通常都唔會接，費事製造垃圾，但係噚日見到單張寫住「免疫專家」談「防禦非典型肺炎」，即刻攞份睇睇。&#13;<br> 不過睇真啲，原來係法輪功嘅宣傳品，講吓練功可以點樣強身健體，提高免疫力，真係信不信由你。&#13;<br> 法輪功學員真係肯落本，送埋一張叫《春光》嘅光碟畀八方，八方諗住睇吓花花草草減吓壓，點知開嚟一睇，竟然係法輪功學員喺天安門自焚嘅片段，搞到精神緊張埋。&#13;<br> 法輪功都算高招，咁都畀佢諗到宣傳新橋，唔知係咪聽咗董建華講，要與時並進呢？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>