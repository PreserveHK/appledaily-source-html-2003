<html><header><meta charset="utf-8"><title>衣履近街：<br>得意BB衫開倉$25有交易</title></header><body><h1>衣履近街：<br>得意BB衫開倉$25有交易</h1><p>踏入夏季，豔陽高掛，小朋友在烈日底下玩到滿頭大汗，一日換衫換到黑，醒目媽咪自然識得多買幾件幫BB替換。觀塘一間專營本地及出口BB衫的樓上舖BabyOutlets，近日又有新貨開倉，Cutie推介小甲蟲同黃鴨仔造型衫，重有同夏日陽光一樣咁Sharp嘅花花衫仔，大部份均以$100四件超筍價發售，由初生BB到六歲大BB都合穿，大手入貨都唔肉痛。&#13;<br>記者：尹珊珊&#13;<br>攝影：楊錦文&#13;<br>ImageKids：筠筠、嘉偉</p><p><spanclass><fontstyle>動物造型　男女合穿  &#13;<br> <spanclass><fontstyle>小甲蟲造型開胸套裝  &#13;<br> 優惠價：$65　&#13;<br> 尺碼：1歲及2歲&#13;<br> （優惠價至6月15日）&#13;<br> 用薄身棉質布做成的甲蟲衫，紅色底印有黑色波波，造型維肖維妙，背脊加有立體甲蟲翼，每當小朋友活動時，甲蟲翼都會郁一郁，可愛到暈。</fontstyle></spanclass></fontstyle></spanclass></p><p><spanclass><fontstyle>鴨鴨露臍背心加白底花花褲  &#13;<br> 開倉價：各100/4件&#13;<br> 尺碼：3至6個月&#13;<br> 法國童裝名牌Orchestra的綠色鴨鴨露臍小背心，公仔可愛、款式Cutie，再加埋同樣印有鴨鴨同花花的白底長褲仔，質料薄身又通爽，時裝王國出品果然零舍不同。</fontstyle></spanclass></p><p><spanclass><fontstyle>黃鴨仔造型開胸套裝  &#13;<br> 優惠價：$65&#13;<br> 尺碼：1歲及2歲&#13;<br> （優惠價至6月15日）&#13;<br> 黃鴨仔套裝同屬最新返的造型衫，雞翼袖位上加有鴨翼，衫身兩邊的小袋袋做成鴨掌形狀，別具心思。</fontstyle></spanclass></p><p><spanclass><fontstyle>蝴蝶飛飛Tee加短褲  &#13;<br> 開倉價：各$100/4件&#13;<br> 尺碼：3至6個月&#13;<br> 顏色勁Sharp的棉質圓領Tee，印有漫天飛舞的蝴蝶圖案，襯埋同質料的短褲仔，別具大自然氣息，最正是短褲仔繡有紫色花邊，又黃又紫撞到七彩咁色。</fontstyle></spanclass></p><p><spanclass><fontstyle>花花碌碌女童必備  &#13;<br> <spanclass><fontstyle>紫色碎花吊帶裙  &#13;<br> 開倉價：$45&#13;<br> 尺碼：1至6歲&#13;<br> 別以為碎花吊帶裙仔款式簡單，無甚特別，只要BB女一露出胖嘟嘟的手手腳腳，大人見到都一定大叫「卡娃兒呢」！另有粉紅、粉藍及黃色。</fontstyle></spanclass></fontstyle></spanclass></p><p><spanclass><fontstyle>黃色花花背心加黃綠格仔褲  &#13;<br> 開倉價：各$100/4件&#13;<br> 尺碼：3至6個月&#13;<br> 今季大熱燈籠褲由大人界席捲童裝界，最HIT之選有這件黃綠格仔燈籠褲，顏色鮮豔奪目，上身襯番件鮮黃花花超短背心一流，但出入冷氣場所時，小心冷親BB肚皮。</fontstyle></spanclass></p><p><spanclass><fontstyle>粉紅花花泡泡褲套裝  &#13;<br> 開倉價：$38&#13;<br> 尺碼：3個月&#13;<br> 粉紅色花花圖案可謂大小通殺，無論大BB定細BB着都一樣咁可愛，上身小背心以疏窿棉布製造，具吸汗及透氣功能，而下身泡泡褲採用超鬆身設計，包埋尿片仔都唔怕窄。</fontstyle></spanclass></p><p><spanclass><fontstyle>帥氣十足　男童套裝  &#13;<br> <spanclass><fontstyle>藍白背心海灘Look套裝  &#13;<br> 開倉價：$100/4套&#13;<br> 尺碼：6個月至18個月&#13;<br> 法國童裝品牌Orchestra出品，布料觸手柔軟具彈力，方便小朋友蹦蹦跳跳，背心仔印有船仔圖案，繡埋小小的一支立體旗仔，帶小朋友去海灘玩就最應景。</fontstyle></spanclass></fontstyle></spanclass></p><p><spanclass><fontstyle>淺灰色棒球套裝  &#13;<br> 開倉價：$48&#13;<br> 尺碼：1至4歲&#13;<br> 今季流行SportyLook，小朋友一於唔執輸，着番件淺灰色棒球套裝趕趁潮流，短身衫前後繡字夠晒似模似樣，最抵死是衫鈕都用棒球圖案，製作相當認真，下身牛仔褲配襯容易，平日分開着都得。</fontstyle></spanclass></p><p><spanclass><fontstyle>同場抵賣筍貨  &#13;<br> <spanclass><fontstyle>鞋子氣  &#13;<br> 最新返貨的BB鞋仔，有綁帶及黏貼款兩種，鞋底全部加有防滑膠粒，無論是青綠色露趾涼鞋、牛仔布藍白間波鞋、粉紅迷彩布鞋又或繡花牛仔布鞋均cutie到暈，3個月到24個月大的BB都着得落，每對$25。</fontstyle></spanclass></fontstyle></spanclass></p><p><spanclass><fontstyle>帽子戲法  &#13;<br> 夏天陽光咁猛烈，媽咪們揀靚衫之餘，記住別忘了多配一頂帽仔給BB遮太陽，BB女薄紗花邊帽，有粉紅、粉紫、粉藍三個色調，6個月大的BB就最啱戴，至於1至4歲的小朋友，則有斯文沉實的淨色及嬌俏可人的碎花童裝漁夫帽可選，每頂開倉價為$25。</fontstyle></spanclass></p><p><center> <spanclass><fontstyle>媽咪入貨心得  </fontstyle></spanclass></center> </p><p>店名：BabyOutlets&#13;<br> 地址：觀塘開源道60號駱駝漆大廈3期9樓B2室（觀塘地鐵站B1出口）&#13;<br> 電話：29504110&#13;<br> 營業時間：星期一至日上午11時半至晚上7時&#13;<br> 備註：只接受現金付款，所有貨品數量有限，售完即止。</p></body></html>