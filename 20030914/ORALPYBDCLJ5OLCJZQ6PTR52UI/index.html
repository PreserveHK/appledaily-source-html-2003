<html><header><meta charset="utf-8"><title>老父自加返　暫充新男伴<br>章小蕙內地出書兼製老翻</title></header><body><h1>老父自加返　暫充新男伴<br>章小蕙內地出書兼製老翻</h1><p>章小蕙與剛自加拿大回港的父親章建國前晚出席中秋滙演晚會。章小蕙透露首次在內地出書，面對內地翻版問題，她聲言會加推黑白印刷散文集，誓要趕絕翻版商。</p><p>章小蕙前晚往尖沙嘴出席由《文匯報》主辦的「香江明月夜中秋大型滙演晚會」。會上高官名人雲集，特首董建華、政務司司長曾蔭權、律政司司長梁愛詩、霍英東、賭王何鴻燊與四姨太梁安琪及譚筠怡等均有出席。<br> &#13;<br> <spanclass>首次內地出書 &#13;<br> 章小蕙與一位年老男伴坐寶馬到場，一見記者卻開車離去。隨後兩人到場，她介紹「新男伴」原來是其父親章建國，她說：「頭先我未化完妝唔落得車，爹哋係加拿大《今日中國文匯報》出版人，好少返香港。」&#13;<br> 提到工作，章小蕙說：「會去高雄賣多次衫，下月初就搞中、港、台出書計劃，出兩本散文集《月亮背後》同《當星星走在一起》，我未試過喺內地出書。」<br> &#13;<br> <spanclass>新舖似亂睡房 &#13;<br> 問章小蕙可怕內地盜版猖獗？她哈哈笑說：「我諗住自己出埋盜版㗎！」她隨即解釋：「我原定出彩色靚版，𠵱家出多個黑白平版，唔益翻版商！」至於三地版權可過百萬？她瞪大雙眼說：「冇！香港最少，台灣多幾倍，內地未知，出書人多數為興趣，好窮㗎咋。」她又透露於中環的時裝店將改名為「生活館」，重開資本達五百萬港元，她說：「新舖概念似凌亂睡房咁，走中性路線，吸引埋男客仔。」&#13;<br> 此外，早前香港黑工到澳門工作，在當地擁有不少生意的譚筠怡說：「我嘅餐廳同Salon請咗五個香港人，全部都係依法申請，佢哋人工收得平過香港好多，可能澳門消費低啲。」&#13;<br> 採訪：RitaLeung&#13;<br> 攝影：EdwardChou</spanclass></spanclass></p></body></html>