<html><header><meta charset="utf-8"><title>意國大師駐佛寺人人誠心學Fashion</title></header><body><h1>意國大師駐佛寺人人誠心學Fashion</h1><p><b>泰國</b>&#13;<br>喺泰國，佛寺幾乎多過米舖，唔少人都鍾意嚟泰國求神拜佛，不過，最近嚟寺廟嘅人，雖則依然好多，但醉翁之意，竟然唔係拜神，而係學時裝設計，乜寺中主持竟然In成咁？&#13;<br>&#13;<br>文、攝：胡慧冲&#13;<br>逢星期一至日出版</p><p><br> &#13;<br> <spanclass><fontstyle>意泰合璧佛寺  &#13;<br> 呢間叫WatDhammamongkol嘅佛寺都算特別喇，首先，佢入面嘅玻璃窗設計竟然似教堂；其次，內裏還有全泰最大嘅玉佛同玉觀音，但奇怪嘅係佛樣同觀音樣竟然有啲鬼鬼哋，原來係由外國人雕製嘅。</fontstyle></spanclass></p><p><spanclass><fontstyle>佛羅倫斯專人訓練  &#13;<br> 呢間佛寺同外國人關係好密切，好似佢入面就有間訓練學校，由意大利佛羅倫斯派人嚟開班教時裝設計，都算認真特別。我見過佢哋所設計嘅時裝，可謂「東西合璧」，東方布料西方設計，都吸引到唔少泰國人去誠心學藝，其實作為一個遊客，自然唔會喺度學意式設計，但參觀一下呢個咁有意大利色彩嘅泰國佛寺都係好嘅。</fontstyle></spanclass></p><p><br> &#13;<br> <spanclass><fontstyle>WatDhammamongkol  &#13;<br> 地址：SukhumvitSoi101Bangkok&#13;<br> 電話：（66）2-3328226&#13;<br> 交通：乘BTS在Ekkamai站下車搭的士約10分鐘</fontstyle></spanclass></p><p><spanclass><fontstyle>貼錢狗Fans  &#13;<br> 學時裝設計係為興趣，但若可將興趣變成職業真係一大樂事，泰國有唔少有錢人，將自己嘅興趣變成生意，賺蝕都唔介意，最緊要係開心。</fontstyle></spanclass></p><p><spanclass><fontstyle>幫狗仔按摩做靚衫  &#13;<br> 好像DoggieBag個老闆，佢係個有錢狗癡，喺有錢人地區Thonglor開咗間貓狗精品店，佢話呢間唔係狗用品店，而係狗Fans專門店，歡迎愛狗愛貓嘅人士入去交流經驗，入面有來自世界各地、以及由佢自己設計嘅狗時裝，此外後面亦有間狗SPA，佢會替人客幫狗仔做SPA同按摩，最好笑嘅係佢間狗Fans專門店重專登請咗個Security守門口，我估計賣幾多狗用品，做幾多隻狗按摩都唔夠佢一個月租同開支，但無緊要，佢有嘅係錢，要嘅係開心，一舉兩得，娛人娛己。</fontstyle></spanclass></p><p><br> &#13;<br> <spanclass><fontstyle>DoggieBag  &#13;<br> 地址：289Thonglorsoi16&#13;<br> 交通：乘BTC在Thonglor站下車搭的士約8分鐘</fontstyle></spanclass></p><p><spanclass><fontstyle>車迷餐廳  &#13;<br> &#13;<br> <spanclass><fontstyle>16部古董車　車住你睇戲食飯  &#13;<br> 喺曼谷睇戲係一種樂趣，因為當地嘅戲院好大，座位又舒適。而今年年初更有間戲院出奇制勝，入面放咗16部貌似50年代古董車，畀人客坐住嚟睇戲，好似外國DriveIn揸車去廣場睇戲一樣，而且睇戲期間更可叫Waiter送上汽車餐，等你邊睇邊食。戲院之中，呢間算係最有創意同最特別，自己得閒都會去呢度坐車食餐睇電影，感覺一流！</fontstyle></spanclass></fontstyle></spanclass></p><p><br> &#13;<br> <spanclass><fontstyle>EVGDrive-InCafe  &#13;<br> 地址：4/FSeasonSquare&#13;<br> 交通：乘BTS在OnNut站下車轉搭的士約半小時&#13;<br> 戲票：每位150銖</fontstyle></spanclass></p><p><spanclass><fontstyle>車行CoffeeBar　吹水睇Mini  &#13;<br> 呢間專賣Mini仔嘅車行亦非普通車行咁簡單，上次先同出版社老闆娘吹水，佢話勁喜歡呢隻車，但更喜歡同場發售嘅精品，呢度可以話係MiniFans聚腳地，有CoffeeBar畀你叫嘢飲，又有原裝精品發售，令到唔少Fans樂而忘返，佩服佩服。</fontstyle></spanclass></p><p><br> &#13;<br> <spanclass><fontstyle>MiniCafe  &#13;<br> 地址：SoiLangsuan&#13;<br> 交通：乘BTS在Chilom站下車從SoiLangsuan直行15分鐘</fontstyle></spanclass></p><p><spanclass><fontstyle>出門提一提  &#13;<br> &#13;<br> <b> 簽證：</b> 持BNO或特區護照毋須簽證可留30日。查詢：25216481（泰國領事館）&#13;<br> &#13;<br> <b> 機票：</b> 　4日3夜坐泰航住PathumwanPrincessHotel$2,090。查詢：27700966（奧運旅行社）&#13;<br> &#13;<br> <b> 網頁：</b> <ahref http:>www.thailandfans.com &#13;<br> （泰友營）&#13;<br> &#13;<br> <b> 貨幣：</b> 1港元約兌5.2泰銖</ahref></fontstyle></spanclass></p></body></html>