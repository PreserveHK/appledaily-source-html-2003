<html><header><meta charset="utf-8"><title>小學生幕後代唱Rock到飛起<br>虛擬Waterboy生到成竇仔襲港</title></header><body><h1>小學生幕後代唱Rock到飛起<br>虛擬Waterboy生到成竇仔襲港</h1><p>外國近年興捧一啲虛擬嘅人物做歌手，早排喺法國就爆出咗一個名為Waterboy嘅卡通人物出嚟，佢其實係evian礦泉水耗資二千六百萬港紙力谷嘅代言人，由於佢非常抵死，所以迷倒唔少法國fans。<br> &#13;<br> <spanclass>童聲唱名曲 &#13;<br> Waterboy係由幾個小學生做幕後代唱，喺佢嘅大碟《ForeverYoung》入面，就演繹咗英國老牌樂隊Queen嘅《WeWillRockYou》、Bangles嘅《WalkLikeAnEgyptian》、同埋DepecheMode嘅《JustCan'tGetEnough》等等，用可愛稚嫩嘅歌聲重唱名曲，聽落真係好鬼得意。<br> &#13;<br> <spanclass>遲吓出精品 &#13;<br> 最頂癮都係Waterboy喺ＭＶ入面，不斷咁變大變細，重玩埋形態轉變㖭。轉頭對住個熊熊烈火，又冇有怕咁射尿撲火，十分抵死。後來佢重遇上Watergirl，結合之後生埋成棚迷你Waterboy出嚟。&#13;<br> 除咗Waterboy嘅ＣＤ聽日正式喺本地推出外，聽講佢重會成為本地某商品嘅代言，更會以唔同嘅精品出現，誓要同史諾比、HelloKitty爭fans㖭。</spanclass></spanclass></p></body></html>