<html><header><meta charset="utf-8"><title>全港率先金碟測試：<br>《亞克傳承：精靈之黃昏》全3D登場</title></header><body><h1>全港率先金碟測試：<br>《亞克傳承：精靈之黃昏》全3D登場</h1><p>PS年代人氣之作《ArctheLad》，化身第4集《亞克傳承：精靈之黃昏》登陸PS2，故事天馬行空，加埋全中文介面及全3D畫面，覺得佢真實之餘，故事重有血有肉。&#13;<br>&#13;<br>記者、攝影：野狼</p><p>發售日期：9月25日&#13;<br> 行貨售價：$238&#13;<br> 開發：SCEI&#13;<br> 類型：RPG&#13;<br> 機種：PS2&#13;<br> (c)2003SonyComputerEntertainmentInc.&#13;<br> &#13;<br> 《ArctheLad》頭三集都係PS主機嘅作品，今次首度登上PS2平台之上，並定名為《亞克傳承：精靈之黃昏》，筆者有幸作全港金碟率先測試，一開Game真係不得了，全中文遊戲介面，對於RPG遊戲嚟講非常重要，令玩者輕易掌握遊戲發展之餘，又可以加深劇情嘅理解，唔使再一味靠「攻略雞精書」爆機，打落真係實在好多，人物故事有血有肉好多！</p><p><spanclass><fontstyle>人魔雙線發展  &#13;<br> 今集《亞》的故事背景距離上集約一千年後，當時世界資源已經消耗殆盡，新發現的能源「精靈石」可以解決這場危機。人族及魔族本已是世仇，今次重為能源搶奪問題，關係更形惡化！不過遊戲最過癮之處，係玩者在人族、魔族故事進行雙線發展，令玩者可以在同一時間，從兩種截然不同角度，觀看同一件事件！老土啲講句即係「公說公有理，婆說婆有理！」不過唔係好多人明㗎咋！</fontstyle></spanclass></p><p><spanclass><fontstyle>3D介面策略地形  &#13;<br> 遊戲擺脫前三集嘅2D設計，起用3D立體遊戲介面，而且好似人族的城堡、濃密的樹林、奇幻的魔族市集，全部都係經過精心布局，充滿電影感！另外，場景設計屬全3D地形，所以作戰環境變得有高低及障礙物，遊戲進行時可以設「計」，引誘敵人分散戰力，逐個落單擊破。</fontstyle></spanclass></p><p><spanclass><fontstyle>同場加映：海港城任試新Game  &#13;<br> 最近SCEH為慶祝PS2全球銷量突破5,000萬部，由即日起會喺尖沙嘴海港城，擺放10部PS2，當免費機舖畀所有機迷任玩！所有遊戲都係剛出街嘅勁Hit新Game，包括《高達：相逢宇宙編》、《GUNDAMSEED》、《櫻花大戰：熾熱之血》、《頭文字Ｄ》及《TOD2》中文版等！如果行開尖沙嘴，冇理由唔玩兩嘢啫！&#13;<br> &#13;<br> 日期：由即日起至10月31日&#13;<br> 時間：每日早上11:00至晚上8:00&#13;<br> 地點：尖沙嘴海港城海運大廈3樓301舖</fontstyle></spanclass></p></body></html>