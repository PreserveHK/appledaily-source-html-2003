<html><header><meta charset="utf-8"><title>電腦展覽：直擊台北COMPUTEX2003<br>BenQ數碼產品走勻全屋</title></header><body><h1>電腦展覽：直擊台北COMPUTEX2003<br>BenQ數碼產品走勻全屋</h1><p>這邊廂上海CeBIT剛剛閉幕，那邊廂台北COMPUTEX2003又告開鑼。今年台北COMPUTEX2003，各大廠商均全力出擊，並將目標鎖定於流動性之上。當中以BenQ的陣容最為強大，新產品鋪天蓋地之餘，更找來樂隊現場大唱BenQ主題曲，將電腦展變成演唱會，極具娛樂性！&#13;<br>&#13;<br>記者、攝影：劉耀祥&#13;<br>逢星期一至日出版</p><p><spanclass><fontstyle>樂隊大唱BenQ主題曲  &#13;<br> 今年COMPUTEX2003總共有三個展館，以第一館最為大面積，其中佔最大攤位面積的BenQ展出多款新產品，當中以家居影音產品為重點，如只有5.9公分厚度的JoyHubDVD錄影機，為全球最薄之DVD錄影機，不過更搶眼係剛奪得今屆COMPUTEX2003最具創意產品獎嘅MediaGateway，接駁至DVD、VCD等器材後，可即時壓縮成MPEG4格式，以無線方式傳送電視機播放，擺脫駁線煩惱，大可拎部電視機四圍睇。而家居產品又點少得電視機，今期大熱的LCDTV，BenQ亦有展出最新的30吋LCDTV，可視角度更達170度，坐喺邊度睇都一樣睇得到。</fontstyle></spanclass></p><p><br> &#13;<br> <spanclass><fontstyle>COMPUTEX夠代表性  &#13;<br> 台北COMPUTEX2003今年已經第23屆，去年入場人數超過20,000名，今年參展商更高達2,400個，由電腦軟件到各式硬件均應有盡有，為全球注目的IT界盛事之一。</fontstyle></spanclass></p><p><spanclass><fontstyle>MiTAC大堆頭全新Smartphone  &#13;<br> MiTAC攤位設於第三館，一進會場就已經見到一字排開的新手機及PocketPC，除了已在港推出的Smartphone8380之外，MiTAC更首次展出後繼機8390，與網頁上流傳的一模一樣。用上微軟Smartphone2003OS，支援中文系統，鏡頭亦升級至30萬像素。不過要數至強Smartphone，8390仍只係排第二，皆因同場重有部8360，比8390更多了個外彩芒，由外形到內櫳亦更加靚仔，與大熱的韓風手機更加接近。除手機外，PDA亦是MiTAC強項，Mio系列就有新機Mio168，內置GPS系統，令人眼前一亮。</fontstyle></spanclass></p><p><br> &#13;<br> <spanclass><fontstyle>同場精采產品  </fontstyle></spanclass></p><p><b> 隨身播片機</b> &#13;<br> 隨身嘅數碼裝備除MP3、PDA之外，最新興起嘅就係睇戲。CMC最新產品「PAV」可播放MPEG4格式檔案，外形有啲似iPod。現場睇流暢度簡直一流，畫面清晰度亦都相當滿意，絕對令人期待！</p><p><b> 三星藍芽耳筒</b> &#13;<br> Intel於會場中擺放大量採用Intel晶片之產品，當中惹人注目就有呢款三星的藍芽耳筒，超細外形收埋都幾方便，有接聽掣及音量掣，最緊要係夠輕，掛喺耳仔都唔會墜住隻耳。</p><p><b> 華碩手機現身</b> &#13;<br> 生產電腦產品的華碩，新作就係出手機，型號為J100的手機，充滿韓風味道，功能亦有齊時下大熱，集三頻、GPRS、6萬5彩芒、16和弦於一身，預計11月就會在港推出。</p><p><spanclass><fontstyle>靚女滿場飛  &#13;<br> 每逢展覽會都唔少得靚女ShowGirl，COMPUTEX2003都唔例外，當中更不乏性感靚女！</fontstyle></spanclass></p></body></html>