<html><header><meta charset="utf-8"><title>2張戲票換免費泊車一小時</title></header><body><h1>2張戲票換免費泊車一小時</h1><p>鄰近荃灣碼頭嘅荃灣廣場，內裏商店食肆林立，而且重係荃灣百老匯戲院所在地，絕對稱得上係消閒購物好去處；而若果你係揸車到該商場購物消費的話，更可享有泊車優惠㖭！&#13;<br>其中逢星期一至五只需消費滿$100（以即日發出之有效機印發票，最多可累積兩張發票計算）或戲票2張，而星期六、日及公眾假期則需消費滿$200或戲票4張，即可獲一小時免費泊車優惠，餘此類推；加上停車場光猛車位又夠闊，絕能讓你安心泊低座駕去逛街購物㗎！&#13;<br>但要記住必須於當日上午10時30分至晚上10時，到位於商場一樓嘅顧客服務中心，又或者係當日上午10時30分至晚上11時15分，到B2停車場繳費處側嘅攤位換領免費泊車券，並於翌日凌晨2時前使用呀！</p></body></html>