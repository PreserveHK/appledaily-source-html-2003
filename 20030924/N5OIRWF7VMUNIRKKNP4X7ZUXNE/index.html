<html><header><meta charset="utf-8"><title>劉曉慶簽約香港導演</title></header><body><h1>劉曉慶簽約香港導演</h1><p>美容界翹楚鄭明明昨日在灣仔新伊館，為第二十七屆髮型及化妝大賽擔任評判。席間鄭明明接到好友劉曉慶越洋電話，劉曉慶透露工作大計，表示剛與一位香港導演簽合約，不過細節於月底才能公布，鄭明明又透露下月會為劉曉慶大搞生日派對。&#13;<br> <br> <spanclass>千六萬買豪宅 &#13;<br> 日前有傳鄭明明斥資「掃」了貝沙灣多個豪宅單位，鄭明明笑說：「冇八個單位咁多，有六個係我啲朋友，我自己就入咗兩個單位。嗰日不知幾匆忙，夜晚八點喺屋企做緊按摩，有朋友call我出嚟睇樓，由十點睇到凌晨四點，又唔記得帶支票簿，搞到落定時用三張信用卡，重要打電話去銀行加大個信用額。」&#13;<br> 鄭明明表示斥資一千六百萬元購入兩個單位，她說：「兩個單位會一個用嚟投資，另一個畀細女陳維黛。」維黛是否好事近？她說：「佢得二十四歲，遲啲先。」&#13;<br> 採訪、攝影：MaggieFung</spanclass></p></body></html>