<html><header><meta charset="utf-8"><title>新車速報：新裝備坐得舒服<br>豐田Alphard3.0MSPremium</title></header><body><h1>新車速報：新裝備坐得舒服<br>豐田Alphard3.0MSPremium</h1><p>豐田Alphard可算係城中炙手可熱嘅豪華CityMPV，而原廠更替其推出新裝備，正如呢部Alphard3.0MSPremium特別版，既有齊原廠包圍、Xenon頭燈，又有雙電趟門及高級AV裝置，加上新出半麖皮半絲絨座椅嘅軟滑貼服性，確實係唔錯嘅選擇㗎！&#13;<br>&#13;<br>記者、攝影：李勤</p><p><spanclass><fontstyle>包裝吸引又講究  &#13;<br> 新車前後裝有原廠包圍，既醒目又有型之餘，另外重有Xenon大燈連霧燈配搭，加埋尾定翼及四輪17吋合金胎軨組合，單係一身嘅裝扮，經已教人感受有一份豪邁見時尚美嘅新觀感呢！而車身兩旁雙電動趟門配搭，更為乘客上落車時，帶來不少方便呢！</fontstyle></spanclass></p><p><spanclass><fontstyle>Premium版座椅貼服設備多  &#13;<br> 講到車廂三排八座位配搭，屬Premium特別版嘅半麖皮半絲絨椅組合，加上寬敞闊落嘅車廂空間，置身其中軟滑舒適之餘，車內重裝有前後AV系統，匹配響獨立前後恒溫冷氣連送風裝置，還有前後雙天窗、照明及車窗布簾配搭，既出眾又愜意㗎！</fontstyle></spanclass></p><p><spanclass><fontstyle>3.0V6偈可靠突出  &#13;<br> 新車沿用一台3.0公升V6偈，勝在低轉扭力高外，重有慳油嘅特性；而低重心穩紮嘅底盤設計，重予人行車平穩流暢嘅體驗，加埋四輪高效能碟式制動及ABS連EBD裝置，每有煞車需要時均感收放自如㖭！</fontstyle></spanclass></p><p><spanclass><fontstyle>記者話：坐落好舒服呀！  &#13;<br> 呢部豐田Alphard3.0MSPremium不但加有全車包圍，令賣相突出吸引之餘，車廂空間又見寬敞闊落，而全新半麖皮半絲絨座椅配搭，乘坐感明顯較前來得更佳；而一台3.0公升V6偈，又見有慳油好力嘅特性呢！&#13;<br> &#13;<br> <spanclass><fontstyle>豐田Alphard3.0MSPremium小檔案  &#13;<br> 引擎：2994ccV6DOHC&#13;<br> 馬力：220ps/5800rpm&#13;<br> 扭力：31.0kgm/4400rpm&#13;<br> 尺碼：4845×1830×1935mm&#13;<br> 軸距：2900mm；車重：1850kg起&#13;<br> 新車售價：$409,000起&#13;<br> 車輛提供：歐日汽車（26201010）</fontstyle></spanclass></fontstyle></spanclass></p></body></html>