<html><header><meta charset="utf-8"><title>酒井彩名爆炸頭傻更更</title></header><body><h1>酒井彩名爆炸頭傻更更</h1><p>身為深田恭子同門師妹嘅酒井彩名，似乎冇師姐咁好運，佢出道咁多年，到最近拍《大逃殺2》先開始有人記得佢！好彩呢套戲之後彩名都多咗廣告拍，早排佢就出任purewhite香口膠代言人，佢喺廣告入面簡直瞓晒身，又扮公主，又戴爆炸頭假髮跳儍舞！不過一唔使埋位，彩名就掛住喺舖頭揀靚衫，認真貪靚。</p></body></html>