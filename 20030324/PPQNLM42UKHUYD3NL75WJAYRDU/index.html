<html><header><meta charset="utf-8"><title>福特Transit運貨能手</title></header><body><h1>福特Transit運貨能手</h1><p>福特銳意開拓一直由日本車壟斷嘅客貨車市場，自早前引入Transit以來，銷量持續上升；而2003年至新版本嘅Transit，唔單止擁有同級最闊落嘅車廂空間，而且新版兩排六座位型號，重配備埋原廠前後獨立冷氣連送風口，加埋低地台低重心布局同雙趟門配搭，自然號召力大增啦！&#13;<br>&#13;<br>記者、攝影：李勤</p><p><spanclass><fontstyle>龐然大物可進出室內停車場  &#13;<br> 呢部有如龐然大物般嘅Transit，查實佢身高不過1.97米，大可進出一般2.0米以下嘅室內停車場之餘，左右雙趟門加埋特大尾門設計，以及低地台組合，提存物件又或者係乘客上落車，都有最大方便程度，而且低斜流暢嘅造型，重好有吸引力㖭！</fontstyle></spanclass></p><p><spanclass><fontstyle>引擎慳油好力又環保  &#13;<br> 除一台符合EuroⅢ規格嘅2.0公升柴油Turbo偈，低轉有高扭力輸出外，佢重有平均每公里約$0.43嘅低耗油量紀錄，而新車重設有原廠前後冷氣連內藏送風口設計，加埋電窗、電鏡、音響及雙安全氣袋組合，設備齊全又實用，另外重有一份可靠安全性呢！</fontstyle></spanclass></p><p><spanclass><fontstyle>福特Transit2.0柴油版規格  &#13;<br> 引擎：1998cc直4DOHCTDi&#13;<br> 馬力：100ps/4000rpm&#13;<br> 扭力：23.5kgm/2000rpm&#13;<br> 傳動：5前速手波，後輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：195/70R15&#13;<br> 尺碼：4834×1974×1970mm&#13;<br> 軸距：2933mm；車重：1612kg&#13;<br> 平均耗油：13.0km/L&#13;<br> 新車售價：$169,900&#13;<br> 車輛提供：福特香港（25031032）</fontstyle></spanclass></p></body></html>