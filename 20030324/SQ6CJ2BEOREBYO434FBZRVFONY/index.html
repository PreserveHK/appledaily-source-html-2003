<html><header><meta charset="utf-8"><title>新車速報：<br>平治ML350換偈增實力</title></header><body><h1>新車速報：<br>平治ML350換偈增實力</h1><p>近年，平治香港代理先後運來多款新車，例如E-Class及CLK等等，全都成為車迷追捧目標；最近佢哋又再接再厲，引入全新ML350抵港。新車改用一台動力輸出更強勁嘅3.7公升V6偈作核心，並以唔到52萬嘅價錢發售。相信以M-Class嘅魅力而言，新車定會惹來不少車迷垂青呢！&#13;<br>&#13;<br>記者、攝影：郭信強</p><p><spanclass><fontstyle>造型顯現誘人魅力  &#13;<br> 新版平治ML350嘅造型設計，與先前在港熱賣嘅Facelifted新版ML320型號相近，圓潤而流暢嘅車身線條，加上有四輪17吋跑車合金胎軨、頗有神氣嘅頭燈及原廠霧燈組合等等嘅襯托下，一份城市SUV嘅誘人魅力，實在叫人難以抗拒呢！</fontstyle></spanclass></p><p><spanclass><fontstyle>車廂闊落富豪邁感  &#13;<br> 車內三排七座位皆以高級真皮鑲嵌而成，車廂四周重鑲有桃木裝飾，一派豪邁之感表露無遺；另外，當遇有需要時，中、後排可按需要收摺放平，以增加尾廂載物容量，闊落車廂空間亦能給予乘客有更佳乘坐舒適度呢！設備配搭亦見齊全，除車門電窗、門邊電鏡及中央門鎖外，當然唔少得重有BOSE高級音響、恒溫冷氣、電天窗等配備啦！</fontstyle></spanclass></p><p><spanclass><fontstyle>3.7公升V6偈動力更強  &#13;<br> 新近抵港嘅平治ML350，係改換上一台3.7公升V6引擎作動力核心，動力輸出較原有ML320型號來得更強勁、起步加速反應更見敏捷之餘，匹配一套5前速半自動波箱，亦能令引擎發揮得淋漓盡至。然而，前後雙搖臂作組合嘅懸掛系統，加上有多套電子系統（如ESP、4ETS等）輔助，可有助增強行車循迹性；而高性能碟式制動，亦能予人有收放自如之感呢！</fontstyle></spanclass></p><p><spanclass><fontstyle>記者試後簡評  &#13;<br> 換裝上一台3.7公升V6偈後嘅Facelifted新版平治ML350，動力輸出明顯較前來得強勁，匹配一套5前速半自動波箱，更可有出色嘅性能表現；而極盡豪華嘅車廂布局，乘坐亦見舒適愜意呢！</fontstyle></spanclass></p><p><spanclass><fontstyle>平治ML350規格  &#13;<br> 引擎：3724ccV6DOHC&#13;<br> 馬力：234ps/5600rpm&#13;<br> 扭力：35.7kgm/3500-4800rpm&#13;<br> 傳動：5前速半自動波&#13;<br> 懸掛：（前）雙搖臂（後）雙搖臂&#13;<br> 制動：（前）透氣碟（後）碟式（ABS）&#13;<br> 輪胎：255/60R17Continental4×4Contact&#13;<br> 尺碼：4638×2126×1820mm&#13;<br> 軸距：2820mm；車重：2115kg&#13;<br> 0-100公里：8.7秒；極速：205km/h&#13;<br> 平均耗油：14.1L/100km&#13;<br> 新車售價：$518,642&#13;<br> 車輛提供：仁孚行（28957288）</fontstyle></spanclass></p></body></html>