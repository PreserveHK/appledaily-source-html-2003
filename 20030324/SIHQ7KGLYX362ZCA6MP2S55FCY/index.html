<html><header><meta charset="utf-8"><title>數碼影音：<br>EXILIM終於有光學變焦　CASIOEX-Z3超薄誘惑</title></header><body><h1>數碼影音：<br>EXILIM終於有光學變焦　CASIOEX-Z3超薄誘惑</h1><p>CASIO上年推出嘅EXILIMS系列卡片形數碼相機，憑住全球最薄最輕巧成為新一代寵兒。今回2003年再度出擊，首度為薄身機加入三倍光學變焦鏡頭，打破薄機冇光學變焦嘅定律，令遠景拍攝有更好質素。加上特大LCD及多功能插座，對年輕一族夠晒誘惑性。&#13;<br>&#13;<br>記者、攝影：徐影龍　ImageGirl：Clara</p><p><spanclass><fontstyle>EXILIMEX-Z3Profile  &#13;<br> 感光元件：320萬像素CCD&#13;<br> 變焦：3倍光學加4倍數碼（合共12×）&#13;<br> 光圈：F2.6?F4.3（自動）&#13;<br> 快門：1至1/2,000秒&#13;<br> 電池：NP-20專用鋰電（約拍450張相）&#13;<br> 體積：87×57×22.9mm&#13;<br> 重量：126g&#13;<br> 約$3,500</fontstyle></spanclass></p><p>光學變焦利用多組鏡片之距離變換，達到變焦效果，並不如數碼變焦般以插補數值扮ZoomIn（即係假變焦），好處係拍攝遠景效果更勝一籌，又或一般旅遊相片毋須行前行後遷就拍攝。不過加入光學變焦鏡頭後，將無可避免地令機身加厚（Minolta之潛望鏡原理例外）。</p><p><spanclass><fontstyle>內置3倍光學變焦  &#13;<br> CASIO新推出之EX-Z3，同樣屬EXILIM薄身機系列，不過就首度加入3倍變焦鏡頭，配合4倍數碼更可達12倍變焦效果。至於機身厚度方面，未計凸出之按掣，EX-Z3機身厚度為22.9mm，較不設光學變焦嘅舊型號EX-S3厚11.5mm，尚算輕薄易攜帶，而且亦比富士新出F410嘅27.5mm薄得多（同為三倍光學變焦），喜歡周街影SnapShot或女士就最啱用。順帶一提，CASIO將於3月28日推出更薄嘅EX-Z3MG，特點係全黑機身及只有19.7mm厚。</fontstyle></spanclass></p><p><spanclass><fontstyle>全新設計機座變相簿  &#13;<br> 除加入3倍光學變焦鏡頭外，EX-Z3另有多項新加功能，如全新設計嘅三合一機座，除可抄相、自動開啟相片軟件及充電等例牌功能外，重加入電子相簿功能，插入EX-Z3後便可定時播放記憶卡內嘅相片，揀啱靚相重可即時抄至「我的最愛」資料夾入面。值得一提係支援EPSON嘅DirectPrint功能，毋須電腦便可直駁EPSONPrinter印相，相比Kodak嘅EasyShare系統功能更全面。&#13;<br> 另外值得一讚係其2"特大LCD，不但比一般細機嘅1.5"大得多，就算中價機如富士S602都只得1.8"，細過EX-Z3。芒夠大好處唔止即時翻睇相片清楚得多，而且拍攝時亦較易掌握構圖及準確對焦，實用程度相當之高。</fontstyle></spanclass></p><p><spanclass><fontstyle>拍攝模式盞鬼兼實用  &#13;<br> EX-Z3配備320萬像素CCD，相片最大尺寸為2,048×1,536，足夠印3R相有餘，最正係操作反應夠快，不但開機時間只需1.8秒，而且拍攝時間延遲僅為0.01秒，細機中表現算出色。機內設有10MB快閃記憶體，必要時冇記憶卡喺手都影到相。另一項方便新手嘅BestShot模式，已內置多個不同拍攝環境設定，如人像、夜景、雙重曝光、煙花、懷舊等合共21個環境設定，比EX-S2之6個足足多出15個，對唔同環境嘅適應更為靈活。&#13;<br> EX-Z3尚有多項盞鬼及實用功能，如162個世界城市時間顯示、內置咪高峯錄音、EV曝光補償、ISO50至200調校等，並非一時三刻可玩盡機內功能。</fontstyle></spanclass></p><p><spanclass><fontstyle>記者小評  &#13;<br> 抵讚：EX-Z3加入光學變焦鏡頭及特大LCD之餘，亦能保持輕薄纖巧之優點。&#13;<br> 要彈：專用鋰電補充麻煩，賣價亦比一般三百萬像素機稍貴。&#13;<br> &#13;<br> <spanclass><fontstyle>用家意見  </fontstyle></spanclass></fontstyle></spanclass></p><p>捷成洋行&#13;<br> 查詢電話：29262320</p></body></html>