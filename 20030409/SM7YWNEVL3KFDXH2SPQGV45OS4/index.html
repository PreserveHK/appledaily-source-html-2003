<html><header><meta charset="utf-8"><title>PacificCoffee歎咖啡睇戲　答啱問題攞5.1影音套裝</title></header><body><h1>PacificCoffee歎咖啡睇戲　答啱問題攞5.1影音套裝</h1><p>SONY同PacificCoffee兩者風馬牛不相及，好難令人聯想埋一齊，不過近排佢哋就有新搞作。相信好多人都歎過PacificCoffee嘅靚咖啡，尤其係又一城嗰間，環境布置一流，而且SONY重啱啱Set咗大量影音產品喺入面，等大家歎咖啡之餘重可以欣賞精采嘅大電影效果。SONY更送出兩套價值$4,980嘅5.1家庭影院音響組合畀《蘋果》讀者，想攞獎品就要留意內文喇。&#13;<br>&#13;<br>記者、攝影：徐影龍&#13;<br>ImageGirl：Kelly&#13;<br>逢星期一至五刊出</p><p><spanclass><fontstyle>參加辦法  &#13;<br> 1.參加者須將答案填妥在報內參加表格，並聯同個人資料*，傳真至23075869/27420542，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者只以第一張作準。&#13;<br> 3.答中所有問題而又最早傳真**的2位參加者均可免費獲得SONYDAV-S5505.1影音組合一套；第3至22位可得WEGA雨傘一把。如沒有參加者答中全部問題，則以答中最多問題及傳真時間**最早者獲獎。&#13;<br> 4.得獎者將有專人以電話通知。&#13;<br> 5.《蘋果日報》及SONY員工、家屬均不得參加是次遊戲。&#13;<br> 6.《蘋果日報》對賽果保留最終決定權，參加者不得異議。&#13;<br> *參加者必須填上身份證上的姓名，否則將被取消資格。&#13;<br> **以本報傳真機內所顯示的時間作準。</fontstyle></spanclass></p><p>目前香港好多餐廳為增加吸引力，都會擺幾部電腦畀人客上網打發時間，PacificCoffee更為發揚光大，跟SONY合作，為又一城分店引入各式各樣影音產品擺喺舖內，最搶眼係GrandWEGATheatre系列，包括一部50"特大液晶投射電視（KF-50SX100HK）、5.1家庭影院音響組合（DAV-S880），效果直逼迷你戲院，同場重擺放有一套時尚簡約系列，包括DVD機（DVP-F25）、音響組合（HT-K25）及32"Plasma等，配合PacificCoffee全場舒適嘅梳化，人客一邊歎咖啡一邊欣賞大電影，重唔使額外加錢㖭，簡直雙重享受。</p><p><spanclass><fontstyle>VAIO、Clie任玩任試  &#13;<br> 大電視除播放電影外，亦會不定時播放PS2新Game預告，冇得玩都可以睇住先，機迷又多個好去處。PacificCoffee內更設有IT專區，柱位四邊擺齊SONY最新IT產品，包括VAIO、ClieTG50、HandyCam等，亦係唔使錢任玩，以後試新機唔再局限喺SONY專門店，嚟到又一城嘅PacificCoffee一樣有得玩。&#13;<br> &#13;<br> 地址：九龍塘又一城商場</fontstyle></spanclass></p><p><spanclass><fontstyle>港島區都有靚靚陳列室  &#13;<br> 若果住喺港島區嫌九龍塘唔就腳，亦可到銅鑼灣廣場度睇吓。入面有間新時代影音亦同SONY合作，布置咗間迷你影院，雖然場內冇咖啡賣，不過整體環境一啲都唔比PacificCoffee輸蝕，設計Cyber得嚟又好舒服。除之前提到嘅影音系列外，重擺放咗一套更高級嘅影院系列及掛牆系列，有心將屋企變做迷你戲院嘅人士，不妨親身感受一下。&#13;<br> &#13;<br> 地址：銅鑼灣廣場第一期</fontstyle></spanclass></p><p><br> &#13;<br> <spanclass><fontstyle>獨家送出萬元影音組合  &#13;<br> 睇完係咪心思思想試吓家庭影院嘅滋味呢？今日《AV陳列室》就聯同香港SONY，搞個有獎問答遊戲，送出兩套價值$4,980嘅5.1影音組合畀讀者。呢部DAV-S550有齊DVDPlayer、擴音器同5.1喇叭，重有個型到絕嘅冰藍遙控器，問你點忍得手。此外安慰獎重有20份WEGA雨傘，讀者只需答啱問題，填妥左面表格Fax過嚟便可參加遊戲。</fontstyle></spanclass></p></body></html>