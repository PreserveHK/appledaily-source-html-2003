<html><header><meta charset="utf-8"><title>做咗老竇都係萬人迷<br>木村膺最喜愛男星十連霸</title></header><body><h1>做咗老竇都係萬人迷<br>木村膺最喜愛男星十連霸</h1><p>一向被視為藝能界男藝人受歡迎程度指標的《an．an》雜誌，新一期雜誌公布了「2003年最喜愛男星」選舉結果，已是兩女之父的木村拓哉第十度成為榜首霸主，證明其萬人迷之名十年無人可以代替。<br> &#13;<br> <spanclass>露點回饋fans &#13;<br> 而木村亦非常畀面，即時為雜誌拍攝了一輯性感露點照，他謙虛地說：「每年我聽見自己被選做最喜愛男星，都有『係咪㗎？』嘅感覺，我唔會認為自己有乜本事，只係想多謝一直幫咗我好多嘅幕後工作人員。」在選舉中同時被選為「最有時裝觸覺男星」、「最想被擁抱男星」及「最性感男星」的木村，竟說：「其實我覺得自己冇乜時裝觸覺。」&#13;<br> 至於「最喜愛男星」第二位的福山雅治，連續五年做「二奶」，今年他票數回升，與木村只相差約一千票，雜誌分析認為全靠他接拍了日劇《美女定係野獸》。福山笑說：「唔知係咪老咗，拍劇最辛苦唔係冇得瞓，而係想去廁所時冇得去，想食嘢時冇得食。」&#13;<br> 第三位的中居正廣一如以往繼續保持五名以內，反而坂口憲二由第十位急升至第四，預計明年或可威脅木村。&#13;<br> 此外，被選為「最喜愛的中年男星」的是佐藤浩市，「最喜愛少年男星」是瀧澤秀明，而明石家森馬則是「最喜愛搞笑男星」。</spanclass></p></body></html>