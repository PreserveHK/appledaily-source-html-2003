<html><header><meta charset="utf-8"><title>自己煮：<br>與狗同吃雪糕牛肉　份外滋味</title></header><body><h1>自己煮：<br>與狗同吃雪糕牛肉　份外滋味</h1><p>因為回歸，豬皮一家不早不遲，就在97年移民加拿大。只是豬皮總說：「我唔係好鍾意嗰邊，又悶又凍。」兩年前遂決定回流。只是離開了父母、還有兩個妹妹，難免感覺孤單！於是就為自己找來了新的家庭成員──約瑟爹利犬阿必。出奇地，凡狗零食，阿必都不喜歡吃，反而人吃的東西，牠甚麼都愛。漸漸地，豬皮凡下廚都針對性地煮些她與阿必都同樣喜歡、宜人狗共吃的食物！&#13;<br>&#13;<br>記者：吳佩璇　攝影：林栢鈞&#13;<br>逢星期一至五刊出</p><p>在加拿大生活了3年多，豬皮都不大喜歡。而最大的得着可能是在異地認識了同樣來自香港的男朋友。碰巧男友舉家回流返港做生意，豬皮就乘機跟男友一起重回香港。回港後的日子雖有男朋友陪，但住在男友家，感覺總是跟父母同住不一樣，於是就到寵物店物色家人：「返香港之後，我就買阿必嚟陪我。記得買佢嗰陣全身黑掹掹，得手掌咁大，成日驚踩親佢，好得意！」</p><p><spanclass><fontstyle>陪主人哭　情同家人  &#13;<br> 豬皮也確沒找錯阿必這個伴。豬皮最記得一次跟男朋友嗌交，一個人坐着不停哭。這時，平日儍儍吓、只懂紮紮跳的阿必，卻竟能定性的坐在豬皮側邊，一聲不響，陪着主人哭！令豬皮感覺好了不少，難怪她直言：「阿必都可以取代到家人嘅位置。」</fontstyle></spanclass></p><p><spanclass><fontstyle>天生蠢蠢哋　討人歡心  &#13;<br> 除有人性外，天生蠢蠢哋的阿必，也為豬皮帶來不少歡樂。從前豬皮還養有一頭西施，豬皮用狗繩拖着牠倆過馬路時，總是一個向左走、一個向右走，然後繩子打交叉，搞到豬皮企正馬路中間纏作一團，好不尷尬！教西施狗「HandHand」時，2、3日就學曉。但阿必就要學成2、3個月！還有，阿必小時候不懂行樓梯，總是要人抱，直至7個月大，才第一次試着自己落樓，但豬皮仍然非常鼓舞。誰知阿必落到一半企咗喺度瀨尿，搞到豬皮唔知好嬲定好笑！</fontstyle></spanclass></p><p><spanclass><fontstyle>火局雪糕　人狗同好  &#13;<br> 豬皮話阿必由1歲開始，就鍾意食嘢，尤其對人類的食物感興趣。適逢豬皮曾在Cafe工作，每在店內學到甚麼美味新菜式，便回家煮來跟阿必分享。這道焗雪糕也是在做Cafe時學會的。豬皮最記得一次有個客人話好喜歡店內某甜品，但就記不起名字。形容完一輪，豬皮以為是焗雪糕，就做了給那客人。結果雖估錯了，但客人卻更喜出望外，還說必再來幫襯豬皮親手做的焗雪糕！可惜那天已是豬皮在Cafe的LastDay！無獨有偶，這道甜品除得客人欣賞，還是阿必的至愛。只要此焗雪糕一出，阿必就願意瘋狂地「HandHand」！</fontstyle></spanclass></p><p><spanclass><fontstyle>材料：  &#13;<br> 威化餅5塊、雪糕5球、蛋白4隻、糖霜適量、錫紙&#13;<br> &#13;<br> <center> <spanclass><fontstyle>做法：  </fontstyle></spanclass></center> </fontstyle></spanclass></p><p><spanclass><fontstyle>醬爆牛肉　回敬媽咪  &#13;<br> 離開了父母，豬皮最掛住的就是媽咪的靚餸。但原來小時候，豬皮覺得媽咪要求好高，乜都鬧一餐，母女感情平平：「好似細個放學後話畀媽咪聽，今日有同學仔傾偈俾老師鬧，媽咪就會話：『你梗係都有份啦……』然後就鬧鬧鬧！」現在分開了，母女感情反而更親密：「我哋日日講IDD，同男友嗌交我又會話佢聽，同佢講心事。」上個月返加拿大探媽咪，也破天荒下廚孝敬媽媽，煮的就是這個醬爆牛肉。媽咪吃了只「唓！」一聲然後猛笑。豬皮開心道：「佢唔彈即係好好，所以我都好開心！」</fontstyle></spanclass></p><p><spanclass><fontstyle>材料：  &#13;<br> 肥牛半磅、李錦記葱爆牛肉醬80克裝、大蒜2棵&#13;<br> &#13;<br> <center> <spanclass><fontstyle>做法：  </fontstyle></spanclass></center> </fontstyle></spanclass></p><p><br> &#13;<br> <spanclass><fontstyle>推介新墟街市款夠齊  &#13;<br> 豬皮的下廚之道，是簡單方便，故以上兩道菜式都屬美味易煮之作。像焗雪糕比一般甜品簡易快捷；而醬爆牛肉則指明要買已調好味的現成「快樂廚葱爆牛肉醬」，那就既能做出美味、又可省時。提及買餸之道，豬皮也是愛方便，故大型超巿是她的首選，貪其衞生、方便又齊全。而家住屯門的她，有時也會到街市買餸，她推介新墟街巿，貪其款式齊全，方便買齊想要材料。另外良景街巿則勝在夠平，都是超巿以外的最佳買餸熱點。</fontstyle></spanclass></p></body></html>