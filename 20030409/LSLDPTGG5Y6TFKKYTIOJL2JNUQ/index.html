<html><header><meta charset="utf-8"><title>新車速報：<br>萬事得Mazda62.3SportWagon大包圍型！</title></header><body><h1>新車速報：<br>萬事得Mazda62.3SportWagon大包圍型！</h1><p>去年正式踏足香港嘅萬事得全新Mazda6車系，憑藉本身一份房跑車個性，加上予人脫胎換骨嘅歐式轎車格局，一直不乏支持者捧場；然而，時下至流行嘅SportWagon五門掀背型號，推遲至今終於登陸香港喇！不僅加有全車包圍嘅賣相討人歡心，車廂又富多變功能之餘，新加入一台2.3公升鋁合金直4偈，更較前有好表現㖭！	&#13;<br>&#13;<br>記者：陳偉林　攝影：陳偉強　&#13;<br>ImageGirl：王穎</p><p><spanclass><fontstyle>SportWagon包裝　動感吸引  &#13;<br> 呢款新加入嘅萬事得Mazda62.3SportWagon，造型流暢灑脫一啲都唔笨拙，加上低斜車頭及扁長Xenon頭燈組合，予人看來動感非常。其次，佢重有齊原廠車頂行李架，好啱郊遊長途行車需要外，四輪新穎嘅17吋跑車合金胎軨，加上高置尾定翼連High-mount煞車燈嘅點綴，吸引性絕不低於同款四門型號呢！</fontstyle></spanclass></p><p><spanclass><fontstyle>設備齊後排靈活多變  &#13;<br> 車廂兩排高級皮椅以人體工學剪裁，除有更貼身富承托力之感外，前排桶形設計重倍見有跑車氣息。座艙與尾廂之間除備有隔網外，尾排椅背重可以左右獨立收摺放平，大可多擺放幾件大型行李。除電窗、電鏡及電天窗，重有原廠恒溫冷氣、高級CD連MD音響，當然唔少得重有前後六個安全氣袋連充氣簾幕，以及獨立房燈裝置㗎！</fontstyle></spanclass></p><p><spanclass><fontstyle>2.3公升偈柔韌有力  &#13;<br> 新車換裝上一台2.3公升鋁合金直4DOHC偈，中、低轉有高扭力演繹之餘，引擎運轉寧靜暢順，匹配4前速半自動波箱，轉檔敏捷又利落。全新車架結構穩紮有抵禦撞擊嘅高安全性，而一套歐式懸掛設計，加上專利E-Type尾輪多連桿組合，以及多套電子系統如DSC、四輪ABS連EBD裝置，令走彎循迹性及制動表現，每予人有收放自如又順暢嘅操控感呢！</fontstyle></spanclass></p><p><spanclass><fontstyle>記者試後簡評  &#13;<br> 新車換裝上一台鋁合金2.3公升直4DOHC偈，內附有S-VT序列進氣設計，有助中、低轉輸出平均有力，而新加入4前速半自動波箱，轉檔利落順暢，兼且重有手波車嘅快感；至於一套歐式穩紮懸掛設計，配合專利E-Type後輪多連桿組合，令走彎時可有更佳循迹演繹。</fontstyle></spanclass></p><p><spanclass><fontstyle>靚女Wing點睇部車  &#13;<br> 部車賣相好有歐洲車Feel，兼且重係時下至流行嘅五門SportWagon款式，可謂極具房跑意識；座艙兩排皮椅貼身舒適又見闊落，更可以在寧靜嘅隔音效果下，聆聽悠揚樂曲呢！</fontstyle></spanclass></p><p><spanclass><fontstyle>萬事得Mazda62.3SportWagon規格  &#13;<br> 引擎：2261cc直4DOHC&#13;<br> 馬力：178ps/6500rpm&#13;<br> 扭力：21.9kgm/4000rpm&#13;<br> 傳動：4前速半自動波，前輪驅動&#13;<br> 懸掛：（前）雙搖臂（後）多連桿&#13;<br> 制動：（前）透氣碟（後）碟式（ABS）&#13;<br> 輪胎：215/45R17BridgestonePotenzaRE050&#13;<br> 尺碼：4690×1780×1430mm&#13;<br> 軸距：2675mm&#13;<br> 車重：1325kg&#13;<br> 平均耗油：11.6km/L&#13;<br> 新車售價：約港幣24萬起&#13;<br> 車輛提供：萬事得汽車（28931112）</fontstyle></spanclass></p></body></html>