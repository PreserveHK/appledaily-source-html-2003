<html><header><meta charset="utf-8"><title>好彩香港有佢哋：<br>「一定有機會反敗為勝！」</title></header><body><h1>好彩香港有佢哋：<br>「一定有機會反敗為勝！」</h1><p>要戰勝病毒，舞刀弄槍不管用，靠的是信心與毅力。她揮着劍，也沒有要對付的敵人，只求揮出精采人生，一樣，靠的是信心與毅力。走過低潮，到今天享受成果，她要讓我們知道，只要有信心、有希望，總有一天會反敗為勝！今天，我們正需要這樣的信念。</p><p>奪取亞運獎牌是劍擊手何嘉麗的夢想，去年終於夢想成真。不過，這個獎牌足足等了四年才到手，她從中領悟出道理：「在比賽中落後唔緊要，只要比賽未完，一定有機會反敗為勝！」&#13;<br> 「97年贏了亞洲錦標賽亞軍，當時信心爆晒棚，對98年曼谷亞運有好大期望，教練、傳媒、朋友，人人都覺得我一定掂，攞獎成為壓力，愈想贏表現反而愈差，結果輸了。那段時間好痛苦，足足沮喪了幾個月。&#13;<br> 「輸咗好唔甘心，唔係輸球技，只係唔識應付壓力。於是再努力四年，尋求教練、運動心理學家等不同幫助。喺上年漢城亞運會終於夢想成真，證明沒有白費四年，好爭氣！&#13;<br> &#13;<br> <b> 落後咗再追番</b> &#13;<br> 「今次失敗，但我仍然期望下一次會贏。首先最緊要有希望，跌咗落嚟就一世爬唔番起身嗎？絕對唔係，只要有信心、有希望就一定做到。&#13;<br> 「在劍擊比賽中，落後咗唔緊要，只要比賽完結鐘聲未響起，重可以向對手拮落去，仍有時間去追，就一定有機會反敗為勝。唔好執着落後咗幾多分，就當零比零去打，咁就冇任何壓力。&#13;<br> 「香港𠵱家好似落後咗，但仍有時間有機會去追，呢個賽事又冇時間限制嘅，所以一定可以追上去，唔好同任何人比較，向住目標前進，就有機會翻身。」&#13;<br> &#13;<br> 記者：李敬賢&#13;<br> 攝影：周旭文</p></body></html>