<html><header><meta charset="utf-8"><title>　　阿松因私忘公太無能 - 李八方</title></header><body><h1>　　阿松因私忘公太無能 - 李八方</h1><p>阿松因為小伏同個女搞到智慧盡失，日日被啲議員羞辱，聽講佢夫婦已經為女兒取名為「司渝」，但冇人肯證實。&#13;<br> 小渝喺老竇阿松最好同埋最壞嘅時候來臨，八方見到阿松噚日愈講愈胡塗，愈講愈多破破綻，真係問題多籮籮。一位政界老前輩話，班議員連你封辭職信邊個打，幾時打都要問，就知幾難捱落去。佢重話人哋就猛咁「避炎」，你貴為財政司就毫不避嫌，你叫人點心服口服？唔係有心就重慘，冇心即係「無能」啦。再講，所謂公私分明，只可以因公忘私，卻萬萬不可因私忘公，唔記得自己有公職在身，就連做一個普通公僕都唔合格，何況坐特區第三把交椅個位？&#13;<br> 八方都聽過，政府對出任公職人士嘅操守和利益申報一向要求甚嚴，特首同阿松不嚴以律己，怎可律人呢？&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>