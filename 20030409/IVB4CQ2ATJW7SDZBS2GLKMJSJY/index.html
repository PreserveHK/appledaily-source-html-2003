<html><header><meta charset="utf-8"><title>剎那恩怨終成過去<br>蔡楓華祭張國榮來遲一步</title></header><body><h1>剎那恩怨終成過去<br>蔡楓華祭張國榮來遲一步</h1><p>蔡楓華早年以一句「剎那光輝唔代表永恒」揶揄張國榮，令二人結怨。上周張國榮跳樓輕生，昨日舉殯，一身黑衣打扮的蔡楓華亦到張國榮喪禮致祭，但他卻在喪禮結束後才出現，還大談與張國榮的一段友情，惹來近百記者將他團團圍住，場面混亂，最後要由警方為蔡楓華截的士讓他離場。</p><p>蔡楓華當年曾在無綫《勁歌金曲》節目上揶揄張國榮（Leslie），指他「剎那光輝唔代表永恒」，二人因而結怨，而蔡楓華的事業亦因而跌至谷底。張國榮上周二跳樓自殺身亡，昨日在北角香港殯儀館舉殯，孤身一人的蔡楓華亦到場表示要悼念故友，但他卻姍姍來遲，在大殮儀式結束後才到達。<br> &#13;<br> <spanclass>歌迷怒罵： &#13;<br> <spanclass>收皮，問吓佢有乜感受，死剩佢一個！ &#13;<br> 昨日張國榮的大殮儀式開始後，蔡楓華先乘的士經過，坐在的士內的蔡楓華被問到是否來悼念張國榮時，他神情哀傷地點頭，但的士隨即又開走。未幾張國榮喪禮結束，賓客陸續登上旅遊巴士往火葬場，此時蔡楓華乘坐的士折返，然後他步入殯儀館大堂，其間沒有工作人員接待他，張國榮的親友亦對他視而不見，蔡楓華便獨自站在排隊上巴士的行列中，還向身旁的林珊珊搭訕，林珊珊也禮貌地回應，而林珊珊的男友見狀即火速上前為女友解圍。&#13;<br> 久違了的蔡楓華一身黑衣打扮，染成金色的頭髮布滿頭皮，雖然未獲接待，但他卻向在場記者大談與「好友」張國榮的交情，言談間時而思路清晰，時而胡言亂語，其間有圍觀的張國榮歌迷大叫：「收皮，問吓佢有乜嘢感受，死剩佢一個。」因蔡楓華吸引近百記者包圍拍照採訪，大堆人跟着他湧到馬路上，情況危險，要維持秩序的警員截的士將他送走，場面始受控制。</spanclass></spanclass></p><p><spanclass>忘記過去： &#13;<br> <spanclass>話畀自己知要努力奮鬥做人！ &#13;<br> 蔡楓華其後趕往歌連臣角火葬場，但偏偏又再次遲到，到達時張國榮的火葬儀式已結束。被問到對當年揶揄張國榮一事可感內疚？蔡楓華說：「唔會，佢嘅死我好痛心，我喺內地做巡迴演唱會時知道佢死訊，已經即刻趕落嚟，但趕唔到。根本我同Leslie私下冇事，嗰句說話你哋唔好成日掛喺耳邊，過去已成過去。」&#13;<br> 問蔡楓華當年是否不服氣張國榮的成績較他優勝？蔡楓華說：「唔想答，唔需要再回應呢啲問題，只會話畀自己知要努力奮鬥做人。」面對戰友鍾保羅、陳百強和張國榮先後去世，蔡楓華說：「咁咪努力去做好自己嘅事，無論惡勢力或任何人，都冇人可以阻止蔡楓華喺圈中生存同做演唱會。」但問到他所指的惡勢力是甚麼時，蔡楓華說：「我唔想講，今日暫時係咁多。」<br> &#13;<br> <spanclass>再三澄清： &#13;<br> <spanclass>我蔡楓華同張國榮冇任何芥蒂！ &#13;<br> 被問到對張國榮自殺有何感覺時，蔡楓華說：「作為一個天皇巨星，咁樣了結自己生命，我覺得真係好可惜。我同Leslie識於微時，大家係好朋友。我覺得人應該積極面對困難同情緒上嘅嘢，有困難或困擾要搵多啲朋友開解，要堅強啲去面對。我再鄭重聲明一句，我蔡楓華同張國榮完全冇任何芥蒂，完全唔係敵人，係好朋友，佢唱歌同拍戲都好，係真正天皇巨星。」&#13;<br> 蔡楓華又表示事前並沒有通知張國榮的家人會到場致祭，他說：「我對上一次見佢係好多年前一個頒獎禮，我嚟係出自真心。」</spanclass></spanclass></spanclass></spanclass></p><p><spanclass>送上祝福： &#13;<br> <spanclass>對佢嘅死好愕然同痛心，我有為佢流淚！ &#13;<br> 有記者問蔡楓華可會為張國榮誦經和吃齋時，他說：「我唔係信佛，唔好意思，我會祝福佢去另一個地方，我對佢嘅死好愕然同痛心，我有為佢流淚。」訪問期間蔡楓華一度站在馬路中央，需要董瑋提醒才回到路邊。&#13;<br> 其後蔡楓華在火葬場登上旅遊巴士，但在鰂魚涌下了車，然後又在殯儀館附近徘徊了一會兒，沿途有張國榮的歌迷大罵蔡楓華，蔡楓華又企圖坐的士離開擺脫記者，並說：「唔使理佢（指罵他的張國榮歌迷），佢有問題。」然後蔡楓華又轉坐另一輛的士朝九龍方向離開，的士司機更為蔡楓華切雙白線和衝燈，險象環生，最後他到了尖沙嘴洲際酒店午膳。&#13;<br> 採訪：馮美茵、卓寶花&#13;<br> 攝影：林德雄、仇志德</spanclass></spanclass></p></body></html>