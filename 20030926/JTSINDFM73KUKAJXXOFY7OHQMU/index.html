<html><header><meta charset="utf-8"><title>新車速報：<br>豐田Prius每公里只需$0.49</title></header><body><h1>新車速報：<br>豐田Prius每公里只需$0.49</h1><p>向來着重環保意識嘅日本豐田車廠，雖然第一代Prius嘅銷量，未似得同廠嘅Corolla或Previa車系咁，能夠傲視汽車銷量榜，但廠方仍見努力不懈，落力研製第二代Prius；新車無論造型及車廂鋪排，均予人新鮮感；而低廢氣排放及平均每公里$0.49嘅耗油量，仍是它最受注目嘅地方呢！&#13;<br>&#13;<br>記者、攝影：陳偉林</p><p><spanclass><fontstyle>低風阻造型助慳油  &#13;<br> 新一代豐田Prius放棄傳統三廂式轎車格局，改而用上五門掀背式設計，造型既時尚又富活力感，相信廠方有意向新一代車迷，以Prius灌輸汽車嘅環保意識呢！再者，幾近平滑嘅車底構造，加上流暢嘅輪廓，令Prius能錄得Cd0.26極低風阻系數，從而有助進一步減低耗油量㗎！</fontstyle></spanclass></p><p><spanclass><fontstyle>車廂闊落設備講究  &#13;<br> 新車座艙由於尺碼擴闊關係，較前多出15%空間，加上兩排軟滑絲絨椅配搭，給乘客有更出眾嘅愜意感受；再者，屬人體工學設計嘅儀表及各個按鍵，加埋原廠音響連恒溫冷氣，重有不可或缺嘅雙安全氣袋配搭，大可媲美一般高級轎車㖭！</fontstyle></spanclass></p><p><spanclass><fontstyle>Hybrid引擎易於操作  &#13;<br> 呢部第二代Prius沿用一台1.5公升直4DOHC偈，以及加強輸出功率嘅電馬達，明顯輸出較前強而有力，匹配上一套CVT無段變速自動波，駕駛可謂輕易掌握，惟制動時動能會從四輪轉化成電能，過程中若猛然下踏煞車掣，乘客要當心有俯身前衝嘅危險呢！</fontstyle></spanclass></p><p><spanclass><fontstyle>第一代豐田Prius有唔同  &#13;<br> 引擎：1496cc直4DOHC&#13;<br> 馬力：72ps/4500rpm&#13;<br> 扭力：11.7kgm/4200rpm&#13;<br> 電動馬達&#13;<br> 馬力：45ps/1040-5600rpm&#13;<br> 扭力：35.7kgm/0-400rpm&#13;<br> 尺碼：4310×1695×1490mm&#13;<br> 軸距：2550mm&#13;<br> 車重：1220kg&#13;<br> 簡評：第一代以四門轎車示人，既實用又嶄新嘅Hybrid引擎配搭，重令世界各地車迷備受注目，響講求環保嘅東瀛本土，重有唔少車迷身體力行咁支持㗎！</fontstyle></spanclass></p><p><spanclass><fontstyle>豐田Prius規格  &#13;<br> 引擎：1497cc直4DOHC&#13;<br> 馬力：78ps/5000rpm&#13;<br> 扭力：11.7kgm/4000rpm&#13;<br> 電動馬達&#13;<br> 馬力：68ps/1200-1540rpm&#13;<br> 扭力：40.7kgm/0-1200rpm&#13;<br> 傳動：CVT無段變速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/55R16BridgestoneTuranzaER30&#13;<br> 尺碼：4450×1725×1490mm&#13;<br> 軸距：2700mm；車重：1325kg&#13;<br> 新車售價：約$195,000&#13;<br> &#13;<br> 車輛提供：皇冠汽車（28661020）</fontstyle></spanclass></p><p><spanclass><fontstyle>記者試後簡評  &#13;<br> 新車無論外形及車廂，跟舊款可謂截然兩樣，而且空間更有進一步擴闊㖭！再者，輸出亦較前有進一步提升，雖然車重亦見同時提升，惟起步時仍予人動力源源不絕之感，據知新車平均耗油量不過每公里$0.49而已咋！</fontstyle></spanclass></p></body></html>