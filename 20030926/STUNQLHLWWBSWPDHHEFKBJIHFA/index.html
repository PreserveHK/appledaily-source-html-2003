<html><header><meta charset="utf-8"><title>家福道：<br>超市美食節掃至筍印度貨</title></header><body><h1>家福道：<br>超市美食節掃至筍印度貨</h1><p>任職秘書的Dora，是典型的OL，平日買菜十次有十次都是幫襯超巿，並不懂往街巿裏鑽。Dora除貪大型超巿乾淨、舒服兼樣樣有之外，更不時留意甚麼美食節之類，發掘來自世界各地的特色新食物。今期碰上「Great亞洲美食之旅」，便又急不及待往掃貨，其心水之選有以下的印度美食。&#13;<br>&#13;<br>記者：吳佩璇　攝影：陳智良&#13;<br>逢星期一至五出版</p><p>在加拿大生活了8年的Dora，直至去年才回流返港。在外國生活慣了，連口味也變得西化，不過更多的時候其實愛煮中、西夾雜的Fusion菜，因而買菜的地方也首選貨品種類國際化的大型超巿。&#13;<br> &#13;<br> <spanclass><fontstyle>愛「Super」Market夠方便  &#13;<br> 回港後這一年來，因就近工作地點的關係，Dora都專一地幫襯「Great」，一般每星期Shop兩、三次。最愛幫襯的是生蠔：「我覺得呢度啲生蠔好靚好新鮮，有時放工懶煮飯，就會買生蠔加啲壽司當晚餐。花費約千零蚊，約每星期『豪』一次當獎勵自己囉！」一家三口的Dora，有時又會在這裏買完隻燒雞（約$80），再烚些菜，便是經濟簡單的一餐。除了這類方便餸，還有許多半製成的材料，最為方便如像她工作繁忙的上班族下廚。</fontstyle></spanclass></p><p><spanclass><fontstyle>酸辣香印度鮮蝦咖喱$80  &#13;<br> 利用剛才選購了的正宗印度咖喱醬，很容易便可炮製一道地道的印式咖喱。Dora示範的這個印度咖喱，傳統上是配雞或海鮮來煮，今日她就揀了來自菲律賓、肉質更彈牙的虎蝦來入饌，再配她愛吃的烤包。這個咖喱的激辣程度可說爆燈，故她稍做手腳，加了少許類似Yogurt的汁料──QuarkCheese，令味道變得柔和一點，更適合大部份人的口味。</fontstyle></spanclass></p><p><spanclass><fontstyle>用咩料：  &#13;<br> 虎蝦	150克&#13;<br> Patak's咖喱醬	4茶匙&#13;<br> QuarkCheese	2茶匙&#13;<br> 烤包	1塊&#13;<br> 薑絲	少許&#13;<br> &#13;<br> <spanclass><fontstyle>好易煮：  </fontstyle></spanclass></fontstyle></spanclass></p><p><br> &#13;<br> <spanclass><fontstyle>亞洲美食　Dora心水推介  </fontstyle></spanclass></p><p><spanclass><fontstyle>首度登陸傳統印度烤包  &#13;<br> Dora行過貨架一見英國品牌Sharwood的傳統印度烤包，即愛不釋手：「我喺外國都有聽過呢個牌子，佢出嘅印度烤包今次係第一次到港。我本身好鍾意食包，而烤包就咁叮熱食又得，或者煮其他咖喱汁配食都得，方便又有變化。」（有原味、全麥、蒜頭、番茄等口味）</fontstyle></spanclass></p><p><spanclass><fontstyle>夠正宗印度咖喱醬  &#13;<br> 行吓行吓，Dora就真係想煮個咖喱汁來點烤包食。她便選了「Patak's」的咖喱醬：「呢個牌子Sell健康，成份係菜油、黃薑粉咁。不過我最鍾意佢夠正宗，聽我啲外國朋友講呢隻酸辣味嘅咖喱醬，係好多印度人食餐時都會用，味道夠濃夠激，唔似泰式咖喱咁Mild。」&#13;<br> </fontstyle></spanclass></p><p><spanclass><fontstyle>不含防腐劑天然小食  &#13;<br> 大部份OL都愛食零食但又怕肥，Dora也不例外，故揀零食時她必選天然用料製成的。像Rasna印式小食，標榜由植物油製造兼不含防腐劑，Dora遂買來一試。（有香荽炒脆豌豆粒、咖喱麵卷、香蒜炒花生等不同口味）</fontstyle></spanclass></p><p><spanclass><fontstyle>地道印度食品  &#13;<br> 今期超巿正進行亞洲美食之旅（由即日至10月19日，於GreatPacificPlace及GreatFestivalWalk舉行），引入印度、泰國、馬來西亞、日本及台灣等地的地道美食。外表斯斯文文，實則相當為食的Dora，第一時間便看看有甚麼好吃。其中最吸引她的是印度食品：「可能自己口味偏向西化，加上地道嘅印度香料同食品，相對日式或泰式嘅難搵，所以今次就買咗比較多印度嘢。」</fontstyle></spanclass></p><p><spanclass><fontstyle>巨型酒窖過2千種酒任揀  &#13;<br> Dora本身雖不好杯中物，但她卻喜歡逛這裏的酒窖，因有成2千幾種酒款，遇有節日或朋友生日，她都會買支酒作為送禮。碰巧今日心血來潮想整印度咖喱，她也順便揀了支來自澳洲的WynnsRieslingCoonawarraEstate2002白酒來襯激辣的印度咖喱。此酒果味柔和，口味清新，嗒落有檸檬、蜜糖及花香，幾啱女仔飲。</fontstyle></spanclass></p></body></html>