<html><header><meta charset="utf-8"><title>復出銀幕唔使問邱韶智<br>楊采妮俾成龍查家宅</title></header><body><h1>復出銀幕唔使問邱韶智<br>楊采妮俾成龍查家宅</h1><p>已闊別娛樂圈五年的楊采妮，宣布復出後於昨日正式開工，拍攝成龍新片《新警察故事》，片中她扮演成龍女友，當她被取笑是「龍嫂」時，反應甚大，而成龍為了解「女友」，竟在開工前狂起采妮家底。</p><p>楊采妮（Charlie）宣布復出後，昨日在成龍位於九龍塘的辦公室，首天開工拍攝電影《新警察故事》，她在片中扮演成龍的女友，而洪天明、吳嘉龍、連凱、樋口明日嘉及英皇「孖T」劉思惠及蔣雅文等，亦有到場拍攝。<br> &#13;<br> <spanclass>開工狀態大勇 &#13;<br> Charlie昨午所拍的戲份，主要是講述她生日，請來大班朋友為她舉行生日派對，但大男人的成龍卻拒在人前稱呼她做女朋友。雖然Charlie揚言已有五年沒有拍戲，不過狀態依然大勇，問她與成龍合作有否擦出火花？她說：「開工到𠵱家，我同大哥（成龍）至拍咗三個鏡頭咋，不過初頭我以為自己會唔慣，開工之後又覺得OK。」至於片酬方面，她表示不知圈內行情，但自覺滿意。<br> &#13;<br> <spanclass>被取笑是「龍嫂」 &#13;<br> 這時現場便有人取笑她是「龍嫂」，Charlie聞言即反應頗大地說：「龍嫂得一個，佢太太嘛。」之前有傳她與男友邱韶智情變，未知這次復出，男友是否贊成？她笑說：「終於問到呢個問題啦，我哋大家都唔管大家，外間一直揣測太多啦，我覺得事實嘅嘢唔使解釋太多，佢會支持我做嘅嘢。」&#13;<br> 成龍則表示昨在開工前，曾以十分鐘時間起Charlie家底，他說：「我哋要拍感情戲，所以要了解多啲，但我哋冇親熱戲。」&#13;<br> 此外，成龍日前表示希望兒子陳祖明出碟仆直，他昨日說：「老竇鬧仔係應該嘅，我同洪金寶（三毛）講過，幫大家互相教仔，要人哋講至入耳嘅，三毛個大仔（洪天明）契咗畀袁和平，二仔（洪天祥）就契畀元彪，而三仔天照就契咗畀我，祖明就契畀三毛，所以佢好聽三毛話。」&#13;<br> 採訪：魯萍　攝影：陳志嵐</spanclass></spanclass></p></body></html>