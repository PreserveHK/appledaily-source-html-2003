<html><header><meta charset="utf-8"><title>STAMPTabletPC獨有軟件夠實用</title></header><body><h1>STAMPTabletPC獨有軟件夠實用</h1><p>Microsoft大力推行嘅TabletPC，到目前為止已經有多間大廠推出對應機種，不過喺過渡期間，好多產品設計都仍偏向手提電腦舊有模式，以Notebook設計為主要藍圖，而STAMP呢部就真正發揮到流動性同簡易操作嘅特點。&#13;<br>&#13;<br>記者、攝影：徐影龍</p><p><b> Profile</b> &#13;<br> 處理器：IntelStrongArm206MHz&#13;<br> 屏幕：8.4"TFT&#13;<br> 作業系統：WindowsCE4.0（多語言）&#13;<br> 體積：230×154×17mm&#13;<br> 重量：800g&#13;<br> &#13;<br> 南中國科技&#13;<br> 查詢電話：25906808</p><p><spanclass><fontstyle>以細取勝  &#13;<br> 今次STAMP呢部TabletPCEP8402明顯以流動性為主要考慮，機仔細細充份發揮TabletPC特點，最特別係STAMP額外加入一款自行開發嘅多用途軟件，名為《OfficeApplicationProgram》，替代多款書寫、簡報、傳真、上網同電郵等功能，一個軟件搞掂晒，實用性非常高，而且介面模仿辦公室顯示，用家好容易就搵到所需程式，實用得嚟亦好易用，對WindowsCE新手用家更為適合。</fontstyle></spanclass></p><p><spanclass><fontstyle>又薄又細手袋放得落  &#13;<br> 由於採用8.4"輕觸式屏幕，纖巧機身直接減低體積負荷，不論放喺公事包甚至女士嘅手袋都好輕鬆。最重要係全個屏幕都係TouchScreen設計，書寫範圍冇限制外，手繪圖案或記事都好啱使。雖然全都以圖像方式處理，不過以IntelStrongArm206MHz處理尚算應付裕如，而且透過《MediaPlayer》欣賞MP3、動畫影像都好流暢，工作以外當成娛樂機種亦不俗。</fontstyle></spanclass></p></body></html>