<html><header><meta charset="utf-8"><title>　　百佳八折賣「金童子」飛 - 李八方</title></header><body><h1>　　百佳八折賣「金童子」飛 - 李八方</h1><p>賣豬肉賣冰鮮雞都先後惹起風波，以致剛推出平價米嘅百佳超級市場，近期又有新猷，就係搞演唱會門票銷售，都唔到你唔服。&#13;<br> 今次佢哋話只要喺百佳購物滿八百蚊，就可以八折優先訂購金童子奇里夫李察（CliffRichard）香港演唱會門票，呢位樂壇長青樹今年三月就會來港獻唱，門票竟然可以喺百佳同屈臣氏酒窖買得到，超市嘅服務可謂愈嚟愈多元化。&#13;<br> 講開屈臣氏酒窖，同一集團嘅屈臣氏蒸餾水為慶祝百周年誌慶，今日會舉行一連串嘅慶祝活動，分別喺尖沙嘴海旁舉行百人步操表演，又會喺天星碼頭免費派發一千件百周年紀念蛋糕，去開嗰頭嘅讀者，不妨去碰吓運氣吖。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>