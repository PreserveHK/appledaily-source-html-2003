<html><header><meta charset="utf-8"><title>超薄SnapShot王AXIA兩個5蚊咁厚</title></header><body><h1>超薄SnapShot王AXIA兩個5蚊咁厚</h1><p>數碼相機愈出愈細，不過由日本AXIA推出的「eyeplate」數碼相機就唔單止細部，兼且更大玩超薄，機身厚度只有8mm，相等於兩個5蚊咁厚，重量都只係40g，放入褲袋都唔多覺，隨時玩SnapShot都得。而且外形設計亦都相當特別，手動旋轉式啟動鏡頭，推開鏡頭就自動開機，十分過癮，機背亦都有個LCD顯示屏，顯示所餘張數。雖然話主打超薄，不過功能亦都絕對唔弱，擁有130萬像素，最高解像度有1,280×1,024，更設有SD卡插槽，就算唔插卡亦都有內置16MB畀你影餐飽。而且「eyeplate」可以外掛閃光燈，即插即用，但體積就厚咗成倍，不過分拆式設計唔用就可以收埋，繼續超薄機身。&#13;<br>&#13;<br>記者、攝影：劉耀祥</p><p><b> AXIAEyeplateProfile</b> &#13;<br> 解像度：130萬像素&#13;<br> 鏡頭：CMOS鏡頭&#13;<br> 記憶體：內置16MB&#13;<br> 儲存裝置：SD&#13;<br> 體積：86.8×54.8×8mm&#13;<br> 重量：40g&#13;<br> 查詢：31022783（JCSHOP）</p></body></html>