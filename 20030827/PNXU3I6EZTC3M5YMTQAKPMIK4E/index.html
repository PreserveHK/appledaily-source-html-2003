<html><header><meta charset="utf-8"><title>新車速報：<br>平治CL55AMG狠辣轎跑車</title></header><body><h1>新車速報：<br>平治CL55AMG狠辣轎跑車</h1><p>除豪華轎車有一定支持者外，本地汽車銷量紀錄顯示，高性能轎跑車一類，捧場客亦大不乏人；當中，德國平治不僅有CLK及SL型號，還有可同時提供四名乘客使用嘅CL車系。箇中嘅表表者，又以呢部CL55AMG至為出眾，絕對稱得上係一部動靜皆宜嘅雙門四座位轎跑車呢！&#13;<br>&#13;<br>記者、攝影：陳偉林&#13;<br>ImageGirl：Wendy&#13;<br>逢星期一至日出版</p><p><spanclass><fontstyle>AMG包裝出眾誘人  &#13;<br> 線條流暢成扁長車體嘅平治CL，滲入有AMG元素過後，一對炯炯有神嘅Bi-Xenon頭燈下，重有泵把跟氣霸一體成型設計，跑意盎然又見剛勁美，匹配埋四輪18吋跑車合金胎軨同尾定翼嘅點綴，還有閃爍奪目嘅門邊電鏡連方向指揮燈配搭，賣相吸引又見台型十足，真不愧係當今一款出眾嘅高性能轎跑車風範呢！</fontstyle></spanclass></p><p><br> &#13;<br> <spanclass><fontstyle>座艙豪華設備出眾  &#13;<br> 一般雙門轎跑車，大多只有雙座椅組合；然而，呢部CL55AMG卻屬意為前後四座位編排，加上寬敞嘅座艙配搭，予人空間闊落舒適。再者，兩排皮椅更屬透氣設計，響炎夏透出冰涼感，委實令人身心舒暢煩惱盡消㗎！前排重內附電動按摩功能，響寧靜嘅環境下聆聽悠揚樂曲，倒真係筆墨所難以形容呢！</fontstyle></spanclass></p><p><br> &#13;<br> <spanclass><fontstyle>500匹馬力狠辣有勁  &#13;<br> 至於引擎配搭方面，呢部CL55AMG就以一台5.5公升V8DOHC引擎作核心，並附以機械增壓裝置，馬力輸出動輒高達500匹，匹配一套5前速半自動波箱，起跑加速倍見凌厲有勁，絕能令人對其留有深刻印象。而四輪跑車化懸掛配搭，響四輪18吋高性能輪胎輔助下，行車循迹性亦見不俗。</fontstyle></spanclass></p><p><spanclass><fontstyle>記者試完車後有何評價？  &#13;<br> 一台5.5公升V8偈（左圖）經AMG調校過後，勁力十足加速又凌厲，重不失一份豪華轎跑車嘅優雅美態，兼且重可以提供四張獨立座椅，帶出實用一面。</fontstyle></spanclass></p><p><spanclass><fontstyle>Wendy又點睇部車？  &#13;<br> 部車線條優美又見份量十足，想唔到車廂陳設同樣吸引又豪華，前排一雙電動透氣按摩椅，重唔怕長途行車易疲倦呢！</fontstyle></spanclass></p><p><spanclass><fontstyle>平治CL55AMG規格  &#13;<br> 引擎：5439ccV8DOHC機械增壓&#13;<br> 馬力：500ps/6100rpm&#13;<br> 扭力：71.4kgm/2750rpm&#13;<br> 傳動：5前速半自動波，後輪驅動&#13;<br> 懸掛：（前）四連桿（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：265/40R18BridgestonePotenzaRE050&#13;<br> 尺碼：4993×1857×1398mm&#13;<br> 軸距：2885mm；車重：1995kg&#13;<br> 0-100公里：4.8秒；極速：250km/h&#13;<br> 平均耗油：13.2L/100km&#13;<br> 新車售價：$1,950,000&#13;<br> 車輛提供：金濤汽車（29222933）</fontstyle></spanclass></p></body></html>