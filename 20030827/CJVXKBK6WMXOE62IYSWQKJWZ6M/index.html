<html><header><meta charset="utf-8"><title>NokiaFunCam飛甩3100單拖照影</title></header><body><h1>NokiaFunCam飛甩3100單拖照影</h1><p>手機玩影相已經成為今期大熱，不過Nokia可能認為再拎住部手機已經Out，一於將相機同手機分家，於推出新機3100大玩螢光外殼之同時，其「另一半」FunCam就更加搶眼，毋須插住手機都可以影餐飽，影完就即插即Send相片入手機，唔怕影緊相有來電咁掃興，一於盡情影個夠！&#13;<br>&#13;<br>記者：劉耀祥攝影：陳陶鈞&#13;<br>ImageGirl：Wendy</p><p><spanclass><fontstyle>Nokia3100Profile  &#13;<br> 制式：GSM900/1800/1900三頻&#13;<br> 顯示器：4096色/STN屏幕/128×128像素&#13;<br> 功能：和弦、GPRS、WAP、MMS、來電圖像、Java&#13;<br> 電池：850mAh鋰電池&#13;<br> 備用時間：170-410小時&#13;<br> 通話時間：2-6小時&#13;<br> 體積：101.8×42.8×15.2-19.6mm&#13;<br> 重量：85g&#13;<br> 查詢：21366338（NokiaHK）</fontstyle></spanclass></p><p>NokiaFunCam（繽紛相機）外形已經夠晒搶眼，成個啤梨外形再加上紅橙兩色互撞，拎上手唔單止啱手形，收視率亦都攞滿分。主打強項獨立影相，毋須再依附於手機上，令手機體積毋須因為相機而變大，對用家使用亦更加方便。因為FunCam使用分體式設計，在功能上就可以玩得更盡，除一般方形相片，更可以拍攝圓形照片，做來電顯示圖片或Wallpaper都唔使咁悶。而自拍及閃光燈亦都唔少得，用兩粒3A電就可以操作。相機亦內置有8MB記憶體，使用最高解像度640×480時約可拍攝12張相片。</p><p><spanclass><fontstyle>5秒過相即時睇  &#13;<br> 作為FunCam的另一半3100，與FunCam關係當然密切，皆因影完相之後就要靠3100Show畀人睇。利用PopPort功能，將FunCam插入3100就可以自動過相，全程5秒就搞掂，做Wallpaper、ScreenSaver或Send畀朋友都冇問題！</fontstyle></spanclass></p><p><spanclass><fontstyle>螢光閃殼3100  &#13;<br> 與FunCam同時推出的3100，雖然外形未夠FunCam咁獨特，不過就大玩螢光外殼，唔單止Keypad夠光，就連機殼都有光射出，唱K落D就絕對唔怕搵唔到部機。而基本螢光殼就有深藍、淺藍、紅及白四隻顏色，但係Nokia似乎仍未玩夠，再特別推出兩款「遊戲機殼」，機殼內特別裝有LED，令到整個機殼都會發光，比基本螢光殼更閃更搶。&#13;<br> Nokia3100除機殼夠搶之外，功能比前作2100有不少改進，4,096彩芒及和弦鈴聲已是大勢所趨，而且為配合FunCam，理所當然加入MMS功能。除了MMS之外，SMS都加入分組功能，可以一個訊息Send畀一Group人。有彩芒就連遊戲都唔同，新加入BeachRally賽車，慳番唔少Download錢。除此之外，Nokia3100都加入簡體拼音輸入法，唔通想連內地用家都買香港行貨？</fontstyle></spanclass></p></body></html>