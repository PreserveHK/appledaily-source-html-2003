<html><header><meta charset="utf-8"><title>家福道：<br>潮人教至潮菜甜食腩肉新奇</title></header><body><h1>家福道：<br>潮人教至潮菜甜食腩肉新奇</h1><p>潮州人說的「在職厭職」，即我們所謂的「做嗰行厭嗰行」。楊生的老父在潮州家鄉當廚，就常對楊生發表「在職厭職」論，認為做廚房辛苦，不喜歡對煮食有興趣的楊生入行當廚，轉眼間過了三、四十年，直到家陣楊生也一把年紀，過着退休生活，才能盡情的煮，煮回失去了的光陰！而他最拿手的，當然就是當年在家鄉看着老父煮的潮州菜。原來潮州菜有不少是甜食，楊生嗜甜，對煮至「潮」甜菜情有獨鍾，重話要露兩手！&#13;<br>&#13;<br>記者：吳佩璇　攝影：梁細權&#13;<br>逢星期一至三、五出版</p><p>當年因家父不喜歡而沒有當廚的楊生，改入了藥材行頭，但亦無減他對煮食的喜愛，自小在家鄉看着老父揸鑊鏟，已經常問長問短乘機偷師。到後來成家立室，也愛當一家之「煮」。自97年退休後，更煮足一日三餐，不知幾享受！&#13;<br> &#13;<br> <spanclass><fontstyle>喜慶必食甜潮菜  &#13;<br> 老家在汕頭的楊生，道出潮州人的口味：「潮州人鍾意食濃味嘢，鹹嘅要食好鹹，甜就要食得好甜。」甜煮的菜式，在潮州菜當中原來亦佔相當地位。即使是腩肉、花膠、海參，也可以甜煮。而且甜食往往是喜慶節日的意頭菜。楊生更是無甜不歡：「乜嘢甜嘢我都好鍾意食！加上天口熱，食甜就零舍開胃。」&#13;<br> &#13;<br> <spanclass><fontstyle>煮甜容易過鹹  &#13;<br> 嗜甜，自然下廚也以甜為先，但當中原來也有很具體的理由：「潮州菜，甜嘅比鹹嘅容易煮。因為鹹煮嘅潮菜有好多調味配料，好似魚露、沙嗲……每樣嘢要調校得恰到好處先好味，但煮甜就一味加糖就得。」</fontstyle></spanclass></fontstyle></spanclass></p><p><spanclass><fontstyle>婚嫁主菜　銀杏腩肉$15  &#13;<br> 甜食的腩肉確實較少聽聞！楊生話銀杏乃意頭材料，再加埋甜煮的腩肉，是家鄉婚嫁、生日等喜慶的必備菜式。從前更是有錢人才吃得起！一般他們會當甜品吃，尤其是三點下午茶時間，是填肚的茶點。但若是婚嫁等喜慶節日中，則會作主菜上。</fontstyle></spanclass></p><p><spanclass><fontstyle>用咩料：  &#13;<br> 腩肉	4両&#13;<br> 蛋	4隻&#13;<br> 銀杏	4両&#13;<br> 紅棗	4、5粒&#13;<br> 砂糖	4両&#13;<br> &#13;<br> <center> <spanclass><fontstyle>好易煮：  </fontstyle></spanclass></center> </fontstyle></spanclass></p><p><spanclass><fontstyle>飯後糖水　海參甜湯$33  &#13;<br> 連海參也甜煮，真虧潮州人想得到！楊生話此甜海參湯，在香港的潮州菜館也很難食得到，即使有，也是鹹煮。「係我阿爸喺家鄉菜館做廚時學識整嘅，夠晒地道。而呢味甜海參，會用砂糖開水嚟煮，我哋會連糖水都飲埋，所以一般會當飯後糖水咁食。尤其係夏天，係最好嘅消暑甜品。」</fontstyle></spanclass></p><p><spanclass><fontstyle>用咩料：  &#13;<br> 海參	12両&#13;<br> 海帶	2塊&#13;<br> 薑	2片&#13;<br> 陳皮	少許&#13;<br> 葱	少許&#13;<br> 糖	2両&#13;<br> （開4碗水煮糖水）&#13;<br> &#13;<br> <center> <spanclass><fontstyle>好易煮：  </fontstyle></spanclass></center> </fontstyle></spanclass></p><p><br> &#13;<br> <center> <spanclass><fontstyle>試食報告  </fontstyle></spanclass></center> </p></body></html>