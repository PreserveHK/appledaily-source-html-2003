<html><header><meta charset="utf-8"><title>林嘉欣背歌詞甩甩漏</title></header><body><h1>林嘉欣背歌詞甩甩漏</h1><p>林嘉欣日前為電影《六樓后座》的同名主題曲拍MV，由於這次是嘉欣第一個在香港拍攝的個人MV，所以格外緊張，她坦承拍MV慘過拍戲。&#13;<br> 嘉欣日前說：「因為拍MV嘅焦點喺晒我度，唔同拍戲有其他演員，而且我平時拍戲背晒全劇對白都冇問題，反而背歌詞就背咗幾次都唔記得。」<br> &#13;<br> <spanclass>鄰近時鐘別墅 &#13;<br> 拍攝當日，嘉欣到達灣仔一所唐樓拍攝時，在場工作人員甫到埗即紛紛偷笑，原來他們拍攝的地方有一間時鐘別墅，但嘉欣在外國長大，所以不明白別墅的意思，及後經工作人員解釋後她才恍然大悟。嘉欣笑說：「因為喺台灣別墅嘅意思係有大花園嘅大宅，而且台灣嘅時鐘酒店係叫旅館，好彩我𠵱家識咗，唔係下次有男仔話叫我去別墅，我都唔知點算。」</spanclass></p></body></html>