<html><header><meta charset="utf-8"><title>少年黃貫中K歌唱出頭</title></header><body><h1>少年黃貫中K歌唱出頭</h1><p>卡拉OKBigEcho下半年除力捧女子組合Babies外，更會力捧有「少年黃貫中」之稱的二十二歲男新人伍智恆（Eddie），Eddie去年贏得卡拉OK比賽冠軍後，簽約BigEcho，並已錄好新歌《太愛你》，將於暑假推出。<br> &#13;<br> <spanclass>闖樂壇緊張 &#13;<br> 日前Eddie在柴灣一間影樓，為卡拉OK即將舉行的歌唱大賽拍海報，對於即將加入樂壇，他笑說：「心情有少少緊張啦，其實係機緣，舊年我參加歌唱比賽，都係阿媽幫我攞申請表格，自己好彩攞到冠軍。」&#13;<br> 至於其外貌被指似黃貫中（Paul），Eddie說：「我讀書嘅時候，啲同學都嗌我做阿Paul仔，但我就未試過俾人認錯。」&#13;<br> 採訪：朱芷瑩　攝影：甄朝健</spanclass></p></body></html>