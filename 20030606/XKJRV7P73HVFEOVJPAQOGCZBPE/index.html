<html><header><meta charset="utf-8"><title>啤妹黎宛珊與黎明相認</title></header><body><h1>啤妹黎宛珊與黎明相認</h1><p>擁有33、23、34驕人身段的模特兒黎宛珊（Sarika），自上年與周星馳合作拍攝啤酒廣告後，工作接踵而至，先後參與多個廣告及電影拍攝，尤以她穿上比堅尼泳衣為黎明的《BaBa》MV伴舞，最令人印象深刻。&#13;<br> Sarika早前再度與黎明結緣，拍攝電影《雙雄》，拍攝當日黎明更主動上前與Sarika相認，並與她交換減肥心得。<br> &#13;<br> <spanclass>扮埃及妖后 &#13;<br> Sarika笑說：「我喺部戲度係做埃及妖后，我化咗濃妝，重戴咗假髮，估唔到Leon（黎明）都認得我，佢重主動走過嚟問『你係咪我嗰個dancer』，真係嚇咗我一跳，好開心。唔使埋位時佢都會過嚟同我傾偈，佢重教我點樣減肥㖭！」&#13;<br> 攝影：仇志德</spanclass></p></body></html>