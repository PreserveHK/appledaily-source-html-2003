<html><header><meta charset="utf-8"><title>新車速報：<br>日產Sunny玩變身樣靚好力</title></header><body><h1>新車速報：<br>日產Sunny玩變身樣靚好力</h1><p>靜極思動下，繼早陣子Facelifted新版豐田Corolla及本田Civic登場後，亦不乏車迷捧場嘅日產Sunny車系，最近代理亦引入名為九代半嘅新車款；新車除套用咗東瀛本土版BluebirdSylphy車殼之餘，車廂亦滲入咗唔少豪華修飾，加上經調校過後嘅引擎同底盤結構，性能表現重予人有一份新體驗㖭！&#13;<br>記者、攝影：陳偉林&#13;<br>ImageGirl：Elaine</p><p><spanclass><fontstyle>換殼豪邁新意盎然  &#13;<br> 上一款Sunny屬出口嘅亞洲版本，體形仍維持響家庭車嘅級別中，惟呢部被稱為九代半嘅新Sunny，套用咗BluebirdSylphy嘅車殼，予人有大車風範外，低腰線而修長嘅車體設計，匹配上全新鬼面罩、車頭雙圓投射大燈、四輪時款15吋合金胎軨，還有立體高聚焦尾燈組合，均教人有一新耳目感同豪邁本色呢！</fontstyle></spanclass></p><p><spanclass><fontstyle>車廂烘托得如大車體驗  &#13;<br> 頂級版SuperSaloon嘅座艙編排，前後均屬高級絲絨鑲嵌，置身其中妥貼舒適之餘，車廂四周重有高級桃木修飾，予人有高級轎車嘅觀感。設備方面，既有齊四門電窗、門邊電鏡及電天窗外，重有原廠恒溫冷氣同10碟CD高級音響；當然少不了重有卸力式前排安全頭枕、前後獨立房燈及雙安全氣袋啦！</fontstyle></spanclass></p><p><spanclass><fontstyle>強化底盤乘坐感出眾  &#13;<br> 新Sunny配備跑車化嘅真皮四幅式軚環及波棍，有出眾手感之餘，原有一台1.5公升直4DOHC偈，經調校後馬力及扭力亦提升不少，雖然並不如房跑車般嘅高剛性爆炸力，然而低、中轉表現卻見突出不少；而筆者反觀呢部FamilyCar，最吸引地方莫過於隔音寧靜嘅座艙，以及一套柔靭富支持嘅懸掛裝置，令行車變得平穩又見舒適感㗎！</fontstyle></spanclass></p><p><spanclass><fontstyle>記者試後簡評  &#13;<br> 呢部被形容為九代半嘅新款Sunny，套用咗日本同廠BluebirdSylphy嘅車殼，即時予人有大體同高級豪邁嘅觀感；車廂重加入不少桃木裝飾，坐得既舒適又闊落之餘，經調校後嘅底盤，柔韌有力富支持性，給人有平穩暢順嘅乘坐感呢！</fontstyle></spanclass></p><p><spanclass><fontstyle>日產SunnySuperSaloon規格  &#13;<br> 引擎：1498cc直4DOHC&#13;<br> 馬力：109ps/6000rpm&#13;<br> 扭力：14.6kgm/4000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）鼓式（ABS）&#13;<br> 輪胎：185/65R15BridgestoneB391&#13;<br> 尺碼：4495×1695×1445mm&#13;<br> 軸距：2535mm；車重：1155kg&#13;<br> 新車售價：約港幣14萬&#13;<br> 車輛提供：合誠汽車（23688235）</fontstyle></spanclass></p><p><spanclass><fontstyle>歷代Sunny點將錄  </fontstyle></spanclass></p></body></html>