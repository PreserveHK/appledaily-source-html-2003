<html><header><meta charset="utf-8"><title>六萬五彩芒手機大冧價<br>三星扭擰王跌價四成</title></header><body><h1>六萬五彩芒手機大冧價<br>三星扭擰王跌價四成</h1><p>幾個月前，一部65,000色的頂級彩芒手機閒閒哋都要四、五千蚊，不過近排唔少二千零蚊嘅65,000色彩芒機湧現，令到往日身價高企嘅頂級彩芒手機價錢逐步回落，今日已經跌至接近當初推出價錢嘅一半。當中彩芒手機老字號三星多部機都成為跌價王，其中扭擰王V200更跌價四成，由高峯價$5,500跌至$3,050，而NEC、Panasonic等亦都普遍跌價逾四成，係時候升級做頂級彩芒機主！&#13;<br>記者：劉耀祥&#13;<br>攝影：陳智良&#13;<br>Model：Kendy(CoolFactory)</p><p><spanclass><fontstyle>三星V200獨有270°旋轉鏡頭  &#13;<br> 三星彩芒機向來都係場內熱賣貨色，每間舖頭都必定入番兩三款三星彩芒機看門口，其中V200因為獨有可270°扭擰的35萬像素鏡頭，兼且具有40和弦，以及65,536色TFD螢幕，水貨於3月初到場時開價曾一度高見$5,500，近日英文版價錢向下跌至$3,050，若果自問唔係非中文不可的用家，$3,050就有部影相65,536手機，加埋三頻、GPRS、WAP及MMS等一大堆功能，今時今日呢個價絕對抵玩。&#13;<br> &#13;<br> 高峯價：$5,500&#13;<br> 新低價：$3,050(A)</fontstyle></spanclass></p><p><spanclass><fontstyle>東瀛彩芒始祖跌至半價  &#13;<br> 初到港時開價接近$6,000的PanasonicGD88，可稱得上早期65,536色彩芒機，只有16和弦聲效及拍攝132×176解像度的照片，若論規格及反應而言，與現時推出的彩芒機比較可能稍為遜色，不過其他功能如GPRS、WAP及MMS等亦全部有齊，甚至可以支援SMTP/POP3收發電郵，所以價錢跌至$3,180亦都可算合理，外形極具濃厚日本手機風味，對哈日族有相當吸引力。&#13;<br> &#13;<br> 高峯價：$6,000&#13;<br> 新低價：$3,180（水貨）(B)</fontstyle></spanclass></p><p><spanclass><fontstyle>三星S308推出一個月即跌八百  &#13;<br> 三頻機S308行貨出街約個月多，當時開價$3,980，不過手機場內唔少細舖已經開始玩減價，皆因熱門機種間間舖都有，競爭大就惟有減價吸引客人，場內行貨新低價已經跌至$3,180，呢部雙彩芒機內螢幕已經有65,536色UFB-LCD，加上外螢幕都備有256色STN-LCD，重有40和弦靚聲，上網又有GPRS及WAP，賣$3,180相信有唔少吸引力。並非雙彩芒，但功能上與S308相若的三星雙頻機T408，價錢亦都跌跌跌，行貨新低價只要$2,650。&#13;<br> &#13;<br> T408　高峯價：$3,880&#13;<br> 新低價：$2,650（行貨）$2,250（水貨）(A)&#13;<br> &#13;<br> S308　高峯價：$3,980&#13;<br> 新低價：$3,180（行貨）$2,480（水貨）(A)</fontstyle></spanclass></p><p><spanclass><fontstyle>NECN8四千蚊有找  &#13;<br> NECN8水貨於1月到港時曾被瘋狂炒至接近$7,000，因為它是唯一外螢幕具有4,096色的雙彩芒手機，可以大玩小型相簿及來電照片顯示，不過自上月行貨推出後，售價就維持於$4,800左右，日前售價更進一步下跌，新低價$3,970，這個價錢只比一般65,000色彩芒手機貴一千蚊左右，就可以有齊內置10萬像素相機、40和弦、WAP及GPRS等，喜歡自拍的用家，用4,096色外螢幕自拍就更加得心應手。&#13;<br> &#13;<br> 高峯價：$7,000&#13;<br> 新低價：$3,970(B)</fontstyle></spanclass></p><p><spanclass><fontstyle>盧巧音代言只要$2,380  &#13;<br> 韓國手機的彩芒質素向來極高，比部份日本手機更為優勝，LGG7020到港已經一段時間，行貨推出時由盧巧音擔任代言人，今日售價由初時的$3,250跌至$2,380，與近期推出的65,000色彩芒手機不相伯仲。除具有65,000色螢幕之外，重加上一大堆實用功能，如WAP、GPRS、EMS、40和弦鈴聲、30秒錄音及7色來電閃燈等，想玩韓國機嘅用家係時候郁手了。&#13;<br> &#13;<br> 高峯價：$3,250&#13;<br> 新低價：$2,380（行貨）$2,180（水貨）(A)</fontstyle></spanclass></p><p><b> 跌價位：</b> &#13;<br> (A)鉑匯科技（23987320）旺角先達廣場地下93號舖&#13;<br> &#13;<br> (B)科域電訊（23614018）深水埗鴨寮街212號地下</p></body></html>