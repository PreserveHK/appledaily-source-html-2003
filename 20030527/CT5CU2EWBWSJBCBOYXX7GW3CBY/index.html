<html><header><meta charset="utf-8"><title>潮流Express：<br>西岸鞋神VISION有火玩火玩Punk冧客</title></header><body><h1>潮流Express：<br>西岸鞋神VISION有火玩火玩Punk冧客</h1><p>總替VISION不值，3年前冇行貨冇水貨，搞到人人恨買！而辦法只有兩個，一係上網訂；二係飛去美國買。VISION近年終有水貨，但市場氣氛麻麻！怪只怪冇宣傳，且品牌一向堅持低調。&#13;<br>言歸正傳，西岸兩大板鞋VISION與Vans查實屬兄弟幫，前者是細佬。1976年由BradDorfman創辦，主攻板仔市場的VISION是第一波；其後1988年美國FunkMetal組合RedHotChiliReppers成為品牌代言人，VISION即成為Band仔愛鞋；而往後日子，VISION總愛與搖滾樂掛鈎。且看03新作就知27歲的VISION，火氣依然猛！03更玩火玩骷髏頭等PunkStyle來冧客！&#13;<br>記者：陳嘉文&#13;<br>攝影：陳陶鈞</p><p><spanclass><fontstyle>崩魂不散！  &#13;<br> <spanclass><fontstyle>「骷髏王」PunkSkullLow$299(a)  &#13;<br> 近兩年Cons亦曾出「骷髏王」AllStar，不過純講味道始終唔係VISION嗰皮(話晒BradDorfman都係PunkMusic擁躉)！</fontstyle></spanclass></fontstyle></spanclass></p><p><center> <spanclass><fontstyle>龍五推介最抵買VISION！  </fontstyle></spanclass></center> </p><p><spanclass><fontstyle>波鞋街情報員龍五講VISION  &#13;<br> 咪睇龍五得嗰20歲仔就以為佢冇料，一講到VISION佢即刻滔滔不絕：&#13;<br> 「80年代的滑板神MarkGonzales從唔着Vans，只獨愛VISION；80's的黑白VISIONSTREETWEARTee，今日在網上可炒至$600都大把人爭住Bid！在香港賣的VISION板鞋比日本平好多，市面有唔少貨Under$200已有交易。」</fontstyle></spanclass></p><p><spanclass><fontstyle>一周熱辣情報！  &#13;<br> 今個禮拜情報員係靚女Mia，為閣下數近期最潮波鞋；廢話唔講！即刻由靚女同你講邊對鞋至係今周至尊！</fontstyle></spanclass></p><p><spanclass><fontstyle>第1位：「訓練者一號」SB版$1,999(b)  &#13;<br> 「潮流友等到頸長嘅訓練者一號SB版，終於返水貨！顏色方面唔玩SharpColour，選用泥色及黑色，CoolCool哋予人有專業感覺。」</fontstyle></spanclass></p><p><spanclass><fontstyle>第2位：「佐敦11代」LowRetro行貨$899(c)  &#13;<br> 「早前水貨炒至過$1,000的11代，對鞋最靚嘅設計就係採用爆裂紋，連SupremeDunk都抄佢。」</fontstyle></spanclass></p><p><spanclass><fontstyle>第3位：Reebok噱頭作Graffiti「科時」$799(d)  &#13;<br> 「近期Reebok好叻玩Gimmick，最新搞鬼作係玩Graffiti嘅80's籃球鞋，望落對鞋好似『科時』。」</fontstyle></spanclass></p><p><spanclass><fontstyle>第4位：黑×灰「科時2號」Hit硬！$1,099(d)  &#13;<br> 「Nike有條方程式，凡玩黑灰配搭，市場一定Buy！今次『科時2號』應該亦唔例外。」</fontstyle></spanclass></p><p><spanclass><fontstyle>本周至抵潮鞋黑×灰DunkLow「五嚿水」益買家！(a)  &#13;<br> 「芝加哥」店長「長毛」落力推介，黑×灰DunkLow行貨都要$699，且已全數賣清！今次割價「五嚿水」純為推動本港經濟，明蝕㗎！</fontstyle></spanclass></p><p><b> 售賣點：</b> &#13;<br> (a)Chicago(23981267)旺角奶路臣街17號B地下&#13;<br> &#13;<br> (b)TheBest(27707444)旺角瓊華中心2樓203A舖&#13;<br> &#13;<br> (c)NikeShop(23779660)尖沙嘴柏麗大道G33舖&#13;<br> &#13;<br> (d)Misa(23743899)旺角瓊華中心3樓303A舖</p></body></html>