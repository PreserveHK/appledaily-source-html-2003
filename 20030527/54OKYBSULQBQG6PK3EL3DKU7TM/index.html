<html><header><meta charset="utf-8"><title>兩用MemoryStick新登場</title></header><body><h1>兩用MemoryStick新登場</h1><p>早排SONY搞咗個MiniEXPO，勁推旗下十幾部新產品，當中較有突破性，要算係容量達1GB嘅MSPRO及縮細版MSDuo。估唔到SONY一浪接一浪，再度玩轉MS，推出一卡兩用嘅MSSelect。&#13;<br> 記者、攝影：徐影龍&#13;<br> &#13;<br> <spanclass><fontstyle>容量跳升一倍達256MB  &#13;<br> 除開全新設計嘅1GBMSPRO及迷你MSDuo兩款記憶卡外，新嘅MemoryStickSelect喺舊有設計上，突破以往樽頸位嘅128MB容量極限，增大一倍達到256MB。隨住SONY一系列500萬像素DC出場，高解像相片令容量大幅飆升，舊嘅128MBMS喺儲存上已開始吃力，所以新卡嘅256MB容量為呢類用家提供唔少方便。據SONY官方表示，往後保存MS兼容能力之餘，亦會朝提升容量方向發展。&#13;<br> &#13;<br> <spanclass><fontstyle>資料分類儲存唔會亂  &#13;<br> 容量倍升外，MSSelect最大精粹在於其分區架構上。新卡背部除留有沿用嘅「Lock」掣外，亦新增「A」、「B」選項，作用係將一條256MBMS劃分成「A」、「B」兩區，各佔128MB容量，使用時需先揀選儲存區域，情形就如PC上將硬碟分割。最大好處係可按資料內容分別存放，如分開公事?私事文件資料、數碼相或動畫短片、甚至一邊擺MP3音樂一邊擺Clie程式，貫徹MS喺SONY產品上橫向兼容性，亦免卻用家容易混亂，實屬體貼嘅設計。&#13;<br> &#13;<br> </fontstyle></spanclass></fontstyle></spanclass></p></body></html>