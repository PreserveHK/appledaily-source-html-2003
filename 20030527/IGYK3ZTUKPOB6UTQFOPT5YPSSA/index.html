<html><header><meta charset="utf-8"><title>一味窩輪：匯豐Call輪最正路9763</title></header><body><h1>一味窩輪：匯豐Call輪最正路9763</h1><p>個市㩒都㩒唔住，買盤四方八面而來，恒指直迫九千五，收9492。期指破九千五，收9533，周四結算，可能挾淡倉挾多一挾，不過要留意恒指9RSI已抵83.19，小心超買。&#13;<br> 大藍籌升得勁嘅，啲Call輪已經彈到半天高，買落去未必着數。不如揀邊啲藍籌落後，然後向啲相關Call輪埋手。&#13;<br> 太A（019）收33.70元，升40仙，昅住啲Call輪，冇得揀，得隻9660，明年1月到期，現價36仙，溢價11.2%，槓桿率9.4倍。&#13;<br> 中移動（941）收17.75元，升60仙，間中會挫一挫，吼回順時低價買Call輪，對象係9754同9768，呢兩隻爆炸力比較大。想揀低溢價嘅，則有9770，今年9月到期，現價31.5仙，溢價2.3%，槓桿率5.6倍。<br> &#13;<br> <spanclass>油股輪暫時咪高追 &#13;<br> 中石油（857）同中石化（386）都升6%，啲Call輪槓桿率勁，輪價升幅厲害，暫時唔值得高追。油股冇突發新聞，唔應該一口氣直升。&#13;<br> 相對於大市，滙豐（005）似乎比較落後，收91.50元，升1元，最正路嘅滙豐Call輪對象係9763，9月夠鐘，現價52仙，溢價得1.9%，槓桿率17.6倍。想爆炸，則揀9631，8月到期，現價25仙，槓桿率去到36.6倍，當然溢價又要畀高啲，達4.2%。&#13;<br> 章盛</spanclass></p></body></html>