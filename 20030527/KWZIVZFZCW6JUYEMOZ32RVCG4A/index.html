<html><header><meta charset="utf-8"><title>LCDTV一芒三用</title></header><body><h1>LCDTV一芒三用</h1><p>15吋LCD跌到二千元谷底，代理商毛利少咗，自然引入新產品，令ProfitMargin可以高番啲，LCDTV近期成為場中熱賣，皆因呢類芒有齊PC、AV和TV功能，最適合擺喺房自成一國。馬哥以下介紹嘅ComeMonTM系列算係中上之作；15吋嘅TM151S最高光亮度為450cd/m2，而17吋嘅TM170W更擁有500cd/m2以及16:9闊屏幕，睇DVD一流。另外，兩芒都有600:1對比度，亦同樣利用3D-Combfilter和3:2PullDown影像處理技術，徹底消除傳統類比訊號輸送時產生的大量雜訊，令畫面柔和順暢而不閃爍。畫面靚之餘，音色亦不俗，佢哋嘅SRS能將背景音質加強，使動態效果更明顯，有效解決原來在立體聲系統難以分辨微細背景和人聲的問題。唔講唔知，一般LCDTV壽命只有大約50,000小時左右，而ComeMonTM就有成62,000小時，屈指一算，如果每日睇佢10小時，可以捱到6,200日，即係成17年，分分鐘長命過我！&#13;<br> 文：馬哥&#13;<br> &#13;<br> TM151S$3,998&#13;<br> TM170W$4,998&#13;<br> 查詢電話：28110839</p></body></html>