<html><header><meta charset="utf-8"><title>　　「年輕」肥彭牛津校長唔易爭 - 李八方</title></header><body><h1>　　「年輕」肥彭牛津校長唔易爭 - 李八方</h1><p>末代港督彭定康自從Bath一役輸掉議席之後，都冇參加過選擧，最近佢角逐牛津大學校長一職，睇來都唔易贏，除咗對手非等閒之輩外，最壞事可能係佢太後生，只有五十八歲，而佢嘅強敵大法官賓厄姆勳爵就已經六十九，另一個問鼎者大律師尼爾就年屆七十六。&#13;<br> 肥彭喺歐盟份工重有一年就做完，佢早前同記者講到出口話好恨做牛津校長，又話好想回饋母校，咁牛津三年係咪佢一生最重要呢？答案竟係重要，好懷念，但係始終比唔上香江歲月。牛津方面重有一個月先投票，現階段大法官嘅支持勁啲，賓厄姆勳爵重請咗公關公司做網頁，其實做牛津校長地位高，終身制，但係冇錢收，中大周圍搵校長，不如諗吓肥彭，咁好玩佢實肯返嚟。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>