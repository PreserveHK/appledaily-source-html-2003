<html><header><meta charset="utf-8"><title>葉太吸取教訓今後慎言</title></header><body><h1>葉太吸取教訓今後慎言</h1><p>【本報訊】因強行推銷《基本法》二十三條而民望急挫的保安局局長葉劉淑儀承認，二十三條立法諮詢給特區政府帶來不少反面教訓，而她本人也學識今後「說話要小心」，表達訊息要簡明，不要給他人攻擊機會。&#13;<br> 葉劉淑儀昨出席電台節目時表示，《基本法》二十三條的課題具爭議及複雜，不少市民一聽到國家安全條例，就以為必會打壓人權，容易引起公眾恐慌，而諮詢過程令她吸取不少教訓，明白遇到複雜問題時，政府表達的訊息一定要簡單易明，官員說話也要小心，她認為今次經驗值得其他部門討論。<br> &#13;<br> <spanclass>「最嬲啲人鬧埋我個女」 &#13;<br> 她說：「我哋學到好多嘢，包括我哋自己官員講嘢要小心，反面就係吸取好多教訓，如果個課題敏感複雜，處理就要小心，講嘢要小心呀，出嘅訊息要簡單明確呀，唔好畀機會人哋歪曲呀，唔好引起無謂嘅恐慌。」&#13;<br> 不過，她堅持諮詢為社會帶來正面影響：「咁𠵱家人人都知道二十三條呀！細佬哥都知道二十三條喇！」提及諮詢期間常被人抨擊，葉太承認有時會被惹怒：「俾人鬧，有啲鬧得好惡毒，咁講個真話，冇可能完全唔上心，特別最嬲係啲人鬧埋我個女，我就最嬲呢樣，但我都盡量提自己算啦。」&#13;<br> 但對民望急降，她則不以為然說：「係唔係我哋為咗保持自己民望高，就唔處理爭議性問題呢？我諗其實推銷二十三條，無論邊個做都會俾人鬧，係程度嘅問題啫。」她又強調推銷二十三條是其職責：「我做入境處長時，就要處理二十四條（《基本法》有關永久居民定義），做保安局長，梗係要搞二十三條啦！」&#13;<br> 葉劉淑儀認為，《國家安全（立法條文）條例草案》公布後，公眾的討論已有所約制，再沒有出現如諮詢期間「兵慌馬亂」情況，而日後對類似事件，她的處理手法不會改變，但會盡量解釋條文。</spanclass></p></body></html>