<html><header><meta charset="utf-8"><title>新車速報：<br>豐田Wish1.8S有齊包圍性格更鮮明</title></header><body><h1>新車速報：<br>豐田Wish1.8S有齊包圍性格更鮮明</h1><p>近年，家庭式MPV響香港備受車迷追捧，當中更以本田Stream錄得驚人嘅銷售紀錄。但作為日本車廠一哥嘅豐田，早前經已推出全新Wish車系予以還擊，並經已有唔少車行引入本港市場；相比下，標準版嘅Wish不太起眼，惟呢部Wish1.8S一身AeroKit包裝，性格鮮明突出外，車廂鋪排同陳設重好吸引㖭！	&#13;<br>記者、攝影：李勤</p><p><spanclass><fontstyle>車廂多變設備齊全  &#13;<br> 車廂三排七座位，以雙色絲絨及仿桶形布局剪裁，予人貼身舒服又富承托感，而中、後排更可以收摺放平，令尾廂空間倍增㗎！三排備有獨立頭枕、房燈照明同送風口外，前、中排另備有中央手枕，還有Walk-through嘅好處，當然唔少得重有電窗、電鏡、電天窗、前後獨立恒溫冷氣、雙安全氣袋等配備啦！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>1.8公升VVT-i偈輸出平均  &#13;<br> 豐田Wish車系以同廠Corolla嘅底盤發展而成，有穩陣同低重心嘅好處之餘，匹配上一台1.8公升直4VVT-i偈，每段輸出平均外，重有起跑加速有力嘅反應；而四輪高效能碟式制動，還備有ABS連EBD裝置，予人倍覺有多一份可靠性㖭！</fontstyle></spanclass></p><p>&#13;<br> &#13;<br> &#13;<br> &#13;<br> <spanclass><fontstyle>原廠AeroKit包裝突出  &#13;<br> 單係豐田Wish一身流線外形，匹配上炯炯有神又時尚嘅車燈鋪排，經已教人留有深刻印象。然而，再加上原廠全車大包圍、裙腳同霧燈，重有高置尾定翼連四輪15吋跑車合金胎軨配搭，給人看來倍添多一份活力感呢！&#13;<br> &#13;<br> &#13;<br> <center> <spanclass><fontstyle>原裝AeroKit包裝好吸引  </fontstyle></spanclass></center> </fontstyle></spanclass></p><p><spanclass><fontstyle>記者試後簡評  &#13;<br> 追加有全車原廠包圍，醒目有型又見跑格外，仿桶形跑車座椅，重有真皮軚環及波棍的手感充實，匹配埋四輪碟煞裝置，還予人有收放自如嘅可靠感呢！&#13;<br> &#13;<br> <spanclass><fontstyle>豐田Wish1.8S規格  &#13;<br> 引擎：1794cc直4DOHC&#13;<br> 馬力：132ps/6000rpm&#13;<br> 扭力：17.3kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：195/65R15GoodyearGT065A&#13;<br> 尺碼：4550×1695×1590mm&#13;<br> 軸距：2750mm；車重：1240-1310kg&#13;<br> 平均耗油：14.4km/L&#13;<br> 0-100公里：12.1秒；極速：210km/h&#13;<br> 新車售價：$199,000&#13;<br> 車輛提供：歐日汽車（26200808）</fontstyle></spanclass></fontstyle></spanclass></p></body></html>