<html><header><meta charset="utf-8"><title>末來奶奶唔介意娶Ⅲ級新抱<br>林雅詩年尾收山嫁人　嘥料！</title></header><body><h1>末來奶奶唔介意娶Ⅲ級新抱<br>林雅詩年尾收山嫁人　嘥料！</h1><p>性感女星林雅詩前晚出席首映禮時，公布年底將會跟溫姓男友拉埋天窗。林雅詩表示婚後會退出娛圈，專心做賢妻良母，並會搞小生意。林雅詩更透露男方家人知道她曾拍三級片，但不介意。</p><p>林雅詩、陳雅倫、影壇新人黃榕和李莉莉等，前晚在尖沙嘴太空館出席電影《失鎗72小時》首映禮，二十六歲的林雅詩表示年底將會跟從事建築生意的溫姓男友（Man）結婚。<br> &#13;<br> <spanclass>多次求婚才應承 &#13;<br> 林雅詩和陳雅倫前晚打扮性感到場，成為全場焦點。談到婚期，林雅詩說：「我同男友拍咗兩年拖，佢三十幾歲，向我求過好多次婚，唔知點解我突然應承佢。」&#13;<br> 問林雅詩婚後的計劃，她說：「我會退出幕前，搞啲小生意。雖然相士話我二十九歲先係適婚年齡，但我覺得冇所謂，想做就去做。」&#13;<br> 曾拍三級片的林雅詩又表示男友的家人很接受和支持她，她說：「我都同未來奶奶傾過，講我拍過乜嘢戲。」<br> &#13;<br> <spanclass>李莉莉斟拍廣告 &#13;<br> 問林雅詩是否因為有了BB才結婚，她否認說：「唔係，婚後生BB嘅嘢會順其自然。」問林雅詩其男友是否介意她經常打扮性感示人，她說：「男友話着得靚都冇問題，婚宴方面我哋都想低調啲，男友話同親友食吓飯。」&#13;<br> 此外，久違了的李莉莉大談子女經，她表示長子今年六歲，女兒則兩歲。談到近況，她說：「我生完個女都有纖體公司搵我拍廣告，不過我接受唔到要着三點式，所以推咗個廣告。最近都有人搵我拍樓盤廣告，不過重傾緊。」&#13;<br> 採訪：王崇穎&#13;<br> 攝影：陳志嵐</spanclass></spanclass></p></body></html>