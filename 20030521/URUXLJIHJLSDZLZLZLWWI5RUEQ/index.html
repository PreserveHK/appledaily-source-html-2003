<html><header><meta charset="utf-8"><title>人間天使激救港人</title></header><body><h1>人間天使激救港人</h1><p>召集四十位股東經營餐廳的Shirley，坦言因為是基督徒，所以才捨得放下本來月入二、三萬的電台工作，傾盡自己的積蓄，與二、三十個本來不相識的人合作，為的只是想用行動祝福其他人。開業至今，Shirley面對過資金不足等問題，但他們都不曾退縮，最近更有新股東加入，而且菜式上愈求創新，為近來一片死氣沉沉的城市，體驗不死勇氣和活力精神。&#13;<br>&#13;<br>記者：張芷欣　攝影：梁細權&#13;<br>逢星期一至三、五刊出</p><p><br> &#13;<br> 拿起餐牌，上面便寫着「生有時，死有時」（其實指的是煙三文魚與煎三文魚）的餸名，準會嚇一大跳，甚至會有些不明所以……但想深一層，生和死原來是那麼近，就愈激發起好奇心，很想再看下去，如此激的餸菜名，正好切合這餐廳的店名：激。</p><p>「我哋四十個股東個個都唔係飲食業出身，但都可以成功維持到今日，由唔識到做埋朋友，因為我哋無諗過要賺大錢：做得開心反而最緊要。」</p><p><spanclass><fontstyle>搞嘢餸名喻人生  &#13;<br> 「軟弱有時，剛強有時」又是甚麼？乃是本來堅硬得很的蟹蓋與可以連殼食的軟殼蟹，令人想起慘受非典肺炎之苦的香港人，在信心軟弱之時，能重拾剛強勇氣面對，Shirley話：「呢幾年實在有太多人唔開心，失業、生意失敗，生無可戀，人生觀好悲，選擇喺呢個年頭開舖，根本無諗過會賺大錢，只係一心想藉餐廳可以將正面積極嘅人生觀，帶畀每一個客人。」&#13;<br> 她用行動證明，每日都長駐在餐廳內，遇到客人有心事，或想找傾訴對象時，她都樂意靜靜坐下做聆德者，或分享自己的看法。</fontstyle></spanclass></p><p><spanclass><fontstyle>天使周四現身  &#13;<br> 近半年還有一位不收分文的基督徒Dora，樂意每個星期四晚，背着一對大大的天使翼在餐廳出現，主動詢問客人對食物的意見，雖然只是幾聲簡單的問候，但每一個與Dora談過話的客人，都因為覺得被尊重和重視，離開時都是開開心心，這就是Dora覺得滿足的回報。&#13;<br> 「最初做天使，都有啲驚，發覺自己第一樣要學嘅就係勇氣，因為當你揹住天使翼時，你一定要挺起胸膛，面對嘅唔止係自己咁簡單，係一份對人嘅使命同承擔。」&#13;<br> 天使Dora會在八時三十分至十一時出現，非典型肺炎肆虐期間，天使雖戴上口罩，遮掩了她燦爛的笑容，但仍可以不時聽到她爽朗開懷的笑聲。</fontstyle></spanclass></p><p><spanclass><fontstyle>計劃免費派糭益街坊  &#13;<br> 非典型肺炎令很多人失去了至親，Shirley很想可以為這些「受難者」做一點事，初步構思是免費招待非牟利團體的老人家、孤兒、戒毒者、失業人士，藉着食物招待，讓這班需要關心的群體，感受到人間有情。&#13;<br> 「我哋就想再用行動關心社區，除咗打算免費派端午糭畀啲貧窮同失業朋友外，若果有機構想我哋招待非典型受苦人士，一樣可以打電話嚟畀我哋。」&#13;<br> Shirley說他們之所以可以這樣慷慨，是因為他們並不是一心追求擁有的人，儘管將來可能因為財力不繼面臨關閉，但因為他們有同一信仰，亦會因自己曾經盡了力而高興、安慰。&#13;<br> 「我好想話畀𠵱家唔開心嘅人知道，身邊有人鼓勵當然好，但最緊要都係要佢哋肯畀心機捱過困境。」</fontstyle></spanclass></p><p><spanclass><fontstyle>軟弱有時剛強有時（軟殼蟹焗釀蟹蓋）$52&#13;<br> 芝士焗夠香口  &#13;<br> 用軟殼蟹配焗釀蟹蓋，配搭夠特別，芝士焗製的蟹蓋香氣撲鼻，然後再食由紫蘇葉包住的軟殼蟹卷，認真滋味。</fontstyle></spanclass></p><p><spanclass><fontstyle>生有時死有時（煙三文魚煎三文魚）$52&#13;<br> 一魚兩味  &#13;<br> 這款菜式，最受三文魚癡歡迎，煙三文魚配香煎三文魚，一次過可以食齊兩樣味道。</fontstyle></spanclass></p><p><spanclass><fontstyle>店名  &#13;<br> 激&#13;<br> 地址：尖沙嘴赫德道8號&#13;<br> 電話：27249988</fontstyle></spanclass></p></body></html>