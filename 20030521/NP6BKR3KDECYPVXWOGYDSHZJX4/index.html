<html><header><meta charset="utf-8"><title>擘腳瞓身極速修籮</title></header><body><h1>擘腳瞓身極速修籮</h1><p>未到6月海灘經已迫爆人，雖然泳衣熱褲早已有一大堆，但大部份女士的身段就似乎未見得人。尤其重災區──臀部，經過漫長秋冬的養尊處優，肥大、下垂、橙皮紋等情況統統出晒嚟。要臨急修籮，可以去搵專業健身教練，等佢醒你5招簡易KeepHip動作，若每日勤練，大籮一定會變靚籮！&#13;<br>&#13;<br>記者：梁珮瑜　攝影：梁細權&#13;<br>模特兒：SherryMan(Jamcast)&#13;<br>場地提供：NewYork@hALbyAsia21HealthClubLtd(31130123)&#13;<br>逢星期一至三、五刊出</p><p><spanclass><fontstyle>搵專業教練打救  &#13;<br> 急救下垂或肥籮，最有效徹底當然是做運動。Sherry亦有同樣問題，所以即時急急搵專業健身教練打救。教練James認為佢少做運動，應先練習一些較簡單的修Hip運動，還醒了五招簡易又有效的動作畀Sherry，可以輕鬆在家中展開KeepHip行動。&#13;<br> &#13;<br> <b> JamesTse履歷：</b> &#13;<br> ．PersonalTrainer&#13;<br> ．CoreFitPilatesInstructor&#13;<br> ．Active-IsolatedStretchPractitioner</fontstyle></spanclass></p><p><spanclass><fontstyle>簡易動作　五招救籮  &#13;<br> 以下五式動作均以20次為一組，每式可做2至3組。</fontstyle></spanclass></p><p><spanclass><fontstyle>大八字紮馬  &#13;<br> 功效：鍛煉臀大肌、臀部外側及大腿內外側。&#13;<br> 1.雙腿打開約肩寬的兩倍，腳掌向外成「八」字，背部及肩膊要保持挺直。&#13;<br> 2.慢慢將臀部降低，直至大腿降至水平位置。&#13;<br> 3.腳踭發力，以4秒時間將身體往上推直至雙腿伸直。收緊大腿及臀部肌肉2秒。&#13;<br> 4.重複1-3動作。&#13;<br> 提示：如身體平衡有困難，可背靠牆，雙腳踏前一小步才進行。</fontstyle></spanclass></p><p><spanclass><fontstyle>三十度差利腳  &#13;<br> 功效：鍛煉臀部大、中、小肌。&#13;<br> 1.雙腳合併站立，腳掌外向成「八」字，雙腳腳踭要互相緊貼，背部及肩膊保持挺直。&#13;<br> 2.慢慢向下坐，直至屈膝約30度角。&#13;<br> 3.腳踭發力往上推，直至雙腿完全蹬直。盡量將大腿肌肉外轉向後，同時收緊臀部肌肉並維持2秒。&#13;<br> 4.重複1-3動作。&#13;<br> 提示：動作速度需緩慢進行。</fontstyle></spanclass></p><p><spanclass><fontstyle>瞓身挺腰  &#13;<br> 功效：鍛煉臀大肌和後腰豎棘肌。&#13;<br> 1.仰卧地上及雙腳屈膝至90度角，雙手平放，腰部要完全平貼地面。&#13;<br> 2.收緊腹部，慢慢呼氣並將腰部向上推至極限。然後保持臀部肌肉收緊約2秒。&#13;<br> 3.慢慢吸氣及返回仰卧姿勢。要增加難度及功效，腰部向上推時只用單腳，分左右兩腳進行。&#13;<br> 提示：呼吸必須與動作配合。</fontstyle></spanclass></p><p><br> &#13;<br> <spanclass><fontstyle>後踢飛毛腿  &#13;<br> 功效：鍛煉臀大肌及髖關節&#13;<br> 1.保持背部挺直站立，雙腳距離與肩寬相若。&#13;<br> 2.提升左腳，向前屈膝至水平位置。&#13;<br> 3.慢慢將左腳放下及向後踢，直至臀部肌肉完全收緊。&#13;<br> 4.收回左腳及兩腳站立，收緊臀部肌肉2秒。重複1-3動作，左右腳各做二至三組。&#13;<br> 提示：有如芭蕾舞動作，速度隨意。</fontstyle></spanclass></p><p><br> &#13;<br> <spanclass><fontstyle>雙腳對對碰  &#13;<br> 功效：鍛煉臀部外側及後腰豎棘肌。&#13;<br> 1.俯伏地上，雙手放於下顎，雙腿保持筆直。&#13;<br> 2.收緊腹部，然後慢慢提升雙腿。&#13;<br> 3.盡量將雙腳分開，然後收回合併及放回地上。整個過程約需8秒完成。&#13;<br> 提示：分腿時要盡量保持腳踭向內、腳尖向外才有效。</fontstyle></spanclass></p><p><br> &#13;<br> <spanclass><fontstyle>點樣修籮好？  &#13;<br> &#13;<br> <spanclass><fontstyle>Stepper擁躉  </fontstyle></spanclass></fontstyle></spanclass></p><p><b> 江芷妮</b> &#13;<br> 「最有效就係踩Stepper，因為對修籮收小腿肉好好，我每次做都係一邊睇電視一邊踩最少30分鐘，你一定要試。」</p><p><b> 陳小姐</b> &#13;<br> 「為了身體健康及減肥，多年來每日都會去做Gym，而修Hip最好就是玩Stepper。」</p><p><spanclass><fontstyle>瑜伽擁躉  &#13;<br> &#13;<br> <b> 楊崢</b> &#13;<br> 「我會贊成人哋做瑜伽，因為唔會單一動作咁悶，而且可以整體Keep，做時又可以鬆弛神經，特別係其中Warrior同PigeonPosture嘅動作，對修籮好有效。」</fontstyle></spanclass></p><p><spanclass><fontstyle>練腿器械擁躉  &#13;<br> &#13;<br> <b> Ivy</b> &#13;<br> 「每星期都會去玩3次Gym，好多器械都對修Hip有幫助，最愛是這部練腿器械，同時有效收緊Hip位。」</fontstyle></spanclass></p><p><spanclass><fontstyle>捷徑減籮法　漫步樓梯機  &#13;<br> 「另外最簡便又見效的修Hip運動就係行樓梯。」James話去玩Gym就可以做Stepper（樓梯機），好快見效。&#13;<br> 一般健身室都有一邊玩Stepper一邊睇電視的設備，咁KeepFit就唔怕悶啦。</fontstyle></spanclass></p><p><spanclass><fontstyle>靚籮必備產品  &#13;<br> (左)資生堂INICIOBodyBrightenerW含持續性維他命C及蕺草精華C，美白之餘更有抑制體毛功效。$240（查詢：25252522）&#13;<br> (右)Biotherm的可可纖體柔滑凝膠含活性可可成份及銀杏、可樂果等植物精華，去橙皮紋又快又有效。$290（查詢：22657983）</fontstyle></spanclass></p></body></html>