<html><header><meta charset="utf-8"><title>自己煮：<br>坐月食窩蛋牛飯迅速恢復體力</title></header><body><h1>自己煮：<br>坐月食窩蛋牛飯迅速恢復體力</h1><p>平凡不過的窩蛋牛飯，對Shirley來說卻是最窩心的佳餚。事關這是Shirley母親吳媽媽的拿手好戲，一煲飯養大了Shirley八姊弟妹之餘，去年Shirley生完第一胎坐月時，竟也是靠這窩蛋牛飯調理身子。「鄉下興生完仔要食番啖飯先有氣力同營養。」吳媽媽肯定說。又是同一煲飯，上過電視台、參加過比賽，令平凡的菜式盡顯不平凡。&#13;<br>&#13;<br>記者：吳佩璇攝影：陳智良</p><p>小時候，Shirley記得每逢星期日，媽咪就會晨早煲定一大煲窩蛋牛飯，然後才上班去。事關八姊弟妹，有的會趁禮拜瞓到黃朝白晏，窩蛋牛飯連餸連飯，㩒個電飯煲掣就搞掂，方便他們幾姊弟妹翻熱吃。Shirley笑說：「嗰陣邊個包尾起身就要齋食白飯，因為啲牛肉畀早起身食飯嘅𢳂晒！」&#13;<br> &#13;<br> <spanclass><fontstyle>朝朝七點送飯  &#13;<br> 去年年底，Shirley生完仔仔James之後，65歲的吳媽媽為了讓女兒盡快恢復體力，朝朝五點起床，準時七點就將窩蛋牛飯親送到Shirley屋企。Shirley感激的說：「嗰陣得七、八度，媽咪都風雨不改咁送飯畀我，等我一早起身唔使空肚餵人奶。成個人真係精神好多！」而且吳媽媽特意加入薑汁，又不辭勞苦的改用砂煲煲飯，足足維持了個多月！</fontstyle></spanclass></p><p><spanclass><fontstyle>比賽入十強  &#13;<br> 雖然Shirley屋企跟媽咪只五條街之隔，但吳媽媽於98年遇上交通意外，右腳釀入鋼片，不宜久站操勞，但仍堅持送飯：「我呢個女同我住得近最着數，其他嗰啲生仔時想送飯都唔得！」&#13;<br> 為了報答吳媽媽的一番心意，Shirley在今年的母親節，參加了一個讚頌母親的烹飪比賽，菜式當然就是窩蛋牛飯，而這個飯亦成了十名入圍菜式之一。雖未能摘冠，但吳媽媽已猛話感動！</fontstyle></spanclass></p><p><spanclass><fontstyle>砂煲窩蛋牛肉飯  &#13;<br> Shirley坐月時，吳媽媽為使飯味更香，改用砂煲煲飯。但係人都知砂煲好易煲燶飯，一定要打足精神昅住火候。吳媽媽教路，要待飯煲至七、八成熟，才將牛肉等材料放下。吳媽媽還細心的將薑剁爛後，以手揸薑汁來加入飯中。即使不是坐月，食落都會醒胃兼驅寒。&#13;<br> &#13;<br> <b> 有咩料：</b> &#13;<br> 碎牛肉　3両&#13;<br> 蛋　1-2隻&#13;<br> 葱粒　少許&#13;<br> &#13;<br> <b> 調味：</b> &#13;<br> 生粉　1茶匙&#13;<br> 薑汁　1湯匙&#13;<br> 生抽　半茶匙&#13;<br> 熟油　半湯匙&#13;<br> 粟米油　半茶匙</fontstyle></spanclass></p><p><spanclass><fontstyle>香滑咖喱雞  &#13;<br> 凡是咖喱食物，都是吳媽媽最愛。但偏偏吳媽媽患有糖尿，不宜吃得那麼刺激。為了報答媽咪，Shirley就自調咖喱汁的濃度：用半罐咖喱汁開一罐椰汁來煮，令入口更香滑，又有少許咖喱味。喜愛辣的朋友，可照依以下做法，但就落足一罐咖喱汁來煮。&#13;<br> &#13;<br> <b> 用咩料：</b> &#13;<br> 雞髀3隻、薯仔2個（切細件）、紅蘿蔔1大個（切細件）、咖喱汁半罐、椰漿1罐、洋葱少許、薑片少許&#13;<br> &#13;<br> <b> 調味：</b> 粟米油1湯匙、生抽1湯匙、生粉2茶匙</fontstyle></spanclass></p><p><spanclass><fontstyle>士美非路街市夠規模  &#13;<br> 家住堅尼地城附近的Shirley及吳媽媽，推介士美非路街巿。吳媽媽更總結幾十年買餸心得話：「呢個街巿算得上好有規模。皆因食物種類齊全，樣樣有之餘質素又有保證。」不少上環、石塘嘴、甚或香港仔的人，都會專誠來這裏買餸。</fontstyle></spanclass></p></body></html>