<html><header><meta charset="utf-8"><title>健康保衞戰：<br>非典假期致增磅肥仔低脂減肥法</title></header><body><h1>健康保衞戰：<br>非典假期致增磅肥仔低脂減肥法</h1><p>差不多放了兩個月假，在毋須返學的日子，5歲多的Tiger仔不是玩樂便是吃喝，結果由大碼BB變成加大碼BB，差少少連校服都着唔落。全個非典型假期也陪伴着Tiger仔的媽咪Jacky亦肥了不少，「增磅」絕對是今次非典的「得着」，Jacky惟有出盡百寶，炮製美味而又低脂的小食，令愛吃零食的Tiger仔回復GoodFit身形。&#13;<br>&#13;<br>記者：區佩嫦　攝影：伍慶泉　Model：Tiger、Jacky&#13;<br>鳴謝：米施洛營養中心註冊營養師張佩斯</p><p><spanclass><fontstyle>消暑香蕉冰條&#13;<br> （每支約130卡路里）  &#13;<br> 市面一般的果汁雪條可能含有色素，食過量會有損健康。不妨利用小朋友最愛吃的香蕉來作材料，營養師指出，香蕉含豐富的維他命B、纖維，有助排便，果仁則含多不飽和脂肪及單不飽和脂肪，有助減低患血膽固醇，加上果味的低脂乳酪，更可增加鈣質吸收，的確夠晒健康。</fontstyle></spanclass></p><p><b> 材料：</b> &#13;<br> 香蕉　1條&#13;<br> 低脂乳酪（任何果味）1/4杯&#13;<br> 杏仁片　適量&#13;<br> 雪條棍或木筷子</p><p><spanclass><fontstyle>脹卜卜薄餅袋&#13;<br> （每個約360卡路里）  &#13;<br> Tiger最鍾意食香口的食物，營養師便教Tiger媽咪炮製這款薄餅袋。這薄餅用全麥彼德包代替一般薄餅皮，含碳水化合物的同時又增加纖維的份量，加上含豐富蛋白質和維他命B12的雞肉，以及被焗至溶化了的芝士，難怪連媽咪都搶住食。&#13;<br> &#13;<br> <b> 材料：</b> &#13;<br> 全麥彼德包　1個&#13;<br> 番茄　1塊&#13;<br> 雞肉　80克&#13;<br> 茄醬　1湯匙&#13;<br> 低脂芝士　1片</fontstyle></spanclass></p><p><spanclass><fontstyle>睇電視無運動致肥  &#13;<br> 喺屋企，Tiger仔最鍾意邊食零食邊睇卡通片，最愛吃的是薯片、朱古力，加上每日最少飲兩罐汽水，日日只吃喝無運動的生活，難怪媽咪話Tiger的身形日漸龐大。營養師張佩斯指出，「大部份零食屬高脂、高熱量、高糖、高鹽份、低纖維的食物，進食過量會引致膽固醇、高血壓、便秘、影響牙齒健康，當然還會致肥。她提議媽咪可與小朋友一起炮製一些低脂零食，那小朋友自然會食得更開心。」</fontstyle></spanclass></p><p><spanclass><fontstyle>香噴噴南瓜鬆餅&#13;<br> （每個約150卡路里）  &#13;<br> 南瓜的顏色鮮豔，加上香噴噴的鬆餅味道，極能引起Tiger仔的食慾。營養師指出南瓜含豐富的纖維和乙胡蘿蔔素，對小朋友的視力有一定幫助。鬆餅內加上提子乾增強口感，更含有植物性鐵質，對血液製造極有幫助，加上用上全麥麵粉，這款愛心鬆餅營養價值較市面的鬆餅為高。&#13;<br> &#13;<br> <b> 材料：</b> &#13;<br> 南瓜　約200克&#13;<br> 全麥麵粉　11/2杯&#13;<br> 黃糖　半杯&#13;<br> 發粉　2茶匙&#13;<br> 肉桂粉　1茶匙&#13;<br> 提子乾　1/2杯&#13;<br> 蛋　1隻&#13;<br> 脫脂奶　1/2杯&#13;<br> 植物油　1/4杯</fontstyle></spanclass></p><p><b> 做法：</b> &#13;<br> 1.南瓜切粒後放入攪拌機攪成茸。將全麥麵粉、黃糖、發粉、肉桂粉等混合同篩。將蛋打勻，與脫脂奶一同加入南瓜茸內拌勻。&#13;<br> 2.把拌好的南瓜茸放入已篩好的麵粉輕輕攪勻。最後加入提子乾，再倒入杯形模內，用華氏400度的焗爐焗20至25分鐘即成。</p><p><spanclass><fontstyle>熱量計算方程式  &#13;<br> 雖然話小朋友處於發育階段，不應節食減肥，不過父母可以留意小朋友每日所需的熱量，看看吃下零食的子女，其卡路里有否超標。&#13;<br> 小朋友每日需要熱量（4-18歲）&#13;<br> 計算方程式22.1+（31.05Xkg）+（1.16Xcm）</fontstyle></spanclass></p><p><b> 小貼士</b> &#13;<br> <spanclass><fontstyle>簡單家中運動  &#13;<br> 呆在家中食零食睇電視，不如邊睇電視邊做運動，其實簡簡單單的運動已有助消耗熱量，好似跳繩、柔軟體操等。媽咪亦可要求小朋友協助處理日常家務，這樣亦有助消耗卡路里。</fontstyle></spanclass></p><p><spanclass><fontstyle>小朋友唔食菜點算？  &#13;<br> 小朋友進食時特別留意食物的顏色、香味和質感，媽咪不應將蔬菜煮得太熟太爛，令小朋友失去興趣。營養師建議可在小朋友愛吃的東西上加些蔬菜，好似在普通的豬扒上加些番茄，讓小朋友多吸收纖維及其他營養。</fontstyle></spanclass></p></body></html>