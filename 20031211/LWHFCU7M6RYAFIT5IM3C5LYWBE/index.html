<html><header><meta charset="utf-8"><title>海外試車：本報記者日本實地測試<br>富士Outback全天候勁旅</title></header><body><h1>海外試車：本報記者日本實地測試<br>富士Outback全天候勁旅</h1><p>舊日以出口版Outback（即日本版Lancaster）打入北美市場，廣為車迷接受及熱賣之後，早前日本富士（Subaru）車廠，繼新款Legacy車系推出不久，旋即宣布新一代全天候SUV嘅Outback正式面世，並於早前假旗下位處日本Tochigi嘅ProvingGround，廣邀外地傳媒作實地測試㖭！&#13;<br>若然你認為Outback不過係Legacy變種的話，咁就真係要跟我哋嘅特派記者，近距離認識吓呢部全新設計嘅SUV喇！&#13;<br>記者、攝影：李勤</p><p>過往，全天候SUV大多以大型兩箱式包裝設計，惟部份用家卻鍾愛家庭式車體結構，感覺更能配合日常代步需要嘛！有見及此，建基於五門Wagon旅行車款嘅SUV便應運而生，重廣為用家受落；普遍看去不過係將部Wagon提升懸掛行程，以及加入四輪驅動裝置。&#13;<br> &#13;<br> <spanclass><fontstyle>外形獨到跟Legacy有分別  &#13;<br> 但事實卻剛好相反，就正如目下呢部全新富士Outback，車體闊度不過加大咗25mm，反而新Legacy卻擴闊咗35mm，而為要強化轉彎穩定性，前後輪跨分別擴闊咗30mm同20mm，至於前後軸距亦加大20mm，可有助行車嘅平穩性。再者，新款Outback強化車架結構之餘，車頭冚同掀背式尾門卻用上鋁合金製造，令整體車重可有多達100kg嘅減幅㗎！&#13;<br> 唔講唔知，雖然Outback酷似Legacy，但原來前者頭、尾泵把連整流器、鬼面罩、車頭冚同車身兩邊擾流及防撞膠邊配搭，都係自家用嘅獨有裝備呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>車廂講究舒適設備齊  &#13;<br> 反觀，座艙鋪排倒跟Legacy更接近，惟響雙色配襯下嘅前後兩排高級皮椅，剪裁貼服又舒適，既有獨立頭枕，又有前後中央手枕配置；遇有需要後排更可以左右獨立收摺起，令尾廂容量倍增。&#13;<br> 設備除電窗、電鏡及幾近天幕式玻璃頂配搭外，少不了重有高級CD音響同恒溫冷氣配搭，以及不可或缺嘅前後六個安全氣袋連充氣簾幕㗎！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>底盤穩紮帶出高操控感  &#13;<br> 舊有Lancaster以一台2.5公升偈作主打，惟遲吓正式引入香港嘅新版Outback，則以至頂級嘅3.0公升水平對向六汽缸為賣點，由於引擎內附有ActiveControlSystem，不僅令每段輸出平均有力，兼且重有慳油同廢氣排放量低嘅特點；再者，一套5前速半自動波箱，更屬於CloseRatio設計，令起跑加速反應緊湊又利落。&#13;<br> 駕起Outback時，由於懸掛行程較長，無疑走彎時會有較大傾幅，惟一套AWD恒式四驅及改良過嘅懸掛幾何結構，卻令呢部全新富士Outback會有出奇嘅高循迹演繹呢！</fontstyle></spanclass></p><p><spanclass><fontstyle>記者簡評：  &#13;<br> 套用上北美版稱號，兼且屬全新設計嘅Outback，一派Off-road用嘅SUV造型，剛勁之餘又富個性，難得車廂陳設講究重好舒適，一台3.0公升偈輸出扭力強橫，匹配上全時間四驅及5前速半自動波箱配搭，完全切合全天候嘅個性同要求，別具獨特演繹。&#13;<br> &#13;<br> <spanclass><fontstyle>富士Outback3.0R規格  &#13;<br> 引擎：2999cc水平對向六汽缸DOHC&#13;<br> 馬力：250ps/6600rpm&#13;<br> 扭力：31.0kgm/4200rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）多連桿&#13;<br> 制動：（前）透氣碟（後）透氣碟（ABS）&#13;<br> 輪胎：215/55R17&#13;<br> 　　　YokohamaGeolandarG900&#13;<br> 尺碼：4730×1770×1545mm&#13;<br> 軸距：2670mm；車重：1510kg&#13;<br> 平均耗油：11.6km/L&#13;<br> 新車售價：約港幣40萬元起&#13;<br> 查詢：意美汽車（23968380）</fontstyle></spanclass></fontstyle></spanclass></p><p><spanclass><fontstyle>Legacy同場晒冷  &#13;<br> 喺富士ProvingGround旁嘅臨時新聞中心內，擺放有包括Outback在內嘅全線新Legacy車系；細看下，原來三款車頭冚各異，內裏引擎配搭同車廂裝備，均有其特色呢！</fontstyle></spanclass></p></body></html>