<html><header><meta charset="utf-8"><title>撼頭埋牆誠心祈禱</title></header><body><h1>撼頭埋牆誠心祈禱</h1><p>早排先憑金像歌舞片《芝加哥》翻身嘅李察基爾（RichardGere），前日因乜事撼頭埋牆呢？大家千祈唔好搞錯，佢只係去到以色列對住猶太教嘅聖地祈禱啫。呢幾日李察叔私人訪問以色列，行程都幾緊密，唔多似去「遊山玩女」，佢除咗去歷史名勝參觀外，重會見吓巴勒斯坦嘅知識分子㖭。	</p></body></html>