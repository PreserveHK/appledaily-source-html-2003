<html><header><meta charset="utf-8"><title>一味窩輪：中銀創新高9218合炒</title></header><body><h1>一味窩輪：中銀創新高9218合炒</h1><p>美股唔多好，港股冇事，散過一輪後，國企帶動，恒指冇跌到，反有幾點輕微進帳，市場焦點，仍然喺啲國企股身上，有火車頭，個市唔升都唔怕大回頭。&#13;<br> 中電信（728）升10仙，啲Call輪則生猛非常，10大升幅中有4件係中電信Call輪，升幅由15%至39%，有啲升幅過咗火位，溢價唔低，唔值得追。溢價最低嘅係9686同9899，但前者冇成交，後者槓桿率2.8倍則嫌太細。&#13;<br> 北京大唐（991）升4.2%，帶挈Call輪9039升42%，收68仙，明年2月到期，溢價8.8%，嫌稍高。9067收47仙，升15%，呢件係鎖定回報輪，唔易計出實際溢價等數據。&#13;<br> 銀行股硬淨，中銀（2388）升35仙，收15.25元，創新高，數據比較實際嘅Call輪係9218，明年9月到期，大把時間，輪價25.5仙，溢價7.7%，槓桿率6倍。<br> &#13;<br> <spanclass>東亞輪揀9245 &#13;<br> 東亞（023）收24.95元，冇升冇跌。兩個幾月後，銀行中佢會第一家宣布全年業績，有機會炒派成績表，吼低買Call輪，只有兩件可供選擇，9245比較適合，明年9月到期，輪價37.5仙，溢價10.7%，槓桿率6.7倍。&#13;<br> 章　盛</spanclass></p></body></html>