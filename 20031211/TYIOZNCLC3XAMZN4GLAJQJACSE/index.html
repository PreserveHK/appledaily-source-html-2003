<html><header><meta charset="utf-8"><title>俄國雙姝動畫反底</title></header><body><h1>俄國雙姝動畫反底</h1><p>咪以為俄羅斯組合t.A.T.u.呢排人氣狂跌就冇乜新搞作，原來佢哋經理人同日本嘅動畫公司斟掂數，為t.A.T.u.搞番套卡通電影《t.A.T.u.PARAGATE》。電影入面Julia同Lena畫到似模似樣，內容仍然以佢哋兩個嘅同性戀故事為題材，聽講製作費高達三千五百萬港元，預定明年十一月喺日本、俄羅斯同歐洲上映。</p></body></html>