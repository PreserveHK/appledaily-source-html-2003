<html><header><meta charset="utf-8"><title>新版福特Focus吸引力更高</title></header><body><h1>新版福特Focus吸引力更高</h1><p>如果你係福特嘅Fans的話，咁就要留意喇！事關廠方將於明年，為旗下嘅Focus車系推出Facelifted新版；不但造型予人一新耳目之感外，就連機械配搭亦有改動，以切合不同用家嘅需要。&#13;<br> 雖然驟眼望去，Facelifted新版Focus嘅造型與現有型號相近，但一組頭燈及鬼面罩皆用上全新設計，匹配四輪全新合金胎軨組合，從而令車子望落較前更具有一份吸引力；車廂配搭亦有改動，其中中控台屬全新設計之餘，設備配搭又齊全，用落重好方便容易㖭！&#13;<br> 機械配搭方面，廠方不但為現有引擎作出改良，因而令動力輸出有所增加外，當中嘅頂級版更會起用一台全新2.3公升引擎，馬力輸出達150匹，加上強勁扭力輸出，性能表現可謂毋庸置疑。未知身處香港嘅車迷，何時能與之見面呢？</p></body></html>