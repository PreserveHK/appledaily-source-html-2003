<html><header><meta charset="utf-8"><title>福士Touran有意開拓香港市場</title></header><body><h1>福士Touran有意開拓香港市場</h1><p>近年，家庭式MPV有唔錯銷量，令唔少汽車代理商眼紅之餘，重好想分一杯羹㖭！而早陣子，德國福士車廠亦新出咗一款以Golf底盤開發嘅Touran七人MPV，高個子尺碼又適中，好啱日常市區代步用之餘，向來德國車重畀人有高安全性，自然就更易為車迷受落啦！&#13;<br> 有見及此，亞Mark早前風聞香港福士代理，正計劃響明年推出全新福士Golf之後，亦有引入Touran嘅念頭；惟好大程度上，重要睇吓車廠可否Offer到好價錢，若然Touran到港車價，只較同屬德國品牌嘅歐寶Zafira，又或者法式風情嘅標緻307SW略貴十個巴仙左右，即20萬上落的話，佢哋好有信心會為香港用家受落，加上新車配用一台新開發嘅2.0公升FSI偈，輸出平均又好力，還有一副出眾又時尚嘅外形同包裝，又確實係幾吸引㗎！有興趣嘅車迷，不妨拭目以待喇！</p></body></html>