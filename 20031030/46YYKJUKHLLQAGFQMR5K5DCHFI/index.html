<html><header><meta charset="utf-8"><title>一味窩輪：9914有水位有爆炸力</title></header><body><h1>一味窩輪：9914有水位有爆炸力</h1><p>恒指最高嗰陣，見12304，破咗上次高位（12297），不過獲利貨唔少，埋單12130，進帳只有38點，距離上次高位167點。&#13;<br> 和黃（013）早段有勢，見60.75元，升1.25元，收59.75元，只係爬升1格。而周前，和黃最高63元，𠵱家相差3.25元，有得諗，博大市升番，和黃追落後追番上去。&#13;<br> 和黃Call輪9914，正股升而佢則跌兩格，收68仙，上車諗得過。隻輪上次高位96仙，噚日高位78仙，大把水位。明年1月到期，溢價3.4%，槓桿率8.8倍，有爆炸力。另1件遠期啲嘅9066，亦都唔錯，明年4月到期，輪價58仙，溢價10.1%，槓桿率10.3倍。壽命長啲，槓桿率大啲，自然唔畀高啲溢價。<br> &#13;<br> <spanclass>滙豐輪9923抵炒 &#13;<br> 個市升，滙豐（005）有份照住，收114元，升1元。近期Call輪9845因為已經少少負溢價，跟貼正股，升9仙，平水Call輪9908亦升7仙，亦都貼貼哋，但9923則只係升得2仙，唔似樣，收1.26元。&#13;<br> 9923明年4月至到期，壽命長，槓桿率又去到9倍咁高，冇理由溢價低至0.5%。雖然到期前正股會有股息收，隻輪都冇理由咁，結論係抵炒，除非睇淡正股。&#13;<br> 章　盛</spanclass></p></body></html>