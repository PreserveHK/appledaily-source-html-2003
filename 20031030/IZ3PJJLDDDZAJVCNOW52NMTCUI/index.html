<html><header><meta charset="utf-8"><title>汽車專題：超級跑車雲集北京<br>慶祝法拉利進入中國十周年</title></header><body><h1>汽車專題：超級跑車雲集北京<br>慶祝法拉利進入中國十周年</h1><p>今年剛啱係法拉利跑車引入中國10周年嘅大日子，作為港、澳及中國代理商嘅勵駿汽車，為此特別搞咗個別出心裁嘅法拉利及瑪莎拉蒂汽車巡遊活動，一眾香港及內地嘅車主，各自駕駛心愛座駕，由天津出發駛經首都北京天安門廣場，直達人民大會堂。有幸筆者能參與其中，踏入大會堂前見證法拉利跑車進入中國十周年嘅慶祝活動呢！&#13;<br>&#13;<br>本報記者陳偉林北京現場直擊</p><p>著名超級跑車製造商法拉利（Ferrari），一直係不少車迷夢寐以求嘅DreamCar之一，皆因外形及車廂布局能予人不錯觀感，強橫嘅性能表現更教人一試難忘；今年適逢法拉利跑車進入中國十周年，故代理方面特別安排多部來自香港及國內嘅法拉利及瑪莎拉蒂跑車，由天津直駛往北京，參加慶祝活動，並順道介紹全新瑪莎拉蒂（Maserati）Quattroporte豪華轎車呢！</p><p><spanclass><fontstyle>天津起步掀序幕  &#13;<br> 是次十周年紀念活動，係由位於天津下榻嘅酒店出發，並駕車行走百多公里直達北京；出發前，為數二十七部嘅法拉利及瑪莎拉蒂跑車齊集酒店外，並惹來不少當地市民圍觀，隨後當旗號一揮，旅程便隨即開始。</fontstyle></spanclass></p><p><spanclass><fontstyle>人民大會堂前彰顯身份  &#13;<br> 經過百多公里嘅旅程後，車隊便到達位於北京嘅人民大會堂，一眾車主及傳媒朋友都紛紛拍下呢個難得一見嘅場面，而出席是次盛會嘅車廠高層與代理要員，感到高興之餘，亦要來一張大合照咁話。</fontstyle></spanclass></p><p><b> 瑪莎拉蒂Quattroporte</b> &#13;<br> <spanclass><fontstyle>新版惹人愛  &#13;<br> 瑪莎拉蒂向以生產高性能豪華房跑車而聞名，其中新近推出嘅Quattroporte，經已係自1963年第一代面世至今嘅第六代新車，加上汽車設計大師賓利法連拿（Pininfarina）嘅筆觸，響呢部長達5.5米轎車身上嘅細緻勾劃，單係賣相經已教人有獨特豪邁感，惟新車快者都要明年中方有機會抵港；若你想近距離認識部車的話，就真係要耐心等吓喇！</fontstyle></spanclass></p><p><b> 瑪莎拉蒂Quattroporte小檔案</b> &#13;<br> 引擎：4244ccV8DOHC&#13;<br> 馬力：400ps/7000rpm&#13;<br> 扭力：46.0kgm/4500rpm&#13;<br> 傳動：6前速半自動波MDS，後輪驅動&#13;<br> 尺碼：5502×1895×1438mm&#13;<br> 軸距：3064mm&#13;<br> 車重：1930kg&#13;<br> 0-100公里：5.2秒&#13;<br> 極速：275km/h&#13;<br> 新車售價：約港幣100萬起&#13;<br> 查詢：快意汽車（26278933）</p><p><b> 法拉利275</b> &#13;<br> <spanclass><fontstyle>成另類焦點  &#13;<br> 呢部產自1965年嘅古典開篷跑車，用上一台3286ccV12偈，馬力輸出為280ps/7600rpm，同樣出自賓利法連拿嘅設計手筆，據知當年產量不過二百多部，而其中屬右軚版本，亦不過27部而已，今趟車主跟呢部法拉利275出席呢項活動，真係給國內車迷有大開眼界嘅機會。</fontstyle></spanclass></p><p><spanclass><fontstyle>天下第一雄關嘗佳餚  &#13;<br> 旅程嘅尾聲，有關方面就安排一眾賓客，前往有天下第一雄關之稱嘅居庸關，品嘗自助餐，而靠近場地更停泊有多部法拉利及瑪莎拉蒂跑車，如此壯觀場面實在難得一見。</fontstyle></spanclass></p><p><spanclass><fontstyle>釣魚臺國賓館賞新車  &#13;<br> 隨後有關方面更安排眾人前往釣魚臺國賓館，參加慶祝飲宴；當日筵開三十多席，一眾車廠高層、車主及汽車傳媒齊集一堂，場面可謂十分熱鬧。與此同時，代理方面更安排有全新瑪莎拉蒂Quattroporte豪華轎車在場展出，令當日氣氛推至另一高峯呢！</fontstyle></spanclass></p><p><b> 後話</b> &#13;<br> 今趟筆者能參與是次慶祝活動，並能乘坐法拉利及瑪莎拉蒂跑車，由天津直達北京，實在感到萬分榮幸及興奮；而據勵駿及快意汽車主席RichardLee所講，位於上海嘅一級方程式賽車場於明年三月落成，極有可能會成為世界一級方程式大賽其中一個賽站，屆時代理方面又會有一連串慶祝活動云云。相信大家與筆者一樣，都希望呢一日快將到臨呢！</p></body></html>