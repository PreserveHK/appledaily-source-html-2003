<html><header><meta charset="utf-8"><title>趙世光紅顏知己冧仔必殺技<br>譚玉梅情詩𠱁呷醋男友</title></header><body><h1>趙世光紅顏知己冧仔必殺技<br>譚玉梅情詩𠱁呷醋男友</h1><p>趙世光的紅顏知己譚玉梅從土耳其引入健康茶，昨日在中環舉行宣傳活動。她自爆最近不乏追求者，為怕男友呷醋，親筆寫肉麻情詩送給對方，情詩的靈感則來自台灣歌手伍思凱的名曲《特別的愛給特別的你》。</p><p>趙世光的紅顏知己譚玉梅斥資在港推出布坦妮健康茶，昨日與胞妹譚紅梅在中環中國會舉行健康茶宣傳活動。&#13;<br> <br> <spanclass>上圍降級購新內衣 &#13;<br> 譚玉梅穿上VivienneTam設計的服裝示人，她表示早前往俄羅斯旅行，途經土耳其發現該款健康茶，更曾試飲，遂斥資百萬元取得代理權，稍後開拓內地市場。&#13;<br> 譚玉梅說：「我以前係鬼婆身形，最高峯時體重有一百四十磅，𠵱家就一百二十三磅，瘦多三磅就最理想啦！我自己都係鍾意中國女仔身材多啲，有番線條美，𠵱家我條腰得番二十三吋，上圍重縮細咗一cup㖭，要買過晒啲內衣。」&#13;<br> <br> <spanclass>事業行先感情第二 &#13;<br> 早前譚玉梅曾表示渴望結婚，昨日她改口謂現在事業排第一位，感情排第二，她更指最近不乏追求者，為怕男友呷醋，所以親筆寫情詩向對方派定心丸和𠱁對方開心，她說：「我親筆寫，親自fax畀佢㗎，佢睇完不知幾冧，重收埋喺櫃桶度㖭。」&#13;<br> 問譚玉梅情詩內容是否很肉麻？她說：「我嘅靈感係來自《特別的愛給特別的你》呢首歌嘅，淨係個歌名都夠晒肉麻啦。」問她男友收到情詩後，有否回信給她？她說：「佢好忙㗎，總之我做乜嘢，佢都支持我啦。」&#13;<br> 採訪：JessicaNgan&#13;<br> 攝影：RickyChan</spanclass></spanclass></p></body></html>