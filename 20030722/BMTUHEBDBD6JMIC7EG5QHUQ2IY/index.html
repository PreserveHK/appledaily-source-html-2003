<html><header><meta charset="utf-8"><title>宋慧喬退學留後路</title></header><body><h1>宋慧喬退學留後路</h1><p>經常拍廣告同韓劇嘅宋慧喬，差啲冇人記得佢原來重係世宗大學電影藝術系嘅學生，唔講你唔知，喬妹自從拍完《藍色生死戀》之後，已經有兩年冇返過學！根據該校校規，咁懶惰嘅學生係時候被趕出校，但係聰明嘅喬妹，早排選擇申請退學，原因係自動退學嘅話，將來隨時都可以再報讀過！</p></body></html>