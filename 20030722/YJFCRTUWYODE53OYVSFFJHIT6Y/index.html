<html><header><meta charset="utf-8"><title>新車速報：盜墓者羅拉敵人尹子維<br>與豐田Prado特別版成好拍檔</title></header><body><h1>新車速報：盜墓者羅拉敵人尹子維<br>與豐田Prado特別版成好拍檔</h1><p>早前，一套以女性盜墓者羅拉為名嘅電視遊戲，自1996年推出以來，大受機迷歡迎外，其後更於2001年正式搬上銀幕，並由性感女星安琪蓮娜祖莉（AngelinaJolie）演繹片中嘅考古學家羅拉，既深入民心之餘，更帶動起一股越野車風潮；事隔兩年，承襲着上一齣電影嘅餘威，第2集嘅《盜墓者羅拉——生命之匙》，快將於全港各大院線上映前，戲中跟羅拉為敵嘅香港演員尹子維，卻率先在此跟大家見面，而陪同佢出場嘅，重有一部全天候四驅越野車——新款豐田Prado三門特別版呢！&#13;<br>&#13;<br>記者、攝影：陳偉林&#13;<br>Model：尹子維&#13;<br>髮型：JoLam（WhyB.and）&#13;<br>化妝：JameLeung</p><p><spanclass><fontstyle>另類越野車風格出眾  &#13;<br> 查實唔使多介紹，相信唔少越野車Fans，都會認識呢款豐田Prado車系；而目下呢部三門特別版，重換裝有原廠金屬鬼面罩、一體化嘅前後防撞泵把及護架，重有車身RV貼紙，加埋四輪特大17吋合金胎軨，以及後備輪胎連冚，單係一身包裝經已教人有感剛勁及High-tech味道。</fontstyle></spanclass></p><p><spanclass><fontstyle>裝備實而不華富簡約美  &#13;<br> 一向我行我素、喜歡大自然、又愛電腦嘅尹子維，亦覺得呢部三門特別版Prado，身形矯捷又具備全天候性能，座艙鋪排踏實又見闊落，兼有齊電窗、電天窗、原廠冷氣同前後獨立房燈等裝備，好啱閒時郊遊親親大自然㗎！</fontstyle></spanclass></p><p><spanclass><fontstyle>恒式四驅好玩適應力強  &#13;<br> 部車有型之餘，佢最欣賞重係台2.7公升直4偈，匹配4前速自動波，容易操控又慳油外，本身重有一套高扭力四驅選擇，好適宜攀爬山道同涉水用，最重要係閒時日常代步，重一啲都唔覺部車笨重呢！</fontstyle></spanclass></p><p><b> 型男尹子維點睇部車？</b> &#13;<br> 響新一齣《盜墓者羅拉─生命之匙》電影中，跟任達華稱兄道弟、面對不少出生入死場面嘅尹子維，覺得呢部短陣特別版豐田Prado剛猛嘅外形，既切合佢嘅性格，加上全天候嘅能耐，重好配合自己好動嘅一面。</p><p><b> 尹子維：拍《盜墓者羅拉》可磨練演技</b> &#13;<br> 曾參演《美少年之戀》而為香港影迷熟識嘅尹子維，直言有機會參與新一齣《盜墓者羅拉》嘅演出，畀到佢有一個磨練演技嘅機會，加上同場重有國際巨星安琪蓮娜祖莉，以及香港人視為性格演員嘅任達華，都會係佢學習嘅好對手；尹子維更唔介意演繹壞人嘅角色，但佢亦坦言期待着一個可抒發內心感情嘅新角色呢！</p><p><b> 豐田Prado2.7RX三門版規格</b> &#13;<br> 引擎：2693cc直4DOHC&#13;<br> 馬力：150ps/4800rpm&#13;<br> 扭力：24.0kgm/4000rpm&#13;<br> 傳動：4前速自動波，恒式四驅&#13;<br> 懸掛：（前）雙搖臂（後）拖曳臂&#13;<br> 制動：（前）透氣碟（後）碟式（ABS）&#13;<br> 輪胎：265/65R17MichelinCrossTerrain&#13;<br> 尺碼：4340×1875×1870mm&#13;<br> 軸距：2455mm；車重：1830kg&#13;<br> 平均耗油：8.7km/L&#13;<br> 新車售價：$329,000（標準版）&#13;<br> 車輛提供：富利堡汽車（23330747）</p></body></html>