<html><header><meta charset="utf-8"><title>救鯨者心聲</title></header><body><h1>救鯨者心聲</h1><p><spanclass>生日遇海洋巨無霸--奇妙 &#13;<br> 第一次與鯨魚零距離接觸的潘卓彬，昨日剛是他的十六歲生日；「我不會忘記這個生日，太特別了；那種與海洋巨無霸的接觸，簡直可以用奇妙兩字來形容。」為拯救抹香鯨而出一分力的九龍華仁書院中四學生潘同學又稱：「當時大家只掛住為條魚淋水，用力托住佢個頭，等佢可以呼吸，根本無人理會到自己會唔會濕身」。<br> &#13;<br> <spanclass>湊熱鬧變真心拯救--感觸 &#13;<br> 當聽到有鯨魚擱淺，懷着看熱鬧心情趕到海灘的王德江，亦是九龍華仁書院的中四學生，他說：「本來是諗住來看熱鬧的，但當一到現場見到條鯨魚躺在淺水處時，好困難咁呼吸，個樣好可憐，我就即刻同其他同學一齊落水幫手救佢。」王德江是參加香港青年獎勵計劃而到大灣宿營的。他稱：「發夢都冇諗過會見到鯨魚，而且是珍貴難得一見的抹香鯨。」<br> &#13;<br> <spanclass>體能有限為鯨淋水--盡力 &#13;<br> 有份參與拯救鯨魚行動的鍾靜儀同學說：「我雖然係女仔，無幾多力，只能幫手為佢淋水，後來聽專家意見，出盡力去穩住條鯨魚身體，唔畀佢反肚。」<br> &#13;<br> <spanclass>乍見「大魚」躺海灘--報警 &#13;<br> 在鹹田灣經營士多的溫老闆是第一個發現抹香鯨擱淺的人，他說：「見到條好大嘅魚喺海灘，感覺好似見到潛艇咁，報警後就一個人走過去，想去拖佢去深水處，點知用盡力推郁都唔郁吓。」</spanclass></spanclass></spanclass></spanclass></p></body></html>