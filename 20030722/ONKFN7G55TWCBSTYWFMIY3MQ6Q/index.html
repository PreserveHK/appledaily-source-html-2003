<html><header><meta charset="utf-8"><title>用中電電費單換入油優惠</title></header><body><h1>用中電電費單換入油優惠</h1><p>如果你既係車主、又係中電嘅客戶的話，咁你就有着數喇！事關你只需帶同今年六、七月份，並印有「2003特別回扣」字樣嘅電費單正本，由即日起至8月17日，到全線任何一間Esso或Mobil油站，就可以換領一套5張合共$100嘅SynergyNova電油代用券，每次到Esso或Mobil油站購買Nova特級電油滿$200，即可憑券額外獲贈$20Nova特級電油；除此之外，你亦可憑電費單到新鴻基地產旗下五間指定商場（旺角新世紀廣場、葵芳新都會廣場、沙田新城市廣場、大埔新達廣場及大埔超級城）內嘅顧客服務中心，換取一套5張合共$100嘅回贈券，凡於該五個指定商場及三間指定酒店（尖沙嘴帝苑酒店、旺角帝京酒店及沙田帝都酒店）內，過百間商戶消費達$200，即可憑券獲$20回贈，從中可以幫你慳番啲錢，用嚟到其他地方購物消費，振興香港經濟㗎！咁着數嘅優惠，大家記住唔好錯過喇！</p></body></html>