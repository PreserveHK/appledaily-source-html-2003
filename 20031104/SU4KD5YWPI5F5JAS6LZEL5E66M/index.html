<html><header><meta charset="utf-8"><title>全度妍捱凍捉魚</title></header><body><h1>全度妍捱凍捉魚</h1><p>全度妍喺《緋聞──朝鮮男女相悅之詞》入面做完節婦後，轉頭就走咗去濟州島做漁村村姑，拍攝電影《人魚公州》。佢每日重要浸喺十幾度嘅海水裏面扮捉魚，辛苦到佢一上岸就跳入暖水池取暖。全度妍好慘咁話，如果唔係颱風早排吹到濟州，佢就唔使咁凍落水，全度妍重誓神劈願咁話下世死都唔做漁民喎！</p></body></html>