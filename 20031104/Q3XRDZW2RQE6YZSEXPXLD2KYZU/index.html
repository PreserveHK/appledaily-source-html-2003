<html><header><meta charset="utf-8"><title>生活DIY：<br>紙摺飛天豬攪一攪曉拍翼</title></header><body><h1>生活DIY：<br>紙摺飛天豬攪一攪曉拍翼</h1><p>用紙可以摺到一隻曉拍翼的豬仔？Emily在逛商場時就是被這隻飛天豬所吸引，因而發現了這款用手轉動的摺紙玩具。看人家的完成品似乎不太難做，於是Emily就買了回家自己動手做，究竟她的粉紅豬仔最終可否順利起飛呢？&#13;<br>&#13;<br>記者：招佩珊　攝影：陳智良　&#13;<br>Model：Emily（SunSpot）</p><p>摺紙玩具又何止得個「擺」字，正如這隻出自英國有名紙製玩具公司FlyingPig的飛天豬，轉動底盒旁邊的攪棒，豬仔就會拍翼飛天。做法是先按照紙上的黑色線剪出所需形狀，虛線是摺位，灰色部份代表需要塗白膠漿的位置，將印有相同編號的位置拼合貼好便可，例如在A1的灰色位置塗上白膠漿，貼在另一處有A1的位置。拼貼次序是先順序完成所有A編號如A1、A2、A3……，然後到B1、B2、B3等，如此類推。包裝內附有製作說明，跟住做倒不會出錯。不過，當中亦有些竅門，稍一不慎貼錯就做不成，就等Emily醒你兩招。</p><p><b> 小秘技</b> &#13;<br> <spanclass><fontstyle>輕𠝹虛線更易摺  &#13;<br> 在虛線（即摺位）上用𠝹刀輕輕力一𠝹，方便屈曲紙張摺成不同形狀，摺位亦會特別筆直兼美觀，但切記不要𠝹斷。</fontstyle></spanclass></p><p><spanclass><fontstyle>即Check！Emily掂唔掂？  &#13;<br> <spanclass><fontstyle>第1步豬身  &#13;<br> Emily最初只胡亂將凸出的4邊分別向兩個不同的中心摺入，但原來要摺向同一個中心點，才可找到相同的編號將豬身黏好。還有，若然將耳尖朝豬尾方向貼在頭部，會阻礙頭連接豬身。</fontstyle></spanclass></fontstyle></spanclass></p><p><b> 評語：</b> &#13;<br> 好易噃，只需留意耳仔方向就OK，無難度。</p><p><spanclass><fontstyle>第2步豬腳  &#13;<br> 製作時是按編號順序將各部份黏貼在一起，Emily發現一旦將前後腳調亂來黏，隨後黏豬髀、支架時都會跟住錯。豬大髀變成前腳，小腿反而放在後面，變成怪豬兼不能起飛。</fontstyle></spanclass></p><p><br> &#13;<br> <b> 評語：</b> &#13;<br> 摺同黏都唔難，最緊要唔好調亂前後腳來黏，我差啲都黏錯咗，好在有睇清楚指示，黏錯呢一Part會搞到之後嗰幾部份都完成唔到。</p><p><spanclass><fontstyle>第3步支架  &#13;<br> 支架是用來支撐雙翼及雙腳，而拍翼及雙腳向上下郁的動作，就全靠轉動攪捧，然後再推動支架。Emily當初沒留意箭嘴，拼貼時拉遠了副支架與主支架的距離而不能接上，幸好她趁白膠漿還未乾透重新黏好，否則，支架便不能在正確的位置撐起雙腳。</fontstyle></spanclass></p><p><br> &#13;<br> <b> 評語：</b> &#13;<br> 呢個部份最繁複，有好多條支架要摺，又要對啱位置，黏錯其中一Part就會撑唔起隻豬，咁就會飛唔起，真係要打醒十二分精神！</p><p><spanclass><fontstyle>第4步手柄  &#13;<br> Emily終於鬆一口氣，呢部份只要將各攪棒部份摺成方形柱體，而手柄則要屈曲成「L」形就完成。</fontstyle></spanclass></p><p><br> &#13;<br> <b> 評語：</b> &#13;<br> 攪棒唔難摺，稍為有難度係要將攪棒套入個盒裏面。</p><p><spanclass><fontstyle>第5步最後階段  &#13;<br> 到最後階段喇！Emily要將主架從盒頂插入，再將主支架末端的紙條套在盒內的攪棒，Emily話呢一步切記不可塗白膠漿，並不要套得太緊，否則不能攪動。</fontstyle></spanclass></p><p><br> &#13;<br> <b> 評語：</b> &#13;<br> 隻豬郁唔郁都係靠呢步，套紙條時唔可以太緊。好在終於都完成，摺呢隻豬真係一啲都唔易，步驟多兼且要夠細心，最好每黏一部份先睇清楚先至好塗白膠漿，否則黏錯一步就做唔成隻飛天豬。</p><p><spanclass><fontstyle>店主貼士  &#13;<br> <spanclass><fontstyle>狗仔最易摺  &#13;<br> 手動紙玩具系列中會飛天的還有女巫及邱比特，雞、羊、狗等就會做出點頭、滑雪及食草等動作，每款一律$65，合共有14款。店主話飛天女巫難度最高，點頭狗就最易。</fontstyle></spanclass></fontstyle></spanclass></p><p><br> &#13;<br> <b> 售賣點</b> &#13;<br> 紙的三次方（64484224）&#13;<br> 地址：灣仔灣仔道188號188商場2樓233號舖&#13;<br> 網址： http://www.flying-pig.com.hk </p></body></html>