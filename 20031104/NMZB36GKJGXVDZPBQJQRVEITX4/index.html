<html><header><meta charset="utf-8"><title>新車速報：<br>日產Cube3七人四方盒</title></header><body><h1>新車速報：<br>日產Cube3七人四方盒</h1><p>近年，日產響細車款方面，除卻新版March可謂屬人氣之車外，向來標榜方匣子造型嘅Cube，亦一直不乏車迷追捧；然而，響用家多番要求下，廠方最終決定生產一部加長版、並有三排七座位嘅Cube3，既可以作日常代步用之外，遇有需要時，三排座椅重有好多變化㖭！&#13;<br>記者、攝影：陳偉林</p><p>查實，率先作三排七座位鋪排嘅中小型家庭車，實非本田Mobilio莫屬，但礙於車廂空間有限，講實用性始終不及後來者嘅日產Cube3及豐田Sienta；惟Cube3設計又沿於一直受追捧嘅Cube，自然就更為車迷所容易受落啦！&#13;<br> &#13;<br> <spanclass><fontstyle>固有形象車迷難拒  &#13;<br> 若然唔係車長同前後軸距，有明顯嘅170mm增長的話，正面睇落去嘅Cube3，外形上跟原有Cube可謂極其相近，但亦因為呢個緣故，令唔少車迷愛屋及烏，追捧呢部加大碼嘅老大哥；扁長嘅鬼面罩，匹配同屬方匣子嘅頭尾燈，既實用又見前衞Cyber感，當中重滲透出一份Cute嘅可人感呢！</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> &#13;<br> &#13;<br> <spanclass><fontstyle>三排新組合盡用空間  &#13;<br> 前後軸距增長多170mm，加上座椅嘅重新編排下，三排七座位空間尚算闊落，尤其係前兩排座椅乘坐感覺最出眾，反而尾廂空間卻變窄，若有需要擺放雜物，咁就最好將尾排收摺放平喇！講到設備，既有電窗、電鏡，又有原廠冷氣同音響，少不了重有前後房燈、雙安全氣袋同多個雜物匣連12V電插座㖭！完全切合一部家庭MPV嘅要求。</fontstyle></spanclass></p><p>&#13;<br> &#13;<br> &#13;<br> &#13;<br> &#13;<br> <spanclass><fontstyle>低轉扭力出眾又慳油  &#13;<br> 新車沿用一台1.4公升直4偈，雖然輸出一般，但就勝在峯值扭力響3200rpm時產生，加上一套4前速自動波，起跑加速感仍見突出，而低重心配搭，加上穩紮嘅歐式懸掛組合，還帶出不錯循迹性呢！</fontstyle></spanclass></p><p><spanclass><fontstyle>記者評語：七座位夠實用  &#13;<br> 早前，日產Cube的骰可人又見至In嘅一面；廠方因應車迷嘅要求，生產出三排七座位嘅加長版Cube3，圓渾嘅方匣子包裝，仍見討人喜愛，遇有需要多加嘅尾排雙座位，既實用之餘，尾廂空間更較前闊落得多，惟沿用一台1.4公升偈，滿載乘客或行李的話，就真係唔好咁多要求喇！&#13;<br> &#13;<br> <spanclass><fontstyle>日產Cube3規格  &#13;<br> 引擎：1386cc直4DOHC&#13;<br> 馬力：98ps/5600rpm&#13;<br> 扭力：14.0kgm/3200rpm&#13;<br> 傳動：4前速自動波，前輪驅動&#13;<br> 懸掛：（前）柱式獨立（後）扭力連桿&#13;<br> 制動：（前）透氣碟（後）鼓式（ABS）&#13;<br> 輪胎：175/65R14BridgestoneB391&#13;<br> 尺碼：3900×1670×1645mm&#13;<br> 軸距：2600mm；車重：1170kg&#13;<br> 平均耗油：16.8km/L&#13;<br> 新車售價：$165,000起&#13;<br> 車輛提供：AT1000（25252109）</fontstyle></spanclass></fontstyle></spanclass></p></body></html>