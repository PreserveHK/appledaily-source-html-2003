<html><header><meta charset="utf-8"><title>新車速報：<br>新版凌志RX300豪華裝備夠晒齊</title></header><body><h1>新車速報：<br>新版凌志RX300豪華裝備夠晒齊</h1><p>剛於日本正式面世嘅第2代凌志RX300（即日本版Harrier），香港代理迅速將之引入，並由今日起一連兩日，於尖沙嘴新世界中心舉行首展；雖然新車賣相仍留有原車嘅神髓，惟性能及裝備卻較前提升不少，既有全新天幕式車頂，又備有5前速半自動波，加埋新置美國MarkLevinson高級音響系統，同埋豪華嘅車廂裝潢，絕對係時下一款至吸引嘅高級CitySUV嘅好選擇！	&#13;<br>記者、攝影：陳偉林&#13;<br>ImageGirl：王穎</p><p><spanclass><fontstyle>設備精進享受至高  &#13;<br> 新車前後軸距擴大至2720mm，令前後兩排皮椅變得闊落同舒適之餘，前後排重備有大型中央手枕連雜物匣同杯座，而前排重備有全方位電控同駕駛席雙記憶裝置㖭！然而，可潛藏收摺起嘅尾座，除可進一步令尾廂空間倍增外，尾地台下另備有大型儲物匣㖭！其次，一套MarkLevinson6碟CD高級音響連11聲道喇叭裝置，重有獨立恒溫冷氣、前後共9個安全氣袋連充氣簾幕組合，都畀到大家有高品味同安全性呢！</fontstyle></spanclass></p><p><spanclass><fontstyle>5前速半自動波好玩多Fun  &#13;<br> 新車沿用一台輔有VVT-i嘅3.0公升V6DOHC偈，惟今趟換裝有5前速半自動波，令行車倍見順滑之餘，加上恒式四驅配搭，大可攀爬較崎嶇嘅山道㖭！雖然新車未有配置液氣壓式避震組合，惟車身低重心結構，匹配柔韌有力嘅Racing化吸震筒關係，就算高速掟彎仍見有出眾循迹力；再者，新車四輪高效能碟式制動器，重輔有ABS連EBD裝置，以及電子TRC同VSC系統，重令人無後顧之憂呢！</fontstyle></spanclass></p><p><spanclass><fontstyle>賣相倍添活力與動感  &#13;<br> 新一代凌志RX300車身尺碼跟上一代有不少擴闊，惟身高仍維持響1675mm，出入大少不同嘅室內停車場，可謂沒有半點難度；再者，新車一對HID頭燈，匹配獨立聚焦尾燈設計、四輪加大碼18吋時款合金胎軨組合，重有尾定翼嘅點綴，均予人感受到一份豪邁嘅活力感㗎！</fontstyle></spanclass></p><p><spanclass><fontstyle>記者試後簡評  &#13;<br> 新車外觀跟上一代型號酷似，惟性能及配套設備卻較前增進不少；一台3.0公升V6偈匹配5前速+/-半自動波，重有恒式四驅組合，轉檔順滑又慳油之餘，重帶出有手波車嘅駕駛樂趣來。&#13;<br> &#13;<br> <spanclass><fontstyle>靚女Wing又點睇部車？  &#13;<br> 新車造型獨特有性格，全真皮鑲嵌車廂豪華舒適，置身其中重有一份高高在上嘅安全感；而全天幕式車頂加上高級音響裝置，享受至高無上。</fontstyle></spanclass></fontstyle></spanclass></p><p><spanclass><fontstyle>凌志RX300  &#13;<br> 引擎：2995ccV6DOHC&#13;<br> 馬力：204ps/5600rpm&#13;<br> 扭力：28.9kgm/4500rpm&#13;<br> 傳動：5前速半自動波，恒式四驅&#13;<br> 懸掛：（前）麥花臣支柱（後）麥花臣支柱&#13;<br> 制動：（前）透氣碟（後）碟式（ABS）&#13;<br> 輪胎：235/55R18MichelinEnergyMXV4&#13;<br> 尺碼：4740×1845×1675mm&#13;<br> 軸距：2720mm；車重：1860-1910kg&#13;<br> 新車售價：約港幣45萬起&#13;<br> 車輛提供：皇冠汽車（25119430）</fontstyle></spanclass></p></body></html>