<html><header><meta charset="utf-8"><title>後藤真希同師妹一較高下</title></header><body><h1>後藤真希同師妹一較高下</h1><p>十七歲嘅後藤真希離開Morning娘之後，仍然獲得力捧，佢有碟出之餘，亦喺大銀幕上擔正演出，同老前輩武田鐵矢一齊喺青春片《青春Bakachin料理學校》度拍住上。而佢師妹藤本美貴同晨女石川梨華，最近就合演另一套青春片《17歲~二人的旅行》，呢兩套戲都會一齊喺秋天上映。</p></body></html>