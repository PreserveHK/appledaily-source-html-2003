<html><header><meta charset="utf-8"><title>新車速報：<br>甲蟲換新裝福士BeetleSportEdition</title></header><body><h1>新車速報：<br>甲蟲換新裝福士BeetleSportEdition</h1><p>一直深得車迷歡心嘅福士NewBeetle，今趟亦要搞搞新意思，除搵來原廠度身定做嘅全車包圍外，重有新換裝嘅門邊鏡、富懷舊味道嘅四輪合金胎車令之餘，座艙重有兩排皮製SportSeat，配搭上一台1.8公升直4Turbo偈嘅強勁輸出，又真係魅力沒法擋噃！&#13;<br>特約記者、攝影：李勤</p><p><spanclass><fontstyle>新裝凸顯SportEdition個性  &#13;<br> 福士「甲蟲車」由來已久，而廠方較早前推出NewBeetle至今，亦深得車迷追捧，惟一直缺少一份活力感；然而，廠方最近終於度身定做給Beetle，加添有SportEdition新版，既有齊全車包圍，又有全新車燈組合，加上四輪加大碼17吋合金胎軨配搭，又有奪目吸引嘅新裝門邊電鏡同尾定翼，自然倍見有一定號召力啦！&#13;<br> &#13;<br> <spanclass><fontstyle>配搭齊備見心思  &#13;<br> 打開車門，兩排雙色皮椅剪裁貼身富跑意，有極強承托性及貼服感外，又有全套金屬腳踏，可謂跑意盎然。除電窗，電鏡連電天窗外，唔少得重有前後房燈、高級6碟CD音響連恒溫冷氣等等，重有前排四個安全氣袋㗎！</fontstyle></spanclass></fontstyle></spanclass></p><p><spanclass><fontstyle>1.8公升Turbo偈好力  &#13;<br> 呢部SportEdition嘅甲蟲車，沿用一台1.8公升直4DOHCTurbo偈，低轉高扭力反應，有助起跑及加速之餘，佢重內藏有電子ESP、TCS及EDL裝置，重有擴闊至225/45R17嘅輪胎組合，令行車更添平穩暢順度外，四輪碟煞另加ABS連EBD組合，重有收放自如嘅制動反應㖭！</fontstyle></spanclass></p><p><spanclass><fontstyle>甲蟲SportEdition新版有唔同  &#13;<br> 1	跟車頭渾然一體嘅氣霸，好有一份跑車辛辣感。&#13;<br> 2	全新設計嘅門邊電鏡附有方向燈顯示，奪目又醒神。&#13;<br> 3	帶點60年代懷舊氣息嘅17吋合金胎軨，較原先16吋組合來得有出眾穩妥感。&#13;<br> 4	分拆開嘅尾燈編排，給後車有易於察覺嘅好處。&#13;<br> 5	屬額外加裝嘅Caractere大型尾翼連High-mount煞車燈（$4,000，未連稅），勾劃出一份跑車神髓。&#13;<br> 6	車尾亦加置有整流器裝置，除有助穩壓車體外，兩旁重有倒車及霧燈編排。&#13;<br> 7	雙尾喉配搭，每有雄渾吸引嘅咆哮聲響。&#13;<br> 8	全新設計嘅頭燈組合，分割出多一盞方向燈及角燈外，兩旁聚焦霧燈亦見出神。</fontstyle></spanclass></p><p><spanclass><fontstyle>記者試後簡評  &#13;<br> 呢部Facelifted新版嘅「甲蟲車」，除望落倍添活力感外，賣相亦較前更具一份凝聚力；而加大碼嘅四輪17吋合金胎軨，有助行車穩定性之餘，車廂前後SportSeat還烘托出多一份跑意來。&#13;<br> &#13;<br> <spanclass><fontstyle>福士BeetleSportEdition規格  &#13;<br> 引擎：1781cc直4DOHCTurbo&#13;<br> 馬力：150ps/5800rpm&#13;<br> 扭力：22.5kgm/2000rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）扭力連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17ContinentalContiSportContact&#13;<br> 尺碼：4090×1730×1500mm&#13;<br> 軸距：2515mm；車重：1280kg起&#13;<br> 新車售價：$238,000（標準版）&#13;<br> 車輛提供：合泰汽車（28828938）</fontstyle></spanclass></fontstyle></spanclass></p></body></html>