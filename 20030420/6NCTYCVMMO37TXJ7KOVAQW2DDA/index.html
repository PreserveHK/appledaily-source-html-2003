<html><header><meta charset="utf-8"><title>　　阿松偷閒睇戲學刀槍不入 - 李八方</title></header><body><h1>　　阿松偷閒睇戲學刀槍不入 - 李八方</h1><p>特區文武百官噚日總動員上街做清潔騷，其中財爺阿松最搶鏡，佢着住一對新簇簇嘅皮鞋揸把大掃把，作狀做吓樣影吓相，對住鏡頭講多過做，話咁快就完成任務。跟住重唔見埋蹤影，原來，阿松趕住下一個任務，就係陪老婆大人去睇戲。&#13;<br> 八方噚日傍晚收到線人報料，話下晝六點左右目睹阿松同埋松嫂伏明霞出現喺金鐘UA門口，當時戲院咁啱散場，阿松同戴住個口罩嘅松嫂手拉手跟住大班觀眾一齊出嚟，同行重有兩個年長男女，唔知係親戚定朋友。&#13;<br> 阿松夫婦究竟睇乜戲？據查，當時咁啱散場嗰套片係發哥主演嘅新片《刀槍不入一僧侶》。唔通最近因偷步買車事件搞到焦頭爛額嘅阿松，想向發哥偷橋，學吓點樣練得刀槍不入？&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>