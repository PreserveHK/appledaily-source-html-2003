<html><header><meta charset="utf-8"><title>瑪莉新歌抄籮霸？</title></header><body><h1>瑪莉新歌抄籮霸？</h1><p>貓王個女麗莎瑪莉（LisaMariePresley）最近做樂壇新人出碟，但係反應就一般啫。最近有樂迷話佢隻碟嘅第八首歌《SoLovely》嘅開首同結尾，同籮霸珍妮花洛庇絲（JenniferLopez）最近出嘅新歌《BabyILoveYou》，簡直似到十足喎。咁又唔好蝦麗莎係新丁，𠵱家真係唔知邊個抄邊個！</p></body></html>