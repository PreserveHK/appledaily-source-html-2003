<html><header><meta charset="utf-8"><title>新車速報：紳寶9-31.8tLinear樣靚抵玩</title></header><body><h1>新車速報：紳寶9-31.8tLinear樣靚抵玩</h1><p>瑞典紳寶繼早前運嚟新版9-32.0tVector（175匹）後，為爭奪中價轎跑車市場，最近代理重引入埋配備2.0公升低壓Turbo偈嘅9-31.8tLinear（150匹）型號，既有5前速Sentronic半自動波箱，又有先進TCS、ABS連EBD裝置，還有全車包圍等配搭，惟車價都不過係27萬8千，委實響一眾同級對手中，倍見有號召力㗎！&#13;<br>&#13;<br>記者、攝影：陳偉林</p><p><spanclass><fontstyle>AeroKit配襯夠出位  &#13;<br> 呢部新版9-31.8tLinear，包裝跟早前較高級嘅9-32.0tVector型號相若，僅改換上四輪16吋合金胎軨，以及高聚焦頭燈組合；然而，全車既有醒目又有型嘅原廠AeroKit包裝，除令人倍覺有轎跑車嘅動感外，全新電鍍鬼面罩閃爍生輝，更能予人有一份奪目嘅吸引性，而原廠泊車感應器，重能夠畀到你有多一份安全感呢！</fontstyle></spanclass></p><p><spanclass><fontstyle>設備講究着重安全  &#13;<br> 打開車門所見，以淺色調子配襯嘅座艙，一套同樣以淺杏色作配搭嘅歐化真皮座席，乘坐貼身又見承托力，前排既有全方位電控，又有齊前後中央手枕同獨立頭枕組合；難得後排之間重有活門直通尾廂，方便提存物件外，前排大型首飾箱重可以變作飲品嘅冷凍櫃㗎！再者，一向講究保護性嘅紳寶汽車，又怎可以少得前排主動式頭枕保護，以及前後共六個安全氣袋連充氣簾幕㗎！</fontstyle></spanclass></p><p><spanclass><fontstyle>紳寶9-31.8tLinear規格  &#13;<br> 引擎：1998cc直4DOHCTurbo&#13;<br> 馬力：150ps/5500rpm&#13;<br> 扭力：24.5kgm/2000rpm&#13;<br> 傳動：5前速Sentronic半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟（後）碟式（ABS）&#13;<br> 輪胎：215/55R16GoodyearEagleNCT5&#13;<br> 尺碼：4635×1762×1466mm&#13;<br> 軸距：2675mm；車重：1510kg&#13;<br> 0-100公里：10.7秒；極速：210km/h&#13;<br> 平均耗油：9.4L/100km&#13;<br> 新車售價：$278,000&#13;<br> 車輛提供：福方汽車（25080000）&#13;<br> &#13;<br> <spanclass><fontstyle>記者試後簡評  &#13;<br> 呢部用上細Turbo嘅新款9-3Linear型號，150匹輸出跟同級對手不遑多讓之餘，造型俊朗吸引又有時代感，更勝在起跑加速勁度十足，而車廂設備亦可謂一應俱全㖭！</fontstyle></spanclass></fontstyle></spanclass></p><p><spanclass><fontstyle>低轉高扭力充滿幹勁  &#13;<br> 新車以一台2.0公升低壓Turbo作骨幹，響車系中卻喚作1.8t型號，令人容易有錯覺，以為此車係用上1.8公升偈。引擎有150匹馬力輸出，雖然唔算好突出，惟響2000rpm低轉下，卻能造出最高24.5kgm峯值扭力，因而無論響起跑或加速，同樣予人有剛勁一面。再者，一套先進電子5前速Sentronic半自動波，反應敏捷順暢，還帶出有手波車好玩嘅體驗。穩紮嘅車架結構，匹配上電子TCS循迹系統，連帶高效能四輪碟煞、ABS連EBD裝置，走彎穩定而循迹性強，兼且亦見有收放自如嘅可靠感㖭！</fontstyle></spanclass></p><p><spanclass><fontstyle>同級對手比較  &#13;<br> <b> 平治C200Kompressor</b> &#13;<br> 引擎：1998cc直4DOHCKompressor&#13;<br> 馬力：163ps/5300rpm&#13;<br> 扭力：23.5kgm/2500-4800rpm&#13;<br> 尺碼：4526×1728×1427mm&#13;<br> 軸距：2715mm&#13;<br> 車重：1490kg&#13;<br> 新車售價：$357,425&#13;<br> 查詢：仁孚行（28957288）&#13;<br> 簡評：新車用上Kompressor機械增壓，加速表現線性，惟稍欠一點爆炸力；然而，造型獨特吸引，但車廂空間卻有點侷促。</fontstyle></spanclass></p><p><b> 奧迪A41.8TMultitronic</b> &#13;<br> 引擎：1781cc直4DOHCTurbo&#13;<br> 馬力：164ps/5700rpm&#13;<br> 扭力：23.0kgm/1950-4700rpm&#13;<br> 尺碼：4548×1772×1428mm&#13;<br> 軸距：2650mm&#13;<br> 車重：1415kg&#13;<br> 新車售價：$340,000&#13;<br> 查詢：合迪汽車（25281862）&#13;<br> 簡評：車系中以1.8Turbo型號至受追捧，皆因有可靠及不俗嘅性能演繹；包裝時尚吸引，就連車廂配搭亦見不俗，惟鋪排稍欠一點新意。</p></body></html>