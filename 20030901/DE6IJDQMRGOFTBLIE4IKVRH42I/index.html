<html><header><meta charset="utf-8"><title>Casio卡片DC再縮細一成</title></header><body><h1>Casio卡片DC再縮細一成</h1><p>令Casio足足風光大半年嘅重要產品EXLIM系列，保有全球最薄DC地位，不過官方再度宣布推出後繼機新型號，功能賣相冇乜改動，最大賣點仍是以薄為先。&#13;<br>記者：徐影龍</p><p><spanclass><fontstyle>全球最薄DC  &#13;<br> 呢部EX-S20U外形風格跟舊型號差不多，同樣採用200萬像素CCD，不過就進一步改良底板配置，令機身體積再縮細多10%，擺明想一路Keep住最薄機種嘅地位。跟以前一樣，EX系列另有一款內置MP3解碼功能嘅型號，呢部EX-M20U外形亦係跟以往差不多，跟機附送一個有屏幕嘅線控耳筒，一套襯埋頗為搶眼，相信一眾潮人會較為受落。</fontstyle></spanclass></p><p><spanclass><fontstyle>3倍光學變焦  &#13;<br> 同系列另有一部具光學變焦機種EX-Z4U，具備三倍光學變焦鏡頭，機身厚度雖比EX-S20U稍厚，不過都做到23mm超薄效果，原理全靠支收藏式鏡頭，令機身體積不致太大。EX-Z4U採用400萬像素CCD，相片最高解像度達到2,304×1,712，印A4Size相都冇問題，另外速度亦屬賣點之一，起動時間只需1.6秒，快門時滯則只為0.01秒，捕捉一剎那影像更為得心應手，相信EX-Z4U較適合對相片有要求嘅用家。</fontstyle></spanclass></p><p>官方網址：<ahref http:>www.casio.com/index.cfm?fuseaction=corporate.pressrelease&amp;page=&#13;<br> /corporate/pressreleases/2003_8_27_03_s20um20u.html </ahref></p></body></html>