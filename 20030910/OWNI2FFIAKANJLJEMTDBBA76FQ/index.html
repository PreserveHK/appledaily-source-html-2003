<html><header><meta charset="utf-8"><title>新車速報：<br>新版豐田Rav4變臉再出戰</title></header><body><h1>新車速報：<br>新版豐田Rav4變臉再出戰</h1><p>早前在日本推出嘅Faclifted新版豐田Rav4，外形及車廂布局都有改動，明顯較舊有型號來得吸引；而某大獨立車行，更率先引入配用一台1.8公升偈嘅新版Rav4抵港，並以極吸引嘅價錢推售，睇嚟定必惹來一班年輕車迷追捧呢！&#13;<br>&#13;<br>記者：鄭達基　攝影：陳偉林&#13;<br>ImageGirl：Irene&#13;<br>逢星期一至日出版</p><p><spanclass><fontstyle>稍作改動外觀更型  &#13;<br> 向來以年輕車迷為針對目標嘅豐田Rav4，自新一代型號推出以來，一直憑住其年輕賣相去吸引用家；而大家眼前呢部Facelifted新版型號，就因為廠方為其換上新款鬼面罩及頭泵把，因而令造型變得更具吸引力，襯以四輪16吋合金胎軨組合，望落較前來得更型之餘，兼且重倍添有一份活力感。</fontstyle></spanclass></p><p><br> &#13;<br> <spanclass><fontstyle>車廂闊落坐得舒適  &#13;<br> 另一方面，車廂布局看來亦與原有型號相近；但細心留意下，不難察覺中控台及軚盤都屬新配搭，吸引度高之餘，當中新款三幅式軚環更見把持感十足，轉向倍覺輕盈呢！車廂空間又見寬敞闊落，加上前後兩排承托力十足嘅座椅，乘坐舒適度十足唔在講，當遇有需要時更可將後排收摺放平，以增加尾廂載物容量；而車內亦設有多個儲物匣，不但方便擺放雜物外，亦能貫徹一份RV個性㗎！</fontstyle></spanclass></p><p><br> &#13;<br> <spanclass><fontstyle>1.8公升偈輸出足  &#13;<br> 呢部新近抵港嘅Facelifted新版豐田Rav4，係以一台編號1ZZ-FE嘅1.8公升直4DOHC偈作動力核心，雖然輸出較現行代理售賣中嘅2.0型號為低，但仍見動力充沛，匹配一套4前速自動波箱，起步加速亦見敏捷有勁，加上響豐田獨有嘅VVT-i技術輔助下，亦可有低耗油量嘅特性呢！而由前輪麥花臣支柱，及後輪雙搖臂組成嘅懸掛系統，喺剛強底盤輔助下，行車循迹性亦見不俗呢！</fontstyle></spanclass></p><p><spanclass><fontstyle>Xenon頭燈最實用！  &#13;<br> 筆者覺得新車外形變動雖不多，但勝在頗具吸引力，當中一對Xenon頭燈組合，更能提高晚間行車安全性呢！然而，一台1.8公升直4偈，響VVT-i技術輔助下，亦能有慳油好力嘅特性。&#13;<br> &#13;<br> <spanclass><fontstyle>Irene話部車賣相吸引  &#13;<br> 呢部Facelifted新版豐田Rav4，外形變得更吸引之餘，仍貫徹有一份富有年輕活力感嘅CityRV形象，而中控台布局亦經過改動，設備齊全之餘重好靚㖭！</fontstyle></spanclass></fontstyle></spanclass></p><p><spanclass><fontstyle>豐田Rav41.8五門版規格  &#13;<br> 引擎：1794cc直4DOHC&#13;<br> 馬力：125ps/6000rpm&#13;<br> 扭力：16.4kgm/4200rpm&#13;<br> 傳動：4前速自動波，前輪驅動&#13;<br> 懸掛：（前）麥花臣支柱（後）雙搖臂&#13;<br> 制動：（前）透氣碟（後）鼓式（ABS）&#13;<br> 輪胎：215/70R16ToyoTranpathA14&#13;<br> 尺碼：4155×1735×1680mm&#13;<br> 軸距：2490mm；車重：1220kg&#13;<br> 平均耗油：14.4km/L&#13;<br> 新車售價：$209,000&#13;<br> 車輛提供：富利堡汽車（28776700）</fontstyle></spanclass></p></body></html>