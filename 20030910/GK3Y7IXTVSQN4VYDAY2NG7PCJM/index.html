<html><header><meta charset="utf-8"><title>全球首部26萬色屏幕<br>TopluxCG260雙芒色誘你</title></header><body><h1>全球首部26萬色屏幕<br>TopluxCG260雙芒色誘你</h1><p>現時6萬5色彩芒手機當道，不過高處未算高，最新規格已由26萬色取代。韓國TopluxCG260就內置26萬色彩芒，再加上33萬像素鏡頭，配埋6萬5色外芒，玩自拍都可以睇住個芒嚟影，為新一代影相手機規格寫下新一頁！&#13;<br>&#13;<br>記者：劉耀祥　攝影：陳盛臣&#13;<br>逢星期日至五出版</p><p><spanclass><fontstyle>TopluxCG260Profile  &#13;<br> 制式：GSM900/1800雙頻&#13;<br> 顯示器：（外芒）65,000色/96×72解像度（內芒）260,000色/176×220解像度&#13;<br> 鏡頭：33萬像素&#13;<br> 功能：MMS、GPRS、WAP、40和弦&#13;<br> 體積：86.6×47×22.4mm&#13;<br> 重量：93g&#13;<br> 備用時間：85?20小時&#13;<br> 通話時間：250?20小時</fontstyle></spanclass></p><p><center> <spanclass><fontstyle>明星至愛26萬  </fontstyle></spanclass></center> </p><p><br> &#13;<br> 自收到Toplux公布26萬色彩芒手機CG260之後，就即時上網搵料，睇睇26萬色革命性威力到底有幾勁。不過網上資料少得可憐，相片就更加欠奉，所以都抱住唔少希望去記者會一試呢部CG260。第一時間見到CG260當然急不及待打開嚟玩，好好欣賞26萬色顯示，感覺係「正」！拍埋部SharpGX12度，比較6萬5色同26萬色嘅分別，色彩明顯比6萬5色均勻而且豐富，字體顯示相當突出，2.2吋大屏幕用嚟睇大大個Icon嘅功能選單，美術設計得相當唔錯，Icon夠精細，睇得出落咗唔少心機。</p><p><br> &#13;<br> <spanclass><fontstyle>內置閃燈唱K照影  &#13;<br> 用得26萬色顯示，當然唔少得影相功能，TopluxCG260內置33萬像素鏡頭，鏡頭旁更附有閃光燈，不過「火力」當然有限，幾步範圍都可以補光，喺卡拉OK或者落D就最用得着。除了內置閃燈夠特出之外，CG260另一強項乃外屏幕都用上65,000色彩芒，玩自拍唔使再睇鏡仔，即刻可以喺外芒睇住嚟影，兼且可以玩埋Wallpaper，比一般雙彩芒手機更多嘢玩。26萬色配2.2吋屏幕，睇Preview速度流暢，2倍放大效果頗為強勁，影半身都可以Zoom到變大頭。而機內亦內置多種相框，玩相一流。</fontstyle></spanclass></p><p><spanclass><fontstyle>大熱功能一應俱全  &#13;<br> TopluxCG260玩影相玩彩芒之外，功能亦都集合時下手機大熱，影相手機唔少得之MMS，圖、聲、字一齊Send都冇問題，兼且配搭Class8嘅GPRS，上WAP同Send相都更加快。除上網要快，和弦鈴聲亦唔少得，內置32首40和弦鈴聲，其中更有5首係真人發聲，音量都唔算好大聲，不過響街亦都聽得到。CG260聲靚就係靚，不過想打機感受吓靚聲就可能會失望，因為機內只內置得一個遊戲，打機迷就未必夠玩。</fontstyle></spanclass></p><p><b> Toplux</b> &#13;<br> 查詢熱線：25629106</p></body></html>