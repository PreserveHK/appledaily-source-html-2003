<html><header><meta charset="utf-8"><title>病婦獲贈家電改善生活</title></header><body><h1>病婦獲贈家電改善生活</h1><p>「真係好多謝，好多謝咁多位，從來都冇人咁關心我，我都唔知點報答你哋……。」說着說着，兩行淚水的黃女士竟突然跪地叩頭道謝，嚇得記者連忙把她扶起來。&#13;<br> 五十三歲的黃女士，自十一年前被丈夫拋棄，情緒大受打擊後，病痛便接踵而來，她既患有精神病，亦有糖尿病、肺病及坐骨神經痛，苦不堪言。黃女士膝下有兩名女兒，長女現年二十七歲，次女二十三歲，可惜兩人因求學而暫時不在她身邊，孤寂的黃女士現靠綜援金生活。<br> &#13;<br> <spanclass>收捐款打算裝電話 &#13;<br> 「六月一號減咗綜援之後，我每個月嘅生活費得番二千四百蚊，扣咗家務助理送飯、清潔嘅一千一百蚊，同埋水、電雜費，我真係連去覆診嘅車錢都唔多夠，根本冇多餘錢買嘢。」事實上，黃女士所言非虛，她一室簡陋，許多家庭電器也欠奉，甚至連電話也沒有能力安裝，境況堪憐。&#13;<br> 早前本報報道黃女士的需要後，接獲不少善長伸出同情之手，佳績集團慷慨捐贈電視機及洗衣機，夏小姐則同時送出雪櫃及電飯煲；此外，蘋果日報慈善基金亦接獲指定捐予她合共三千七百三十元的善款。&#13;<br> 黃女士紅着淚眼表示：「我周身病痛，姑娘本來都勸我裝部平安鐘，但因為屋企冇電話，所以搞唔到，𠵱家有咗呢筆捐款，我打算去申請裝番部電話，方便啲，真係好多謝各位。」&#13;<br> 捐款編號：C0872&#13;<br> &#13;<br> 暖流熱線&#13;<br> 電話:29908688&#13;<br> 傳真:23702192&#13;<br> 電郵:<ahref>adfund@appledaily.com &#13;<br> 網址：<ahref http:> http://www.charity.atnext.com  </ahref></ahref></spanclass></p></body></html>