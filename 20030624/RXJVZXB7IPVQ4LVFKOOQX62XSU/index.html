<html><header><meta charset="utf-8"><title>消費Bestbuy：<br>名牌家品開倉慳家推介多士焗爐平過五折</title></header><body><h1>消費Bestbuy：<br>名牌家品開倉慳家推介多士焗爐平過五折</h1><p>要打理家頭細務，執到屋企整整齊齊的確唔易，老公重話慳得就慳，點算？唯一辦法由𠵱家開始變身精明主婦，全屋家品一定要平靚正！好似聽日開始嘅海港城名牌家品減價就千祈咪執輸喇，買平家電之餘重可以掃埋名牌膠櫃垃圾桶，最平更減到二五折。咁就家務做得妥當，又得老公歡心啦。&#13;<br>記者：馬慶武&#13;<br>攝影：梁細權&#13;<br>Model：Tori（Sunspot）</p><p><spanclass><fontstyle>Tiger電飯煲  &#13;<br> 原價$760　特價$449&#13;<br> 日本製造信心保證，容量只有1L，適合小家庭使用。雖只有基本煲飯功能，但以接近6折價錢發售，已經夠抵夠吸引。	</fontstyle></spanclass></p><p><spanclass><fontstyle>Tiger多士焗爐  &#13;<br> 原價$420　特價$198&#13;<br> 擁有1000W強勁火力，焗多士整蛋糕都得；特別之處係多士爐面蓋可以全個拆除，事後清洗更容易。</fontstyle></spanclass></p><p><spanclass><fontstyle>Tiger電熱水壺  &#13;<br> 原價$890　特價$598&#13;<br> 容量足有3L，可煲水及保溫，有咗佢夜晚淥杯麵消夜都方便啲。而且同樣係日本製造，耐用程度更有保證。</fontstyle></spanclass></p><p><spanclass><fontstyle>主婦必掃二家具  &#13;<br> <spanclass><fontstyle>Takeya蔬果存放盒  &#13;<br> 原價$60　特價$20&#13;<br> 分為兩格的蔬果存放盒，可放入雪櫃內使用，將蔬果存放喺裏面，咁就更加整齊衞生喇。</fontstyle></spanclass></fontstyle></spanclass></p><p><spanclass><fontstyle>Noritake三層膠櫃桶  &#13;<br> 原價$270　特價$100&#13;<br> 可以將屋企細小濕碎嘅雜物分類存放，更可在底部裝上滑輪，令屋企更企理之餘，更加靈活好用。</fontstyle></spanclass></p><p><spanclass><fontstyle>Iseto浴室雜物架  &#13;<br> 原價$120　特價$50&#13;<br> 最適合放在浴室使用，可擺放沐浴露、洗頭水等浴室用品。</fontstyle></spanclass></p><p><spanclass><fontstyle>Fudo可摺式購物籃  &#13;<br> 原價$58　特價$20&#13;<br> 主婦們去街市買餸，唔想一袋二袋論論盡盡，帶埋呢個購物籃去就啱晒喇，買嘢之前重可以摺起收埋佢，又輕又慳位。</fontstyle></spanclass></p><p><spanclass><fontstyle>WinniethePooh小型雜誌架  &#13;<br> 原價$39　特價$19&#13;<br> 今次家品減價有唔少Giftland嘅迪士尼家品，其中WinniethePooh產品最多，好似呢個咁得意嘅雜誌架就減到廿蚊唔使。</fontstyle></spanclass></p><p>開倉地點：尖沙嘴廣東道11號世界商業中心3樓海港城展銷集&#13;<br> 日期及時間：6月25日至29日（上午11時至下午8時）&#13;<br> 查詢電話：21188008</p></body></html>