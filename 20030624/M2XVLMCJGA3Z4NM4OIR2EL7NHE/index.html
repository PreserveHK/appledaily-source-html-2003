<html><header><meta charset="utf-8"><title>父母寵愛有加兄妹血濃於水<br>楊思琦曳曳　哥哥受罰</title></header><body><h1>父母寵愛有加兄妹血濃於水<br>楊思琦曳曳　哥哥受罰</h1><p>楊思琦從小到大都得到父親的偏心和疼愛，她的哥哥不但沒有感到妒忌，反而對這位小妹妹愛護有加，有一次為了逗妹妹開心，在捉海星時不幸被蠔殼弄致損手爛腳，令思琦既內疚又感動。</p><p>深受無綫上下寵幸的楊思琦，小時候經已是父母的掌上明珠。思琦憶述小時候與年長兩歲的哥哥一起犯錯，父親通常只會懲罰哥哥，對她只是責罵一兩句便算。思琦說：「我唔係滑頭，但比起哥哥，我會比較多嘢講，個人活潑啲。相反，哥哥個人好靜，上到中學之後重少嘢講，可能因為咁嘅原因，所以爸爸錫我多啲。」<br> &#13;<br> <spanclass>「哥哥好錫我」 &#13;<br> 一個得寵一個失寵，思琦出奇地沒有遭哥哥妒忌。她說：「唔單止從來未試過，相反地，哥哥細細個已經好錫我㖭！記得有一年我哋成家人去沙灘玩，我見到啲海星好得意，於是同哥哥講好想去捉海星。哥哥聽完之後二話不說就走去捉，點知捉海星嘅時候俾啲蠔殼𠝹損咗，手手腳腳全部都係血，嚇到我死死吓，唔知點算好。後來爸爸即刻送咗哥哥去急救，跟住嘅事我已經唔記得喇！」&#13;<br> 思琦哥哥早前在美國讀書，思琦又一直忙於拍劇，雖然各有各忙，但兄妹感情從來沒有改變。&#13;<br> 思琦哥哥上月在美國洛杉磯修畢碩士課程，思琦因工作未能與父母前往美國出席哥哥的畢業禮，令她感到有點遺憾。	&#13;<br> 採訪：戴彩煥</spanclass></p></body></html>