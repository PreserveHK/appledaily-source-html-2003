<html><header><meta charset="utf-8"><title>郭家麒：唔出聲　對唔住下一代<br>因為愛香港　所以要上街</title></header><body><h1>郭家麒：唔出聲　對唔住下一代<br>因為愛香港　所以要上街</h1><p>還有不足一個星期，香港便踏入回歸第七年。在董建華管治下的六年，市民心中如打翻了五味架，雜味紛陳。九七回歸那天祈盼的「港人當家作主」，到了今天，「挺董」的人還在，不過「倒董」的人更多；而以老董、董太作嘲笑對象的地下文化發展蓬勃，成為市民茶餘飯後的佐料。六年來，社會、人心變化巨大，本報一連多日就此作系列報道。　記者：蔡元貴</p><p>【本報訊】二○○○年六月，四千教師反對語文基準試，上街。二○○一年九月，一千打工仔不滿政府改善失業無方，又上街。二○○二年七月，三萬五千公務員抗議立法減薪，再上街……示威遊行好像已成為萬象之都的景點。一次又一次成功號召市民上街，社會學家嘲諷說：「呢個都係董建華政府一個幾特別嘅成就。」&#13;<br> 中產、公務員、大律師、醫生，回歸六年，史上從未上過街遊行的人都為了不同的怨忿上街。前大律師公會主席梁家傑說：「大律師習慣喺文明辯論中找尋真理，但係當我哋嘅聲音不獲尊重，當權者充耳不聞嘅時候，大律師別無選擇，只可以上街。」&#13;<br> 別無選擇的還有醫生，醫療政策評議會發言人郭家麒說：「醫生多數比較平和、低調，讀書嘅時候已經係書蟲，出嚟執業之後都係鍾意睇書，加上醫生工作好忙，由朝到晚都要睇病，個個都朝七晚九，所以好少會高調參與社會運動。」<br> &#13;<br> <spanclass>覺悟言論自由重要 &#13;<br> 沙士一疫令業界改觀。「做醫生嘅知道原來言論自由好重要，如果唔係傳媒可以自由報道疫症真相，政府都唔會承認疫症爆發。係國內前輩蔣永彥醫生將沙士嘅形勢改變，唔係佢揭露疫情真相，都唔知要再死幾多人先掂。」郭家麒有幾位病人是外國人，每次求診都說很憂慮，覺得香港政府愈來愈保守，香港愈來愈大陸化。「好多醫生朋友都諗過移民，事實上已經有人走緊。」&#13;<br> 今年四十二歲的郭家麒，三名子女都在學。他最近公開呼籲醫生參加七．一遊行，電光石火間，也擔心過會遭秋後算帳，但最終還是站出來：「一個人，有樣嘢叫做良知，一個社會，有樣嘢叫做公義。我哋唔出聲，就對唔住自己、對唔住下一代。」七月一日，他和父母、女兒會三代總動員參與大遊行。</spanclass></p><p><spanclass>政府經已病入膏肓 &#13;<br> 推動他上街的是一份熱愛香港的感情。「如果冇感情，點解唔行街、唱卡啦OK？大熱天時喺街上幾個鐘，為咗乜？唔通為咗唱衰香港咩？」郭醫生認為市民有責任醫好病入膏肓的政府，「政府病咗，但係可以醫番，醫生係全港市民。如果市民都病埋，乜嘢都照單全收，咁香港就冇得救，唔使點醫。」&#13;<br> 醫生也上街，說到煽動群眾的能力，董建華政府實在到家。中大大學社會學系教授呂大樂笑稱：「呢個都係董建華政府一個幾特別嘅成就。我諗冇乜政府可以咁廣泛地引起各階層不滿。」他指在梁錦松偷步買車事件及第二十三條立法上，政府處理手法都與民意背道而馳，市民自然「睇唔過眼」。&#13;<br> 教港人不順氣的還有董建華說話的語氣，呂大樂補充說：「例如佢喺立法會答問大會回應民主派議員嘅口脗，實在令市民反感……其實普羅市民同董特首各自生活喺唔同嘅世界裏面，市民一路都好合作，只要唔係太埋身都由得佢。問題係，唔出聲咁又點？」&#13;<br> 「九七之前，中產階層滿懷希望，金融風暴令我哋變得彷徨，到咗𠵱家，就由彷徨轉化為醒覺。中產人士明白，香港要多啲民主，唔可以再靠一小撮人壟斷權力。」夾屋大聯盟召集人賴仁彪解釋了為何中產階層一改作風，拋頭露面。&#13;<br> 賴仁彪說，中產的特性是不到最後關頭也不上街：「我哋遇到問題，以前嘅港英政府會回應，最多慢啲。但係𠵱家？我哋做埋調查，政府都袖手旁觀……董先生話過急市民所急，想市民所想，根本係空話。」</spanclass></p></body></html>