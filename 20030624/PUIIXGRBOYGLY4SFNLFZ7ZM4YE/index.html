<html><header><meta charset="utf-8"><title>黃秋生封嘴　楊千嬅誓反惡法</title></header><body><h1>黃秋生封嘴　楊千嬅誓反惡法</h1><p>【本報訊】演藝界反對二十三條立法，其中已表明會參與七．一大遊行的藝人包括吳君如、張家輝及杜汶澤，黃秋生原因工作未能出席，但現因工作有調動，亦即時決定響應。未必能抽空出席的如歌星楊千嬅，也表明反對強立惡法。&#13;<br> 正在內地拍劇的黃秋生昨透過電話表示：「七．一我真係好想去，本來唔得，但七一就咁啱得，因為工作有調動。呢個遊行唔得閒就話去唔到啫，得閒就一定要去，我去得就已經係用行動表明咗我嘅立場啦，行動最實際，唔使講咁多，到時我會封嘴，或者重會喺個嘴度打個交叉，言論自由都冇埋，好貼題呀，我六四都咁做過。演藝界向來政治冷漠，估唔到今次都幾多人支持。」<br> &#13;<br> <spanclass>Beyond支持遊行 &#13;<br> 楊千嬅亦反對二十三條立法，但她表示七月一日要出席首映禮，下午亦有工作，未知可否參與遊行，「我覺得新聞係要有自由嘅，而且香港一向都有新聞同言論自由，只要啲人自律，就唔需要刻意去立法。」&#13;<br> 張家輝和樂隊Beyond亦支持遊行。Beyond昨透過助手向本報說：「我哋三個（黃家強、黃貫中和葉世榮）一定支持七．一遊行反廿三條，不過到時我哋各自有啲嘢做，睇吓時間就唔就到，就到一定會去，但可能唔齊人。」&#13;<br> 張家輝則說：「好多國家都有國安法，但廿三條草案入面有咁多爭議性嘅問題，政府唔應該咁倉卒通過法例，我去參與遊行，並唔係因為政治，而係希望表達對政府嘅不滿，希望政府多聽民意。」</spanclass></p></body></html>