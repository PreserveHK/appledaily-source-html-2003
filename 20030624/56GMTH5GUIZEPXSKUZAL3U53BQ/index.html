<html><header><meta charset="utf-8"><title>聲稱關懷　來去匆匆<br>特首巡淘大　避見居民代表</title></header><body><h1>聲稱關懷　來去匆匆<br>特首巡淘大　避見居民代表</h1><p>在爆發非典型肺炎後，一直未曾到過重災區淘大花園的特首董建華，昨日在香港自疫區除名後，隨即前往淘大花園巡視，又聲稱要「慰問和關懷」淘大居民。但淘大E座業主會主席葉興國卻透露，特首一直刻意迴避面見E座的沙士死難者家屬和業主代表。也有淘大居民說，特首來遲了，是「冇用、冇用、冇用」。　記者：譚秀嫺、林社炳、盧文烈、陳倩雯</p><p>【本報訊】特首董建華昨日下午三時，即香港正式自疫區除名之際，抵達淘大花園巡視，在淘大逗留了短短二十分鐘，包括回答記者問題約三、四分鐘時間，行色匆匆的離開。<br> &#13;<br> <spanclass>住戶答特首好驚 &#13;<br> 他先到淘大商場與向居民問好，他垂詢住於M座的何太，「驚唔驚呀？」何太答：「好驚！」特首說：「𠵱家冇事啦，唔使驚呀。」其中一位與特首握手的男子插嘴說：「有冇諗過成立獨立調查委員會？」特首答：「我哋正喺度研究緊。」&#13;<br> 董建華巡視了六、七間店舖，進入一間時裝店和一間眼鏡店，追問「生意好唔好呀？」答案分別是「麻麻哋啦」和「比以前差咗啦」。其後他又到淘大平台，實地視察這個受國際傳媒關注的屋苑和遙望曾是嚴重疫區之一的牛頭角下邨。<br> &#13;<br> <spanclass>無時間發起請願 &#13;<br> 董建華對記者說，每一次想起在「沙士」中逝世或犧牲的人士，「我都覺得十分難過，特別係淘大花園居民，佢哋受到嘅衝擊同傷害係最大嘅」，所以現在不是慶祝的適當時候，他也要到淘大表達哀悼，以及對受難者家屬、所有受影響的淘大居民和其他人士，表示慰問和關懷。&#13;<br> 不過，一直要求政府成立獨立委員會、徹查「沙士」責任誰屬的E座業主會主席葉興國透露，早於上周，已風聞有「高官」會到訪淘大，但當他向有關官員查詢時，對方卻拒絕透露絲毫，令他無法安排居民發起請願。</spanclass></spanclass></p><p><spanclass>居民受苦又唔嚟 &#13;<br> 直至昨日下午二時多，地區政務專員才致電通知業主會，特首將到訪淘大，葉興國不禁質問：「咁即係點先？又冇話要見我哋，就咁通知一句，佢唔見我哋，我哋唔會主動見佢。」&#13;<br> 他又說，淘大居民歡迎特首到訪，但真是來得太遲，「好多居民受緊苦、受緊災時，佢哋（政府高層）又唔嚟？」他認為特首應該切實為淘大死難者家屬，尤其是老弱居民提供協助，因為沙士的死者中一成多是淘大居民，「政府從冇畀過任何金錢援助，佢哋都係得工商界撥款，但都只有五萬、十萬，幫助唔大。」業主會現正研究協助死難者家屬集體向政府索償。&#13;<br> 在淘大D座住了約二十年的陳先生認為，特首來遲了，「如果我有機會同佢講，我就會叫佢搞好香港。死難者家屬應該向政府追討賠償，唔好放過政府。」<br> &#13;<br> <spanclass>辯稱見死難家屬 &#13;<br> 特首辦發言人說，特首董建華昨日巡視淘大後，隨即在禮賓府和一班「沙士」死難者家屬見面，其中包括一些淘大孤雛，而作為護幼教育基金發起人的社會福利署署長林鄭月娥及民政事務局常任秘書長李麗娟均有陪同。發言人強調，特首一直十分關注淘大死難者家屬的情況。&#13;<br> 淘大花園有三百二十九人受感染，四十二人死亡，僅得少數死者家屬獲安排在禮賓府面見董建華。據悉，這次會面不安排傳媒採訪，主要是部份家屬不願曝光。&#13;<br> 淘大花園居民並不全都歡迎董建華到訪，其中一位婆婆以董太愛用的叠詞說：「冇用、冇用、冇用，𠵱家嚟冇用，呢啲應該一早做㗎……」</spanclass></spanclass></p></body></html>