<html><header><meta charset="utf-8"><title>一味窩輪：長實再跌買Call輪</title></header><body><h1>一味窩輪：長實再跌買Call輪</h1><p>大市出現較大嘅調整，恒指收9734，跌196點，睇樣重有機會跌多一兩百點，九千五有支持，喺呢個位執啲Call輪博吓反彈，好過𠵱家執Put輪博個市再落。&#13;<br> 長實（001）再唔見1.20元，連續4日下跌，總共唔見2.60元。上月尾彈升之前，最低見47.30元，現價47.90元，或者有多幾毫子下跌水位，見呢個低位執Call輪，風險較細。對象有兩件，就係9764同9829。9764昨收24.4仙，單日大散24%，9月到期，溢價7.4%，槓桿率19.6倍，呢件槓桿率夠勁，波幅好大。9829今年11月到期，現價64仙，溢價7.3%，槓桿率7.5倍，呢件槓桿率細啲，波幅冇9764咁厲害。&#13;<br> 國內汽車股全部回落，駿威（203）跌2%，跌幅細過華晨（1114）與慶鈴（1122），駿威再落嘅話，可以諗多少Call輪9701，隻輪11月到期，現價70仙，溢價2.8%，槓桿率5.1倍。<br> &#13;<br> <spanclass>博中移動反彈買9706 &#13;<br> 除咗中電信（728）之外，3隻重磅電訊股都冇運行，中移動（941）收18.95元，跌50仙，吼住喺18.50元，買啲Call輪博反彈，對象係9706同9768，前者8月底到期，現價9.5仙，溢價7.9%，槓桿率19.9倍，後者上落冇咁刺激，9月底到期，現價35.5仙，溢價1.8%，槓桿率5.3倍。&#13;<br> 章盛</spanclass></p></body></html>