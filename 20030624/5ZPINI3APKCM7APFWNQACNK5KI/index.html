<html><header><meta charset="utf-8"><title>CutieHoney爆乳戰士唔嘢少<br>佐藤任由Gackt驗明正身</title></header><body><h1>CutieHoney爆乳戰士唔嘢少<br>佐藤任由Gackt驗明正身</h1><p>繼小池榮子同MEGUMI後，呢期突然跑出嘅YellowCab巨乳女星，一定非佐藤江梨子莫屬。佐藤近排同中性Rock友Gackt合演Takano友梨美容院嘅廣告，頻頻為日本雜誌影啲性感同高難度兼備嘅相，成為談論焦點。<br> &#13;<br> <spanclass>集性與暴力 &#13;<br> 佐藤重剛剛獲得《新世紀福音戰士》導演庵野秀明睇中，主演由佢執導嘅新片。而呢套片係由三十年前日本已經大紅嘅性感兼暴力漫畫《CutieHoney》改編嘅同名真人版電影，睇怕套片可以將寫真迷同漫畫迷一網打盡。&#13;<br> 相信好多日本漫畫迷都知道《CutieHoney》係由《鐵甲萬能俠》原創人永井豪繪畫嘅經典作品，呢個喺七十年代已經出現嘅女超人漫畫，好強調女主角個巨胸，佢變身時重會迫爛晒啲衫，當年喺少年漫畫雜誌刊載，亦曾拍過卡通，吸引到唔少發育中嘅少年。&#13;<br> 三年前電影公司已經計劃開拍真人版，庵野秀明大讚佐藤身材靚同性格與女主角脗合，點名話只有佢先至可以做女主角。&#13;<br> 查實早排根本春美同MEGUMI都扮過CutieHoney拍寫真，其他YellowCab女星重會演出《CutieHoney》嘅舞台劇。</spanclass></p></body></html>