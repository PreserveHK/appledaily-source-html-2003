<html><header><meta charset="utf-8"><title>　　渣打高層微服冧客 - 李八方</title></header><body><h1>　　渣打高層微服冧客 - 李八方</h1><p>唔知你噚日上晝有冇經過渣打銀行中環置地廣場分行，又有冇發現有幾個鬼佬喺度做teller。其實佢哋係平時坐慣寫字樓嘅管理層，今次只係為咗顧客周開幕做宣傳。&#13;<br> 今年係渣打銀行第二年搞顧客周，答謝顧客嘅長期支持，當然送禮就唔少得啦。渣打噚日就特別邀請咗十五個幸運顧客，送上佢哋心目中嘅理想禮物。其他渣打長期客仔都有電影戲票同特別禮物收。至於噚日早上咁啱去咗上述分行嘅顧客，渣打亦一人送一個禮品包，裏面放咗「一百億」（一支益力多）同埋曲奇餅。不過，八方覺得幾個鬼佬講「英門」招呼客戶，唔係個個客都歡迎。&#13;<br> （圖）渣打香港區零售銀行主管彭迪（中）噚日坐鎮中環招呼客人。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>