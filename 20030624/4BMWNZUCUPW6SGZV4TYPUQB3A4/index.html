<html><header><meta charset="utf-8"><title>新車速報：全港只此一部！<br>富士ImprezaWRXSTiSpecC輕量街霸</title></header><body><h1>新車速報：全港只此一部！<br>富士ImprezaWRXSTiSpecC輕量街霸</h1><p>日本富士車廠自推出全新ImprezaWRX型號以來，一直備受車迷追捧，而當中一款以針對實戰用嘅ImprezaWRXSTiSpecC特別輕量版，早前更運抵香港；雖然全港只此一部，但試問我哋又點可以錯過機會，不如就等我哋一齊嚟先睹為快啦！&#13;<br>&#13;<br>記者、攝影：陳偉林</p><p><spanclass><fontstyle>外觀跟STi版相若  &#13;<br> 呢部特別輕量版嘅SpecC，原車設備跟ImprezaWRXSTi相若，外觀上主要係改換上一套輕版BBS17吋合金胎軨，以及更切合實戰需要嘅矮尾定翼組合，而最突出莫過於車頂正前方嘅小窗，以備作賽時引入生風用。</fontstyle></spanclass></p><p><spanclass><fontstyle>280匹馬力發揮得以淋漓盡致  &#13;<br> 呢部特別版沿用一台280匹嘅2.0公升Turbo偈，匹配6前速CloseRatio波箱，由於減磅關係，令新車起跑加速強而有勁得多，而前後Brembo制動器亦見收放自如。然而，為應實戰需要，車尾廂倒加有12公升水箱，以供Turbo散熱灑水用途。</fontstyle></spanclass></p><p><spanclass><fontstyle>刪減設備共達90kg  &#13;<br> 驟眼看來，車廂陳設跟原有STi版相近，惟需要減磅關係，因而車窗玻璃要改配超薄強化設計，既刪除咗電窗、電鏡，就連車尾冚索掣亦被刪除，每每重需要以車匙開啟呢！惟車子本身嘅基本裝備如音響及原廠冷氣亦一應俱全，以應香港炎熱氣候噃！</fontstyle></spanclass></p><p><spanclass><fontstyle>超人氣新星戴夢夢&#13;<br> 點睇富士ImprezaWRX  &#13;<br> 剛啱獲委任為某大新賽車TVGame大使嘅戴夢夢，雖然只係響遊戲中接觸過新一代ImprezaWRX戰車，惟部車咁超班嘅性能，早已令佢印象深刻；此間能夠近距離接觸到部車，佢話真車要來得更見帥氣，坐落駕駛席上，重令佢有躍躍欲試嘅衝動㖭！</fontstyle></spanclass></p><p><spanclass><fontstyle>記者試後簡評  &#13;<br> 呢部輕量版ImprezaWRXSTiSpecC型號，規格大致跟頂級WRXSTi相若，惟車身偷輕後，起跑加速反應敏捷厲害，而四輪專有17吋BBS合金胎軨，配襯埋專用BridgestonePotenzaRE070輪胎，咬地能力之高更教人印象難忘。</fontstyle></spanclass></p><p><spanclass><fontstyle>富士ImprezaWRXSTiSpecC規格  &#13;<br> 引擎：1994cc水平對向四汽缸DOHCTurbo&#13;<br> 馬力：280ps/6000rpm&#13;<br> 扭力：40.2kgm/4400rpm&#13;<br> 傳動：6前速手波，恒式四驅&#13;<br> 懸掛：（前）柱式獨立（後）柱式獨立&#13;<br> 制動：（前）透氣碟（後）碟式&#13;<br> 輪胎：225/45ZR17BridgestonePotenzaRE070&#13;<br> 尺碼：4415×1740×1425mm&#13;<br> 軸距：2540mm&#13;<br> 車重：1350kg&#13;<br> 新車售價：$408,000&#13;<br> 車輛提供：意美汽車（23968380）</fontstyle></spanclass></p></body></html>