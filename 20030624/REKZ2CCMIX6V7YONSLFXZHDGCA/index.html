<html><header><meta charset="utf-8"><title>愛快Evoluta視保時捷911為敵</title></header><body><h1>愛快Evoluta視保時捷911為敵</h1><p>喺今年九月舉行嘅法蘭克福車展上，將會有多款備受注目嘅車款展出，如寶馬全新X3等等，肯定會令在場車迷感到目不暇給；而最近外國方面就傳來消息，話愛快汽車亦會於車展會場上，展出新款Evoluta跑車，除可望於2006年推出市場外，而且重視保時捷911跑車為敵㖭！</p><p>該消息指出，愛快呢款Evoluta跑車嘅造型設計，與早年曾在多個國際性車展上展出嘅概念車相近，車身線條同樣極具流線型，襯以闊大跑車合金胎軨組合，一派高性能跑車形象徹底地展示出來；車廂布局相信亦會以跑車化為主，但仍有待廠方公布關於此車嘅進一步資料後方可作實。另外，廠方預計會為呢款全新跑車裝上一台4.2公升V8偈，馬力輸出動輒高達390匹，性能表現絕對毋庸置疑。有興趣嘅車迷，就要密切留意新車嘅推出日期喇！</p></body></html>