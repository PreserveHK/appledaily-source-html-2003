<html><header><meta charset="utf-8"><title>Sammi健身教練畀貼士常做運動自然靚</title></header><body><h1>Sammi健身教練畀貼士常做運動自然靚</h1><p>怎樣才可得到健康有型？從本港著名男模特兒兼健身教練Sunny（曾智超）的身上可能會找到答案。這位曾助樂壇天后鄭秀文「瘦身」的私人健身教練指出，規律性的運動是健康的首要條件，其次是改變個人飲食習慣，只要大家能持之以恒的雙管齊下，無論男女都可以健康得有「型」！　文：曾平　圖：馬泉崇</p><p>自小已極之好動，尤其鍾情籃球的Sunny，在大學畢業前與數名同學一起報讀健身教練課程，其後更當了全職健身教練，之後獲朋友介紹當模特兒，開始雙線發展個人事業；不過，他從未放棄運動，總之一有時間就做運動，年前更曾效力甲一組籃球球會青年，可說真真正正的「運動型男」。<br> &#13;<br> <spanclass>常做運動人自然靚 &#13;<br> 身高六呎二吋的Sunny說，模特兒工作絕對不容許「肥」，而讀過健身教練課程令自己知道如何才可以長時間保持至Fit狀態：「對我嚟講，健身及模特兒呢兩方面嘅工作可以話係相輔相成，從健身課程裏面所學到嘅知識，令我知道乜嘢應該做，乜嘢唔應該做。做運動首要目的係要令到身體更加健康，其次就係為咗『靚』，當個人經常處於良好狀態，畀人或者自己嘅感覺自然會『靚』啲。」&#13;<br> 一有空即去打波或做Gym的他說，對一般人而言，每星期抽到三日，每次做三十至四十五分鐘運動，基本上可達致一個健康的水平；如有時間可以再做些重量訓練，因為這樣可令到肌肉結實啲，同身體嘅Figure亦好睇啲。<br> &#13;<br> <spanclass>注意飲食運動消脂 &#13;<br> 他說：「好多人出了社會工作，因為工作繁忙，自然地做少咗運動，但個人飲食習慣又維持不變，久而久之就會變肥。舉個例講，香港嘅碟頭飯（或飯盒）通常裝到滿晒，其實女士食一半已夠，只係大家習慣咗呢個食量，好隨便可以食晒，其實係咪需要咁多呢？所以要健康，除運動外，平時飲食要好小心。」&#13;<br> 經常出Show及拍硬照的Sunny說，除了常做運動以及注意飲食外，男士們要靚得有型，還有些小節需要留意，他說：「男士頭油較多，易脫髮，所以揀洗頭水要揀啲冇咁油嘅；另外要經常保持面部清潔，如常用清水洗臉或用濕紙巾抹臉。」</spanclass></spanclass></p><p><spanclass>注意飲食運動消脂 &#13;<br> 健身：3-4次，每次2小時&#13;<br> 跑步：5次，每次45分鐘&#13;<br> 游水：1-2次，每次1-2小時&#13;<br> 籃球：3次，每次3-5小時&#13;<br> 健身小貼士：「好多男士做健身都比較集中做上身，但係咁樣好容易會出現肌肉發展唔平均嘅情況，所以健身時唔好只集中於某一兩個部位嘅肌肉；例如做上身之餘，都要做些腳部嘅鍛煉，咁就可以避免香雞腳嘅情況。」<br> &#13;<br> <spanclass>飲食篇 &#13;<br> 早餐：麵包、朱古力奶&#13;<br> 午餐：雞胸肉飯&#13;<br> 下午茶：多士、凍檸茶&#13;<br> 晚餐：菜、肉或魚、	小量飯&#13;<br> 飲食小貼士：「小食多餐，每餐不用食得太多，有飽嘅感覺已經可以，而一日最多可食到五餐都冇問題。生果及菜，當然不可缺少，而中國人一般習慣將菜煮熟才食，而維他命係水溶性，菜經煮後，會流失好多嘅維他命；反而外國人一般都比較鍾意食沙律同生菜，咁樣會吸收多啲維他命。」<br> &#13;<br> <spanclass>Sunny小檔案 &#13;<br> 出生日期：2月2日&#13;<br> 身高：1米86&#13;<br> 體重：75公斤&#13;<br> 現職：模特兒、健身教練&#13;<br> 嗜好運動：籃球、排球、游水及滑浪&#13;<br> 曾拍廣告：Head&amp;Shoulders及Sunday等</spanclass></spanclass></spanclass></p></body></html>