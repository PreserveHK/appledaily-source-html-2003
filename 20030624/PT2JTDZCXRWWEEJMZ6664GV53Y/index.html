<html><header><meta charset="utf-8"><title>陳慧琳西班牙爭房瞓</title></header><body><h1>陳慧琳西班牙爭房瞓</h1><p>陳慧琳（Kelly）昨日到商台擔任《叱咤樂壇》嘉賓，她透露晚上要起程到西班牙四至五日，拍攝唱片封面。Kelly此行要帶備三大箱行李，她說：「我有一個篋就淨係裝鞋，大約有二十對左右，另外兩個篋就係裝衫，夾埋就有好多套，到時我都會着短褲，但係就唔會太過性感。」<br> &#13;<br> <spanclass>濕熱出紅點 &#13;<br> Kelly透露到埗時正是西班牙的鬥牛節，所以初時很難預訂酒店，她續說：「我哋起初訂唔到酒店㖭，同埋我知道嗰度搶嘢嘅情況好犀利，所以我都買定旅遊保險。」&#13;<br> 此外，Kelly的上唇位置出了一些紅點，她解釋是由於吃得太多芒果引致皮膚敏感，她說：「因為我媽咪知道我好鍾意食芒果，所以佢就買咗好多個畀我食。因為我要去西班牙影相，所以唔想放喺屋企，我淨係前晚就已經食咗兩個啦，之後就搞到皮膚敏感起晒粒粒。」&#13;<br> 採訪、攝影：李珮洳</spanclass></p></body></html>