<html><header><meta charset="utf-8"><title>　　任關佩英分享學畫所成 - 李八方</title></header><body><h1>　　任關佩英分享學畫所成 - 李八方</h1><p>局長退休後有乜好做？陳方安生就返母校聖心教師妹，楊鐵樑教英文同禮儀；任關佩英去英國學畫油畫，而且開始有成績㖭，眾人媽打李麗娟嘅辦公室就掛咗一幅，幅畫黃綠色，同佢班舊下屬送嘅花卉啱晒feel。&#13;<br> 八方聽聞，鐵蝴蝶任關上星期六上完港台節目《男人之家》做韋家晴嘅嘉賓之後，好評如潮，港台正說緊佢主持番幾輯下午茶式節目，大可講吓佢嘅學畫心德。&#13;<br> 至於正值壯年嘅前高官鄺其志，聽聞亦被港台說緊，鄺神童咁鍾意唱K，定可大展所長。港台話，如果成事，下星期會有宣布，不過今次佢哋只有車馬費，政府窮，冇法啦。&#13;<br> （圖）任關佩英送咗幅大作畀媽打（圖）掛喺辦公室。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>