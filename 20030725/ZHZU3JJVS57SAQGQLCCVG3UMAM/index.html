<html><header><meta charset="utf-8"><title>新版紳寶9-3舒適動感集一身</title></header><body><h1>新版紳寶9-3舒適動感集一身</h1><p>一眾車迷期待已久嘅新一代行政座駕——紳寶9-3車系，早前經已正式運抵香港。打頭陣會係一款2.0TurboVector型號。若然各位重記得的話，去年底前我哋曾派記者遠赴瑞典，實地測試全新9-3車系，相信各位對其經已有一定認識；難得今趟抵港嘅新車，唔單止講究豪華舒適，而且重延續有一貫紳寶汽車嘅安全特性，響同級車中倍見突出之餘，且售價重好吸引㖭！	&#13;<br>&#13;<br>記者、攝影：陳偉林　&#13;<br>ImageGirl：KendyfromCoolFactory</p><p><spanclass><fontstyle>個性獨特有吸引力  &#13;<br> 予人有全面革新之感嘅紳寶9-3車系，較舊有型號更具時尚美及豪邁感，車身尺碼全面擴展，除給予乘客有更佳舒適性外，輪廓分明又見線條流暢，好有自家一份獨特個性。再者，全車加有包圍，匹配埋一對Bi-Xenon頭燈組合，重給人炯炯有神之感呢！</fontstyle></spanclass></p><p><br> &#13;<br> <spanclass><fontstyle>歐化座椅貼服講究  &#13;<br> 車廂兩排高級歐化皮椅，剪裁獨特見承托力，重不失貼服舒適感㗎！除電窗、門邊電鏡及電天窗外，唔少得重有前後獨立送風嘅恒溫冷氣連高級CD音響㖭！然而，一套確保夜間行車，唔怕分神嘅NightPanel設計，加埋前後六個安全氣袋連充氣簾幕，重畀到你有十足保護力呢！</fontstyle></spanclass></p><p><br> &#13;<br> <spanclass><fontstyle>2.0公升Turbo偈同級中最強  &#13;<br> 新車用上一台2.0公升直4DOHC偈，匹配LightPressure嘅Turbo裝置，除馬力較一般同級車強勁外，響2500rpm轉速下已能造出27.0kgm峯值扭力，令起跑加速變得勁度十足㖭！其次，一套5前速Sentronic半自動波連軚盤+/-操控，轉檔順滑敏捷，加上穩紮車架連懸掛設計，還有主動式電子TCS及ESP系統、四輪碟煞跟ABS連EBD裝置，入彎循迹力高又見收放自如。</fontstyle></spanclass></p><p><spanclass><fontstyle>紳寶9-32.0tVector規格  &#13;<br> 引擎：1998cc直4DOHCTurbo&#13;<br> 馬力：175ps/5500rpm&#13;<br> 扭力：27.0kgm/2500rpm&#13;<br> 傳動：5前速Sentronic半自動波，前輪驅動&#13;<br> 懸掛：（前）柱式獨立（後）四連桿&#13;<br> 制動：（前）透氣碟（後）碟式（ABS）&#13;<br> 輪胎：225/45R17PirelliP-ZeroRosso&#13;<br> 尺碼：4635×1762×1466mm&#13;<br> 軸距：2675mm；車重：1510kg&#13;<br> 0-100公里：9.7秒；極速：220km/h&#13;<br> 新車售價：$318,000（推廣價）&#13;<br> 車輛提供：福方汽車（25080000）</fontstyle></spanclass></p></body></html>