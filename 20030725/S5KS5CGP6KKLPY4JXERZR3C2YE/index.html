<html><header><meta charset="utf-8"><title>撲水仔殺埋身　BoBo閃得快<br>Stephy側手翻插水粗髀搶鏡</title></header><body><h1>撲水仔殺埋身　BoBo閃得快<br>Stephy側手翻插水粗髀搶鏡</h1><p>陳文媛（BoBo）、MiniCookies的傅穎（Theresa）、鄧麗欣（Stephy）及蕭正楠等，昨日穿上泳裝出席宣傳，幾位女主角身材未見突出，露出粗腿的Stephy及Theresa均承認同劇男對手的身材更優勝，既有胸肌，腰和腿也甚fit。</p><p>陳文媛、傅穎、鄧麗欣、唐寧、鄧萃雯、蕭正楠、揚明及黃宗澤等，昨日於南灣半島會所為無綫新劇《戀愛自由式》宣傳。眾女演員均穿上一件頭泳衣，Theresa雖然因腳傷未有落水但依然穿上泳衣出席，但未知是否泳衣過細令其下圍的贅肉及橙皮紋表露無遺，難怪一提起身材，同時暴露一雙粗腿的Stephy及Theresa均異口同聲說：「啲男仔一向身材都好過晒我哋，個個有胸肌，要腰有腰，腳又幼，不過蕭正楠之前個肚腩好大，跑嗰陣重拋下拋下！」<br> &#13;<br> <spanclass>收視好着三點式 &#13;<br> 蕭正楠聯同數位男演員齊齊打算將BoBo及Stephy掟落水，不過最後只有Stephy成為犧牲品，慘被掟落水。Stephy落水時醜態百出，但亦毫不介意說：「啲水打到我好痛，重差少少撞到池底。」首次拍劇的Stephy及Theresa對劇集收視都十分重視，更表示若收視達四十二點，誓以三點式出席宣傳，然而BoBo卻因對身材未有太大信心故未敢許下承諾。&#13;<br> 問到BoBo為何逃過一劫時，她說：「我聰明又有經驗囉！拍劇時蕭正楠成日都掟我落水，所以今次我走先。」對於有報道指鍾欣桐擊敗她，贏得陳冠希，她說：「我今次有睇到報道，冇必要去理，嗰本嘢梗係撐番自己人喇。」&#13;<br> 採訪：王崇穎　攝影：甄朝健</spanclass></p></body></html>