<html><header><meta charset="utf-8"><title>向海嵐揀男友唔睇家底</title></header><body><h1>向海嵐揀男友唔睇家底</h1><p>向海嵐及陳法蓉昨日在中環CCLUB出席慧妍雅集賣旗籌款記者會，日前向海嵐被傳媒拍下與男友十指緊扣逛街，還為向海嵐的男友大起底，對此她說：「我覺得拍拖係兩個人嘅事，佢屋企係點使乜詳細交代？男朋友唔係幕前，佢都有份工，而我哋都係啱啱開始，佢都明白，所以冇唔開心，不過希望大家可以留番啲私隱畀我哋。」<br> &#13;<br> <spanclass>最緊要夾 &#13;<br> 那麼向海嵐有沒有見過男方的父母？她說：「我之前見過，不過我同佢一齊，佢屋企背景唔係選擇原因，最緊要係我同佢夾。」&#13;<br> 此外，陳法蓉被問到好友蔡少芬（Ada）與張晉的戀情時說：「我同Ada一齊喺內地拍劇六個月，冇見到有乜嘢發生，其實我都有同張晉上山頂食飯，但係冇人影到！」	&#13;<br> 採訪：卓美娟　攝影：何國豪</spanclass></p></body></html>