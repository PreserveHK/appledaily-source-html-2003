<html><header><meta charset="utf-8"><title>換套睡衣做公主</title></header><body><h1>換套睡衣做公主</h1><p>心目中只有有錢一族先會特登買套靚靚睡衣瞓覺，起碼自己同身邊朋友都只着舊衫當睡衣，其實諗諗吓，平時轉季都會買新衫啦，點解唔試吓買套新睡衣着吓啫，百零蚊可以𠱁吓自己開心，𠵱家啲睡衣咁多花款，買套畀寶貝女，着到靚一靚扮埋睡公主都重得呀。&#13;<br>&#13;<br>記者：張銘恩</p><p><spanclass><fontstyle>囡囡變公主  &#13;<br> 粉紅色睡裙，心口一個白雪公主，燈籠袖，囡囡着起即時變身經典童話女主角。</fontstyle></spanclass></p><p><spanclass><fontstyle>米奇仔仔夠整齊  &#13;<br> 呢套米奇米妮套裝睡衣都唔輸蝕，尤其上衣領邊及袖口都襯埋條格仔睡褲，好精美有Taste喎！</fontstyle></spanclass></p><p><spanclass><fontstyle>眼瞓灰姑娘  &#13;<br> 估吓呢個係邊個？就係可人兒灰姑娘啊！淡淡粉藍色睇見都想瞓覺，連埋小斗篷一件過，靚晒。</fontstyle></spanclass></p><p><spanclass><fontstyle>一家大細齊齊着  &#13;<br> 全家人齊齊着同款睡衣雖則有啲肉麻，但其實又幾溫馨喎，各位有無膽量邀請你嘅家庭成員着起呢款和式印花睡衣呢？&#13;<br> &#13;<br> 售賣點：各大利安娜專門店&#13;<br> 電話：21109666</fontstyle></spanclass></p></body></html>