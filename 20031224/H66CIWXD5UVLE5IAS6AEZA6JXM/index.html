<html><header><meta charset="utf-8"><title>新車速報：<br>本田JazzFlash特別版潮爆</title></header><body><h1>新車速報：<br>本田JazzFlash特別版潮爆</h1><p>近年響東瀛吹起一片迷你RV熱潮嘅本田Jazz，在港面世至今亦經已有好一段日子，惟熱賣情況持續不退，皆因代理不時替Jazz推陳出新，繼前陣子嘅HeVersion之後，佢哋剛啱又加推Flash特別版，看來會係一部完美RV小辣椒呢！&#13;<br>&#13;<br>記者、攝影：陳偉林</p><p>今年在港經已賣出超過640部嘅本田Jazz，憑藉小巧Cute嘅造型，加上實用又多變嘅車廂配搭，以及一台慳油又好力嘅引擎組合，令銷情一直未有減退。&#13;<br> &#13;<br> <spanclass><fontstyle>特別版營造跑車風格  &#13;<br> 而早陣子，代理更替Jazz引入HeVersion，全車有齊大包圍、兩邊車身裙腳之餘，匹配原廠四輪合金胎軨同霧燈，既搶眼又悅目；然而，快將踏入2004年嘅倒數階段前夕，代理更加推Flash特別版，有齊兩邊門窗雨擋，以及特大尾定翼，可謂跑格鮮明呢！</fontstyle></spanclass></p><p><spanclass><fontstyle>車廂實用又多變  &#13;<br> 講到車廂方面，前後兩排配置響特低地台上，予人有感空間闊落之餘，尾排更可以左右獨立收摺放平，又或者係收摺起，以騰出更大載物空間；除原車既有齊恒溫冷氣，又有高級音響、四門電窗及電天窗組合外，還有前後獨立房燈同雙安全氣袋配搭，都可說係一應俱全㖭！</fontstyle></spanclass></p><p><spanclass><fontstyle>i-DSI引擎全面可靠  &#13;<br> 呢部車嘅賣點所在，會係一台1.3公升i-DSI直4SOHC偈，唔單止起跑加速有力，匹配埋一套Multi-Matic無段變速自動波箱，更帶出舒適自在嘅操控感。再者，低重心及特低地台結構，亦有助行車穩定性同可靠感㗎！</fontstyle></spanclass></p><p><b> 記者評語：再加裝備型得多</b> &#13;<br> 呢部小車會係近年本地最熱賣車款之一，備受車迷追捧之餘，代理亦不斷加入新元素；而最新Flash特別版，還加入搶眼嘅尾定翼，配襯兩邊車窗雨擋，可會是最完美不過。&#13;<br> &#13;<br> <b> 後話：</b> &#13;<br> 若然你對自己部Jazz嘅粉飾，認為創意無限又有號召力的話，家陣本田代理搞咗個名為「本田Jazz變身贏大獎」嘅DIY創意比賽，只要你將自己部座駕嘅靚相連同登記表格寄回，便有機會贏取高達$20,000嘅豐富獎金㗎！詳情可瀏覽本田代理官方網頁（網址：<ahref http:> http://www.honda.com.hk  ），又或者到各本田陳列室索取參加表格，截止日期係2004年1月11日，有興趣嘅朋友記住唔好錯過喇！</ahref></p><p><b> 本田JazzFlash特別版小檔案</b> &#13;<br> 引擎：1339cc直4SOHC&#13;<br> 馬力：86ps/5700rpm&#13;<br> 扭力：12.1kgm/2800rpm&#13;<br> 尺碼：3830×1675×1525mm&#13;<br> 軸距：2450mm&#13;<br> 車重：980kg&#13;<br> 新車售價：$123,800&#13;<br> 車輛提供：合群汽車（28278622）</p></body></html>