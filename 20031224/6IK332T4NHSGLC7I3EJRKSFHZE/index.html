<html><header><meta charset="utf-8"><title>精明消費：<br>今日開Party搵啱百貨公司掃平貨</title></header><body><h1>精明消費：<br>今日開Party搵啱百貨公司掃平貨</h1><p>明天就是聖誕節，相信唔少朋友都會趁今晚約埋班Friends搞聖誕派對。要搞個有氣氛嘅Party，屋企一定唔可以無聖誕裝飾，最好有埋交換禮物嘅環節，咁就一定無衰！如果你連呢兩件聖誕大事都未搞掂的話，我就建議你趁今日，盡最後努力衝入各大百貨公司，搵齊自己需要買的東西，開個開心派對。&#13;<br>&#13;<br>記者：何善華　攝影：楊錦文、梁細權&#13;<br>Model：Irwin（Imagine）</p><p><b> 吉之島買派對用品最正</b> &#13;<br> <spanclass><fontstyle>聖誕枱墊  &#13;<br> 開派對，富氣氛的枱頭擺設點都唔少得，這些厚厚的枱墊，圖案鮮豔奪目，每塊有成16吋闊，每塊只買$10，絕對超值。</fontstyle></spanclass></p><p><spanclass><fontstyle>Cutie餐具用品  &#13;<br> 開派對最慘就係要收拾餐桌殘局，所以我多數會使用紙杯紙碟，貪佢用完即棄唔使洗餐飽。這些卡通餐具用品，分別有公主及巴斯光年卡通人物，睇見都開心！</fontstyle></spanclass></p><p><spanclass><fontstyle>MerryChristmas掛飾  &#13;<br> 除了餐桌外，屋企的布置當然亦不能忽視，時間緊迫的話，簡簡單單掛啲裝飾都可以好有氣氛。不妨在門口的當眼位置，掛上這條MerryChristmas金色掛飾，長度約有1米半，夠晒搶眼！</fontstyle></spanclass></p><p><spanclass><fontstyle>金粉花紋電鍍波  &#13;<br> 客廳的中央位置，我就建議在天花板吊滿這些金粉花紋電鍍波作裝飾，肯定氣氛濃厚。呢款塗上金粉的花紋電鍍波一盒有四個，精緻美觀。</fontstyle></spanclass></p><p><spanclass><fontstyle>各款彩帶布置  &#13;<br> 其他地方，如門框、牆壁就可以利用這些彩帶作布置，有超過五種顏色的布置帶任你選擇。如金、紫、銀、紅、綠等款式，將佢哋周圍掛都已經好正。&#13;<br> &#13;<br> 吉之島（28846888）&#13;<br> 營業時間：10:00am-10:30pm</fontstyle></spanclass></p><p><b> 西田實用禮物最多</b> &#13;<br> <spanclass><fontstyle>《美女與野獸》座枱燈  &#13;<br> 呢盞枱燈以《美女與野獸》的卡通人物作為主題，一定冧到唔少Fans。座枱燈高約6吋，作為書枱燈未必適合，但作為床頭燈就一流，包裝後大大件，交換禮物一定唔失禮。</fontstyle></spanclass></p><p><spanclass><fontstyle>小熊維尼音樂盒連鬧鐘  &#13;<br> 呢款音樂盒除咗外形美觀，功能一啲都唔弱。連鬧鐘功能重有自動夜光燈，只要感應到環境漆黑就會自動開啟，兩旁有兩個喇叭，唔用時可以摺埋收起，重有五隻純音樂任聽唔嬲。</fontstyle></spanclass></p><p><spanclass><fontstyle>暖笠笠西瓜手襪  &#13;<br> 呢對以西瓜作為賣相的冷手襪夠晒可愛，綠色配紅色非常搶眼，手襪面重有埋西瓜核，收到呢份禮物一定會愛不釋手。</fontstyle></spanclass></p><p><spanclass><fontstyle>小熊維尼家族暖水袋  &#13;<br> 想禮物實用又得意，這些暖水袋係一個不錯的選擇。除咗小熊維尼外，跳跳虎和其他Friends都一樣咁可愛，共有四款任你揀。</fontstyle></spanclass></p><p><spanclass><fontstyle>PeterRabbit杯碟套裝  &#13;<br> 英國著名餐具用品PeterRabbit出品的餐具，套裝連兩水杯及兩小碟，聖誕節期間重送埋竹籃，夠晒別致。&#13;<br> &#13;<br> 西田百貨（26941111）&#13;<br> 營業時間：10:00am-11:00pm</fontstyle></spanclass></p><p><b> 崇光美酒多籮籮</b> &#13;<br> <spanclass><fontstyle>ChateauDoisy-Vedrines法國甜品酒  &#13;<br> 法國1994年出品的甜品酒，13.5%酒精含量，酒量淺啲都好易飲醉。含荔枝香味及士多啤梨混合於一身，生果味極濃。</fontstyle></spanclass></p><p><spanclass><fontstyle>DomPerignon&#13;<br> 香檳  &#13;<br> 開派對又點可以少咗一支香檳呢？法國香檳干邑區1995年出品，12.5%酒精含量，口感清香，易於入口。</fontstyle></spanclass></p><p><spanclass><fontstyle>日式Hamper套裝  &#13;<br> 以日本清酒為主題嘅呢款Hamper，一大個籃幫你執晒成堆開派對必用的食品，包括5支日本清酒、1樽本釀造酒、橄欖油等，乃送禮開派對必備。&#13;<br> &#13;<br> 崇光百貨（28338338）&#13;<br> 營業時間：10:00am-11:30pm</fontstyle></spanclass></p><p><spanclass><fontstyle>其他百貨公司營業時間  &#13;<br> 彌敦道永安百貨（23182454）&#13;<br> 營業時間：10:30am-10:30pm&#13;<br> &#13;<br> 銅鑼灣西武（28900333）&#13;<br> 營業時間：11:00am-12:00am&#13;<br> &#13;<br> 香港三越（25765222）&#13;<br> 營業時間：10:30am-11:00pm&#13;<br> &#13;<br> UNY生活創富（28850331）&#13;<br> 營業時間：10:00am-11:00pm&#13;<br> &#13;<br> 時代廣場city'super（24298588）&#13;<br> 營業時間：9:30am-11:00pm&#13;<br> &#13;<br> 上環先施百貨（25442688）&#13;<br> 營業時間：9:30am-8:30pm</fontstyle></spanclass></p></body></html>