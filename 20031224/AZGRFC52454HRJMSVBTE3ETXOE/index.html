<html><header><meta charset="utf-8"><title>　　警隊公關換新阿頭 - 李八方</title></header><body><h1>　　警隊公關換新阿頭 - 李八方</h1><p>警察公共關係科（PPRB）係警隊同記者之間嘅橋樑，原來嘅PPRB阿頭鄧厚江，唔知點解，有北京公安咁好嘅師傅，唔北上學習，反而走去倫敦英國國防軍事學院讀軍隊管理課程一年，呢個警隊公關掌舵人嘅職位，將由做過李君夏副官、國際刑警聯絡科嘅馬維騄接任。&#13;<br> 馬sir唔只喺警隊平步青雲，理財都應該唔錯，因為佢除咗借調做過庫務局外，他重係有成二十億元資產嘅警察儲蓄互助社社長，好多警察都係佢會仔。至於佢嘅公關策略，佢噚日同傳媒茶敍時大讚上手鄧sir傳媒工作做得好，佢唔希望會拆咗呢條前人起嘅橋。&#13;<br> （圖）總警司馬維騄（左）從鄧厚江手上接過PPRB呢個重任。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>