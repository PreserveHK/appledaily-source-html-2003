<html><header><meta charset="utf-8"><title>　　沙士孤雛提早開Party - 李八方</title></header><body><h1>　　沙士孤雛提早開Party - 李八方</h1><p>聖誕節應該係普天同慶嘅日子，為咗令到一班沙士孤雛過一個快樂聖誕，契媽李麗娟都可以話出咗唔少心血。契媽噚日同八方講，原來佢上個星期同班小朋友開咗個聖誕party，請咗成龍做神秘嘉賓，大派禮物。&#13;<br> 當日小朋友收到嘅禮物好特別，因為成龍將自己以前拍過嘅戲嘅菲林，做成好多把間尺，小朋友舉起間尺照一照，就喺一格格菲林入面見到成龍個樣，當堂開心到不得了。&#13;<br> 開完派對，一班小朋友下星期一又會一齊去數碼港玩，下個月十一號重去TVB睇勁歌總選㖭。不過𠵱家「四大美人」三缺一，因為陳馮富珍去咗日內瓦做工，咁咪有啲遺憾？點知李麗娟故作神秘，話唔知到時有冇意外驚喜喎。其實陳太短期內都會返香港，因為佢要出席立法會查沙士嘅聆訊嘛。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>