<html><header><meta charset="utf-8"><title>Vans便服鞋低至6折</title></header><body><h1>Vans便服鞋低至6折</h1><p>美國風行多時嘅Vans便服鞋，一直深受香港年輕一輩歡迎，家陣觀塘一間上樓特賣場以開倉價出售各款Vans便服鞋，最低可至6折，另外更有多款newbalance、Fila、Head及時尚皮鞋特賣，想買筍價波鞋就要去睇吓喇！&#13;<br>&#13;<br>記者、攝影：梁煒健</p><p><spanclass><fontstyle>牛仔布鞋款OldSchool系列  &#13;<br> 推出咗半年嘅OldSchool系列，款式以牛仔布鞋款作主打，着上腳頗舒服。家陣Vans共有十多款OldSchool系列開倉，減幅達64折，尺碼由5號半至10號，男女款都齊碼。</fontstyle></spanclass></p><p><b> 熱賣款式</b> &#13;<br> OldSchool系列之中，以呢款綁帶款最搶手，聽講一日可以賣到10多對㗎！尺碼由5號半至10號。</p><p><spanclass><fontstyle>迷彩款Slip-on系列  &#13;<br> Vans嘅Slip-on系列以鮮豔顏色搶客，有黃、橙及多款迷彩顏色。由於鞋款較為中性，男女都啱着，尺碼由4號半至10號。&#13;<br> &#13;<br> 入貨點：SuperOutlet&#13;<br> 地址：觀塘開源道73-75號業發工業大廈二期6樓G、H座8號舖&#13;<br> 電話：25738232&#13;<br> 營業時間：星期一至六早上11:30至晚上7:30；星期日中午12:00至晚上6:00</fontstyle></spanclass></p></body></html>