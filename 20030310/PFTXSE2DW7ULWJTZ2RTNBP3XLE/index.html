<html><header><meta charset="utf-8"><title>消費BestBuy：<br>高智能吸塵機械人果然識得轉彎</title></header><body><h1>消費BestBuy：<br>高智能吸塵機械人果然識得轉彎</h1><p>打掃及吸塵，一直係令人煩厭嘅家務，但現今科技一日千里，以前笨重嘅吸塵機已愈出愈輕盈，加上新科技結合，吸塵機更可吸水除菌。最近，全球首部高智能機械人吸塵機面世，你只需輕輕一按，佢就喺屋企內四圍捐窿捐罅吸塵。即使係超級大懶人，亦可將屋企弄得井井有條！&#13;<br>&#13;<br>記者：梁煒健　攝影：陳智良&#13;<br>ImageGirl：MayMay</p><p>全球首部曉得自動清潔工作嘅吸塵機Trilobite，研究咗10多年，到今年2月才到港發售。Trilobite獲獎無數，首先打入《健力士紀錄大全》，成為最先進的家用機械人，亦是歐洲最傑出產品之一。&#13;<br> &#13;<br> <spanclass><fontstyle>貼身售後服務  &#13;<br> 此機有3種吸塵模式以供選擇：一般、快速及小面積吸塵（1平方米），佢會先自動記憶、掃描及計算家居嘅面積及設定行走路線，你只需按掣，佢就自動穿梭吸塵，幫你大大節省打掃時間。廠房更會派私人顧問送貨到你府上替你示範操作，亦有兩年上門保養服務。&#13;<br> &#13;<br> <b> 解構Trilobite</b> &#13;<br> 身高：13厘米&#13;<br> 直徑：35厘米&#13;<br> 特徵：流線飛碟形&#13;<br> 顏色：銅紅色&#13;<br> 出產地：&#13;<br> 瑞典Vastervik工廠&#13;<br> 售價：$12,800（Electrolux）</fontstyle></spanclass></p><p><B> 有乜咁厲害</B> </p><p><b> 較平選擇</b> &#13;<br> <spanclass><fontstyle>飛碟形吸塵機  &#13;<br> 型號：「iRobot」Roomba&#13;<br> 售價：$3,380（JCShop）&#13;<br> 外貌及功能與Trilobite差不多嘅吸塵機Roomba，直徑13.5吋、高3吋，Size較為矮細，但售價就平成$9,000。Roomba不會自己返回充電座，而吸塵機需輕輕撞到嘢才識得避開，冇咁高智能化但一樣可以快速吸塵。另外，佢唔需要磁石帶嚟規限活動範圍，而係利用紅外線座製造一道13呎闊嘅無礙牆嚟阻止。Roomba充電5小時後可清潔1.5小時，清潔範圍可選擇1,000呎、2,000呎及2,700呎等面積。由於機身只高3吋，好易捐入梳化底打掃。</fontstyle></spanclass></p><p><b> 其他吸塵機推介</b> &#13;<br> <spanclass><fontstyle>濾水式真空吸塵機  &#13;<br> 型號：「OSIM」Mermaid&#13;<br> 售價：$3,980（OSIM專門店）&#13;<br> 呢部濾水式真空吸塵機Mermaid，機內有8層Echo-Active（主動回音）過濾系統，吸塵後就用水代替紙袋，將99.99％嘅灰塵分子及細微達0.3mm嘅細菌及花粉等都可過濾，從而令空氣完全流通，噴出嚟嘅空氣清新冇菌。由於係用水嚟過濾，完全唔使用紙袋。呢部大Mermaid附送嘅吸嘴及清潔刷Parts特多，木板、地磚、水晶及雲石都可一一清理。</fontstyle></spanclass></p><p><spanclass><fontstyle>吸塵吸水直立式吸塵機  &#13;<br> 型號：「VAX」SAHARA&#13;<br> 售價：$1,080（中原電器）&#13;<br> 呢部英國製嘅直立式吸塵機SAHARA，高44吋、6吋闊，能同時吸塵同吸水。佢備有兩個透明儲存箱，一個吸塵儲存箱，而另一個則用嚟裝水及洗地；而箱內可以添加清潔劑，可以一邊吸塵，一邊洗地。</fontstyle></spanclass></p><p><spanclass><fontstyle>HelloKitty直立吸塵機  &#13;<br> 型號：「Twinbird」TC-4228&#13;<br> 售價：$598（JCShop）&#13;<br> 機重1.6kg、高40吋、闊9吋及深7吋嘅HelloKitty直立吸塵機，姑勿論係由日本雜嘜廠製造，但因係HelloKitty嘅關係，Power及功能已不再重要，Kitty迷早就應該買咗。</fontstyle></spanclass></p><p><spanclass><fontstyle>離心力吸塵機  &#13;<br> 型號：「National」MC-4620&#13;<br> 售價：$698（中原電器）&#13;<br> 外表同其他吸塵機相同，吸力有1400w，採用離心力設計收集塵埃，容量可比原來垃圾大2.4倍，即使唔使用紙袋，垃圾及塵埃被高速離心力壓為一嚿嚿，掉垃圾時唔會散開。尺寸為17吋高、12吋闊、9吋深。&#13;<br> &#13;<br> <b> 店舖一覽</b> &#13;<br> Electrolux&#13;<br> 電話：24896118&#13;<br> JCShop&#13;<br> 電話：31022783&#13;<br> 地址：銅鑼灣勿地臣街1號時代廣場8樓833號舖&#13;<br> 中原電器行&#13;<br> 電話：27572088&#13;<br> 地址：九龍灣德福廣場Ｉ期G23-24號舖&#13;<br> OSIM專門店&#13;<br> 電話：27583983&#13;<br> 地址：九龍灣德福廣場Ｉ期G19號舖</fontstyle></spanclass></p></body></html>