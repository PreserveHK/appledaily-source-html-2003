<html><header><meta charset="utf-8"><title>　　梁太風流字句贈財爺 - 李八方</title></header><body><h1>　　梁太風流字句贈財爺 - 李八方</h1><p>財政司司長梁錦松的「折墮論」招來無數市民的反響，其中一位就係「梁太」。呢位被曹仁超形容為「不是尋常師奶」的阿太，贈阿松一句「風流總被雨打風吹去」（出自辛棄疾的《京口北固亭懷古》），搞到財爺身邊嘅馬仔好唔得閒。&#13;<br> 話說梁太在電台叩應後，財爺嘅人四圍打電話去刮料，又「指導」友好報章做新聞（講開又講，啲報紙新聞隻字不提「風流折墮」事件，但佢哋娛樂版就去做反應，究竟政治記者聽話，定係娛樂記者難教呢？），所為何事，路人皆見。不過，接近梁太嘅權威消息人士就對八方話：「一個梁太倒下去，重有千千萬萬個梁太站起來！」&#13;<br> &#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>