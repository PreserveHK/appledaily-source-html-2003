<html><header><meta charset="utf-8"><title>我看梁錦松　加稅前買車</title></header><body><h1>我看梁錦松　加稅前買車</h1><p><b> 補鑊都冇用</b> &#13;<br> 楊小姐（設計員）：「近年政府樣樣嘢都冇諗清楚先做，事後補鑊都冇用。」&#13;<br> &#13;<br> <b> 有利益衝突</b> &#13;<br> 王先生（汽車銷售業）：「買車時間性令梁錦松非常不利，有利益衝突，𠵱家做乜都於事無補。」&#13;<br> &#13;<br> <b> 佢要道歉</b> &#13;<br> 黃同學（左）及劉同學（中五學生）：「佢好狗呀！佢加稅搞到我哋屋企人少咗錢，佢唔止要道歉，重要改過份預算案。」&#13;<br> &#13;<br> <b> 無政治智慧</b> &#13;<br> 邵先生（的士司機）：「我諗阿松咁有錢，唔會貪少少錢，但佢喺呢個時候買車係無政治智慧。」&#13;<br> &#13;<br> <b> 誠信有問題</b> &#13;<br> 梁小姐（電訊從業員）：「佢嘅誠信好有問題，如果第二時佢話連任我第一個反對。」&#13;<br> &#13;<br> <b> 要清楚交代</b> &#13;<br> 黎先生（中產階層）：「財爺偷步買車可能係經驗唔夠，我認為佢唔使落台，但要畀市民一個清楚交代。」&#13;<br> &#13;<br> <b> 應公開道歉</b> &#13;<br> 戴先生（保險業）：「佢最重門面功夫，話捐十萬就想過骨，市民都唔會接受，最少都要公開道歉。」&#13;<br> &#13;<br> <b> 太唔公平</b> &#13;<br> 禤小姐（市場推廣員）：「預算案加稅令市民咁慘，但梁錦松反而自己未加稅買車，太唔公平。」</p></body></html>