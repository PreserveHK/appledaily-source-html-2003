<html><header><meta charset="utf-8"><title>新車速報：<br>豐田Rav41.8三門版實而不華</title></header><body><h1>新車速報：<br>豐田Rav41.8三門版實而不華</h1><p>過往抵港嘅新車款，不論迷你車、家庭車，又或者中、高級轎車，皆會係同級車設備最齊嘅型號；但隨着新一年度汽車稅制，預期各汽車代理商因應將貨就價嘅緣故，汽車設施會有降級可能；然而，好似目下嘅一款豐田Rav4三門短陣版，雖然僅得標準設備，惟唔到20萬嘅車價，就可以擁有一部恒式四驅RV，睇落仍有一定賣點噃！&#13;<br>&#13;<br>特約記者、攝影：李勤</p><p><spanclass><fontstyle>簡約實在設備好用  &#13;<br> 曾經備受追捧嘅豐田Rav4，隨着車價上調，吸引力經已大不如前，惟呢款改配1.8公升直4引擎嘅Rav4三門版，雖然無咗全車AeroKit包裝，但硬朗嘅造型，仍教人對其心動；再者，車廂前後兩排雙色絲絨椅配襯，予人貼身舒適外，後排重可以收摺起，騰出更闊落空間。設備配搭方面，除電窗，電鏡及中央門鎖外，重有雙安全氣袋同原廠冷氣裝置㖭！</fontstyle></spanclass></p><p><spanclass><fontstyle>1.8公升偈慳油好力  &#13;<br> 呢部Rav4三門短陣版，改配一台1.8公升直4DOHC偈，另輔有VVT-i結構，既慳油又好力，匹配恒式四輪驅動設計，以及低重心車架結構，重有不錯嘅循迹性㖭！前碟後鼓制動器，加上ABS連EBD嘅先進電子裝置，每每予人有收放自如嘅可靠感呢！</fontstyle></spanclass></p><p><b> 記者試後簡評</b> &#13;<br> 三門短陣版有型吸引，以一台1.8公升直4VVT-i偈匹配恒式四驅，既慳油又好力，好啱喜愛戶外活動一族。</p><p><spanclass><fontstyle>豐田Rav41.8三門版小檔案  &#13;<br> 引擎：1794cc直4DOHC&#13;<br> 馬力：132ps/6000rpm；扭力：17.3kgm/4200rpm&#13;<br> 尺碼：3750×1735×1680mm&#13;<br> 軸距：2280mm；車重：1290kg&#13;<br> 新車售價：$199,000（只限現貨）&#13;<br> 車輛提供：富利堡汽車（23330747）</fontstyle></spanclass></p></body></html>