<html><header><meta charset="utf-8"><title>新車速報：<br>起亞Carens1.8手波版價廉物美MPV</title></header><body><h1>新車速報：<br>起亞Carens1.8手波版價廉物美MPV</h1><p>近年韓國車外銷數量持續上升，皆因佢哋製車科技一日千里，加上價廉物美嘅優點，因而備受國外用家好評；就正如新近推出嘅起亞Carens，不僅七座位編排多變好用，早前登場嘅自動波型號，更可媲美日製同級車款；而剛抵埗嘅手波版，原來亦不乏捧場客，既然香港汽車新稅制咁苛刻，倒不如反璞歸真，買番部手波車代步吖！&#13;<br>&#13;<br>記者、攝影：李志強</p><p><spanclass><fontstyle>賣相吸引車廂夠闊落  &#13;<br> 昔日故步自封嘅韓國車，現今經已變得時尚悅目吸引得多，正如呢部起亞Carens七人家庭MPV，單係賣相就帶出有一份歐陸氣息，加上適中嘅車體尺碼，就算用嚟日常代步，一啲都唔笨重㗎！三排七座位勝在空間闊落，中、後排既可組合成卧鋪，而尾排遇有需要時重可以收摺起，以騰出更大空間嘛！設備方面，除有齊電窗、電鏡及中央門鎖外，亦有雙安全氣袋及原廠冷氣呢！</fontstyle></spanclass></p><p><spanclass><fontstyle>1.8公升偈夠力又慳油  &#13;<br> 呢部Carens亦以一台新開發嘅1.8公升直4DOHC偈驅動，匹配5前速手波，令起跑加速倍見勁度之餘，低矮嘅重心設計，加上歐式前輪獨立懸掛、後輪雙連桿組合，竟帶出有不錯嘅循迹表現㗎！而前後碟式制動器，重有電子ABS系統輔助，還予人有高安全感㖭！</fontstyle></spanclass></p><p><spanclass><fontstyle>起亞Carens1.8小檔案  &#13;<br> 引擎：1794cc直4DOHC&#13;<br> 馬力：126ps/6000rpm&#13;<br> 扭力：16.5kgm/4900rpm&#13;<br> 尺碼：4493×1748×1609mm&#13;<br> 軸距：2560mm&#13;<br> 新車售價：約$98,500起&#13;<br> 車輛提供：起亞汽車（27609933）</fontstyle></spanclass></p></body></html>