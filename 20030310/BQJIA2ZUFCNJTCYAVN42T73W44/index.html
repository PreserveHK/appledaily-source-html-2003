<html><header><meta charset="utf-8"><title>財爺買車避稅群星抨擊<br>方中信兩名車一偷步一撻定</title></header><body><h1>財爺買車避稅群星抨擊<br>方中信兩名車一偷步一撻定</h1><p>方中信早前打算買兩部新車，但當財爺梁錦松日前增加汽車首次登記稅後，雖然方中信在加稅前買下平治SL55，變相慳了約六十萬，但另一部林寶堅尼卻因加稅要多付一百萬，最後惟有撻定。</p><p>方中信原來在財政司司長梁錦松宣布大加汽車首次登記稅當日上午，以一百七十萬購入平治SL55，剛剛趕及在加稅前買車的他，變相省回六十多萬。不過方中信並非像梁錦松般偷步買車，而是忽然心血來潮，將半年前已購入的法拉利換掉。<br> &#13;<br> <spanclass>好姨打消買車 &#13;<br> 方中信昨在電話中說：「我估汽車首次登記稅就實會加㗎啦，但邊度估到加咁多呀，初初我個心重十五十六，好在早咗買，如果唔係就要畀多好多錢。」&#13;<br> 然而方中信早前訂購的dreamcar、價值二百萬的林寶堅尼gallardo，卻因今次加稅而迫於無奈撻定。&#13;<br> 方中信歎說：「𠵱家買要畀多一百萬，即係成三百萬出車，當埋底褲都唔掂啦，邊度有咁多錢呀！咪惟有撻定囉，嗰度唔係蝕好多錢啫。」&#13;<br> 而薛家燕（好姨）原本有意買豪華van，亦因大幅度增加汽車首次登記稅，而打消買車念頭。&#13;<br> 好姨昨在電話中說：「𠵱家經濟環境唔好，大家唔肯消費，對我哋藝人都有影響。」對於梁錦松偷步買車，好姨說：「我諗佢唔係有心咁做，不過𠵱家佢話拎十萬捐去慈善機構，咁都好嘅，呢次教訓佢下次做嘢要謹慎啲！」<br> &#13;<br> <spanclass>「激起市民怨氣」 &#13;<br> 而張堅庭昨在電話中說：「我信財爺買新車唔係早有預謀，不過佢咁做真係冇政治智慧，佢應該企喺巿民立場嚟諗吓，慳呢五萬蚊等於窮等人家成年生活費，財爺可能冇心，但激起巿民怨氣，兩件事好易俾人拉埋嚟講。」&#13;<br> 採訪：戴彩煥、比華利</spanclass></spanclass></p></body></html>