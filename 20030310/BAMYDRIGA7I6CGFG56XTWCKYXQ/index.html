<html><header><meta charset="utf-8"><title>腳底按摩店殺價迎戰深圳　專業師傳贏晒</title></header><body><h1>腳底按摩店殺價迎戰深圳　專業師傳贏晒</h1><p>上星期有報道指香港的腳底按摩店為求自保，殺價力抗24小時通關的影響，實行以深圳價來吸引大家留港消費，$48就可以享受45分鐘的腳底按摩，比一般$35的深圳價，只貴了十多元，連車費計落條數的確香港抵好多，而且又可免卻過關迫餐死，最重要係即使心血來潮，也可隨時去按兩按，我哋又睇睇呢招通唔通。&#13;<br>&#13;<br>記者：陸伊琳　攝影：Alex&#13;<br>模特兒：Cathy、甘甘、Erica、阿Yan、Penny（SUNSPOT）&#13;<br>逢星期一、三、五刊出</p><p><br> &#13;<br> <center> <spanclass><fontstyle>客仔點睇  </fontstyle></spanclass></center> </p><p><spanclass><fontstyle>考慮留港雯雯  &#13;<br> OL雯雯因為價錢吸引，所以來一試，她亦有返大陸做腳的經驗，覺得價錢是先決條件，現在香港的價錢下滑，她說亦會考慮留港幫襯。</fontstyle></spanclass></p><p><spanclass><fontstyle>兩邊都幫襯楊女士  &#13;<br> 不願上鏡的楊女士每星期都會返大陸玩兼順道幫襯內地的腳底按摩店，她表示香港的價錢雖然平了，仍不會影響北上的習慣，因為始終上面娛樂多，以後會兩者都幫襯。</fontstyle></spanclass></p><p><spanclass><fontstyle>堅持留港白先生  &#13;<br> 熟客白先生已幫襯了年多，覺得這裏的師傅亦算專業，而且計落價錢相宜，不用舟車勞頓，對於揀選腳底按摩店的要求，首要是質素及效果，第二就是平。</fontstyle></spanclass></p><p>返深圳「做腳」已成為好多香港人假日指定活動，以前你問我在哪裏做腳底按摩好，我亦會立即答你返深圳，理由好簡單，平！$35便可以做足45分鐘，有的甚至搶爛市平到雙鐘$50，在香港哪裏可做到？最近聽聞香港方面大殺價，以深圳價留客，我第一時間去視察一下係咪咁筍。</p><p><spanclass><fontstyle>深圳豪啲  &#13;<br> 灣仔這間醫療保健中心就割價以$68同深圳的按摩店爭生意，價錢相當吸引。進入店內，給我第一個印象是以這裏醫療為主，地方不算太大，裝潢也不算華麗，不及深圳具規模的按摩店，只有些中國畫點綴，不過尚算清雅舒適。中心內的大房專門提供腳底按摩服務，整個房可容納十名顧客，沒有獨立房，有點失望。憑視覺檢查一下毛巾器具等，感覺比大陸乾淨，可能是心理作用吧，人在香港，總有點親切感。不管如何，還是先找個師傅來試試手勢如何。</fontstyle></spanclass></p><p><spanclass><fontstyle>手勢贏九條街  &#13;<br> 眼見進來的師傅個個都十足中醫師模樣，都是上了年紀的老師傅，這大概是跟深圳最不同之處。返大陸做腳最大問題是能否遇上專業的師傅要看運氣。個人經驗是遇上二十多歲的「妹妹仔」師傅居多，手勢可真麻麻。像我這些一心只求按摩健體的顧客，當然是師傅手勢最重要啦！&#13;<br> 師傅按兩下，竟然就知我腸胃欠佳，厲害！我頓然信心大增，按下去只感到痠痠軟軟，而不像以前般痛得要命，手勢蠻不錯！邊請教他一些中醫學的問題，也答得頭頭是道，果然有料到！光是這點，就贏大陸九條街。美中不足的是，深圳一般可以做通宵，而這裏頂多兩點就要返歸。</fontstyle></spanclass></p><p><spanclass><fontstyle>養生堂醫療保健中心  &#13;<br> 地址：灣仔駱克道382號莊士企業大廈19樓1902室&#13;<br> 電話：21569828&#13;<br> 營業時間：9:00am-2:00am</fontstyle></spanclass></p><p><spanclass><fontstyle>香港做腳唔同啲  &#13;<br> &#13;<br> <spanclass><fontstyle>邊做腳邊上網  &#13;<br> 入到這間腳底按摩店，感覺很清新，藍色的海洋感布置以及沒有一點煙臭味，是最理想的休閒地方。事關我到過一些如劈場般煙霧瀰漫的按摩店，要一邊忍受二手煙，一邊做腳，對我們這些「無煙人」簡直是虐待，怎談得上享受？所以這無煙腳底按摩店最合我要求。這裏除了全天候禁煙外，裝潢設施亦算豪華，每個座位都有獨立電腦、VCD機、LCD顯示屏及耳筒，大家可一邊做腳底按摩，一邊上網，又或是觀看電視節目及VCD。更贈送湯、五花茶、豆漿及生蝦刺身。</fontstyle></spanclass></fontstyle></spanclass></p><p><br> &#13;<br> <spanclass><fontstyle>收費及優惠  &#13;<br> 50分鐘足底反射護理+藥理沐足10分鐘$168&#13;<br> （即日至4月17日以$168惠顧40分鐘足底反射護理加$1可多獲40分鐘足底反射護理，可分兩次及與朋友共享優惠。）&#13;<br> &#13;<br> <spanclass><fontstyle>明星足健休閒莊  &#13;<br> 地址：銅鑼灣禮頓道21?3號均峰商業大廈地下A舖&#13;<br> 電話：28387678&#13;<br> 營業時間：9:30am-2:00am</fontstyle></spanclass></fontstyle></spanclass></p><p><spanclass><fontstyle>老字號明星至愛  &#13;<br> 足婷軒有三年多的歷史，僱用的師傅都有十年資歷，經驗老到。全店分為兩層，裝潢雖不堂皇，但有種家的感覺，特別是位於二樓的玻璃房，有三張大椅子，一個小小的組合櫃，上面放有電視機，令客人擁有自己的私人空間，據講好多明星如Sammi、蔡少芬、翁虹等都愛選此房來做腳底按摩，有些生意人都會在此一邊做腳一邊傾公事。</fontstyle></spanclass></p><p><br> &#13;<br> <spanclass><fontstyle>收費及優惠  &#13;<br> 50分鐘全套藥理沐足腳底反射原價$198特價$168*&#13;<br> 50分鐘藥理沐足腳底反射+50分鐘全身按摩/沐足腳底反射雙鐘優惠$298*&#13;<br> *優惠至三月底，只限星期一至五&#13;<br> &#13;<br> <spanclass><fontstyle>足婷軒  &#13;<br> 地址：跑馬地黃泥涌道11號地下A-C&#13;<br> 電話：28385338&#13;<br> 營業時間：11:00am-2:00am</fontstyle></spanclass></fontstyle></spanclass></p><p><spanclass><fontstyle>得意香薰啫喱浸腳  &#13;<br> 此店可以稱得上是全港最大的腳底按摩店，面積逾六千呎，同時間可容納五十多個客人。電影人文雋是老闆之一，店內的書架上有不同的日本潮流漫畫供客人閱讀，而客人在店中亦可品嘗到老火湯。另一特色是，別的店多以中藥浸腳，這裏沐足是採用瑞士香薰啫喱，備有多種配方選擇，如有美白效用的牛奶、消炎紓緩的薄荷、提神醒膚的玫瑰等，實行中西合璧。</fontstyle></spanclass></p><p><br> &#13;<br> <spanclass><fontstyle>收費及優惠  &#13;<br> 足底反射按摩45分鐘+大桶水瑞士SPA香薰啫喱沐足特價$138&#13;<br> （平日11:00am?:00pm優惠價$108）&#13;<br> &#13;<br> <spanclass><fontstyle>大桶水足部按摩專門店  &#13;<br> 地址：銅鑼灣告士打道264?69號海宮大廈地下1號及2號舖&#13;<br> 電話：25728611&#13;<br> 營業時間：11:00am-4:00am</fontstyle></spanclass></fontstyle></spanclass></p></body></html>