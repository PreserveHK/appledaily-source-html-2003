<html><header><meta charset="utf-8"><title>窪塚影帝扮乞兒</title></header><body><h1>窪塚影帝扮乞兒</h1><p>窪塚洋介個人都算飲水思源，佢𠵱家話晒都係實力派影帝，我羅拉都以為佢唔會再肯做埋啲無厘頭角色。窪塚喺未大紅時拍嘅日劇《池袋西口公園》，近排拍咗個特別短篇，佢又肯扮到成個乞兒和尚咁，但最搞笑係喺套劇入面佢係拉麵集團嘅老闆，只不過去完旅行先變到咁嘅污糟樣。</p></body></html>