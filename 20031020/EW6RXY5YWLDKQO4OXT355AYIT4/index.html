<html><header><meta charset="utf-8"><title>古巨基為變「慳仔」申冤</title></header><body><h1>古巨基為變「慳仔」申冤</h1><p>古巨基昨日出席在將軍澳地鐵站舉行的「2003將軍澳圖書節」，擔任圖書節文化大使。古巨基在會上即場示範畫漫畫，以及頒獎予寫生比賽得獎的參賽者。<br> &#13;<br> <spanclass>「我係應使則使」 &#13;<br> 古巨基前晚與傅明憲結伴到金鐘添馬艦欣賞CraigDavid演出，他表示現場的觀眾都守秩序，歌迷聽得興奮的時候都站在椅上，他說：「唔係好迫好亂，一切都有秩序進行。」&#13;<br> 早前古巨基被人影到用印花買咖啡，被喻為新一代「慳仔」，他說：「我係應使則使，但係唔係用印花，我係去間咖啡室問人杯咖啡點樣溝，真係冤枉啊，大老爺！平時買嘢我係深思熟慮，有需要就買，就算係李嘉誠都要善於理財啦！」	&#13;<br> 採訪、攝影：楊潔雯</spanclass></p></body></html>