<html><header><meta charset="utf-8"><title>　　上市公司都有訪京團 - 李八方</title></header><body><h1>　　上市公司都有訪京團 - 李八方</h1><p>自從七一大遊行後，上京團絡繹不絕，呢點已經唔係新鮮事物，但係由一群中小型上市公司搞嘅香港上市公司商會也獲安排上京，都算認真誇張。&#13;<br> 睇佢哋公布嘅三十名代表名單，呢個上京團也有多間上市公司主席，但身家絕對唔可以同上月底嘅富豪團億萬身家相比，因為整個會所代表的上市公司，市值合計只約六百億元而已。&#13;<br> 今次帶隊嘅係商會會長、上市公司「生命科技」主席陳捷，但名氣最大嘅要數副團長何猷龍，因為佢係賭王之子，上次富豪團好似唔見佢。據商會稱，今次造訪嘅單位包括商務部、中國證監、統戰部及港澳辦等。&#13;<br> （圖）何猷龍係上市公司訪京團嘅副團長。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>