<html><header><meta charset="utf-8"><title>一味窩輪：利豐反覆向上9438吼低買</title></header><body><h1>一味窩輪：利豐反覆向上9438吼低買</h1><p>恒指假後又升90點，出口股領風騷，利豐（494）升50仙，收9.25元。利豐得隻Call輪9438，受正股帶動，彈升33%，收10.6仙，隻輪10月杪夠鐘，溢價11.5%，槓桿率8.7倍。&#13;<br> 正股近期一浪高過一浪，但仍反覆，高追隻輪未必化算，可候回吐時收集，走短線，有錢落袋則套利散水。&#13;<br> 經常同利豐共榮辱嘅德昌（179），亦有20仙進帳，收8.60元。德昌Call輪只有兩件，9705係仙輪，溢價20%，冇人吼，冇交投。9731收65仙，升12%，8月到期，溢價9.9%，槓桿率13.2倍，全日得20萬份易手，可等候回落番60仙以下先至吸納。&#13;<br> 和黃（013）升70仙，升幅1.6%唔算多，但隻Call輪9683則彈升27%，打入龍虎榜，排第4，成交金額得2萬幾銀貨仔，7月中到期，現價1.9仙，溢價25.1%，槓桿率232倍。正股做44.10元，低過窩輪行使價55元好多，隻輪最後下場係瓜多過菜。<br> &#13;<br> <spanclass>亞鋁公司輪有得諗 &#13;<br> 亞洲鋁業公司輪314，喺正股（930）冇跌之下，自己散18%，明年4月到期，現價6.7仙，溢價8.7%，槓桿率11.5倍，有咁耐時間賭，隻輪唔係冇得諗，當然一定要細細注。&#13;<br> 章盛</spanclass></p></body></html>