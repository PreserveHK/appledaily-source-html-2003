<html><header><meta charset="utf-8"><title>　　寶Baby大讚葉劉好好公務員 - 李八方</title></header><body><h1>　　寶Baby大讚葉劉好好公務員 - 李八方</h1><p>噚日寶Baby間東亞銀行開業績發報會。雖然話就話講業績，但係有寶Baby喺度，八方與各位記者行家又點會放過佢，最熱門嘅樓市問題更冇走雞。原來baby對孫公就嚟推出嘅政策好有信心。寶baby話，雖然之前嗰九招冇乜效，但「後九招嚟之後會好幫到樓市……」&#13;<br> 當八方問佢對剛離開政府嘅葉太點睇，雖然葉太之前激親baby，但係baby都讚咗佢幾句，「佢係好好嘅civilservant（公務員），好loyal（忠心），veryveryloyal（非常非常忠心）。上司叫佢走就走，跳就跳。」相信葉劉聽到，會有一番滋味在心頭。<br> &#13;<br> <spanclass>綠紙草案咪重靚 &#13;<br> 講到23條，baby對政府唔用白紙草案有乜睇法？佢話政府被人迫，就當然唔會用白紙草案，但可唔可以用PinkBill（粉紅紙草案）？GreenBill（綠紙草案）？「綠色咪重靚過白色」。又係一個新拆局。&#13;<br> Baby咁肯講嘢，上次對23條同中銀事件都咁敢言，咁出年重會唔會再選立法會？佢話：「明年六月就會知道會唔會再去……不過如果我次次非三點不露，就唔再去啦。」&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></spanclass></p></body></html>