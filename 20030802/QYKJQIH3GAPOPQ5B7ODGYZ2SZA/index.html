<html><header><meta charset="utf-8"><title>8大最近投注站酒吧落注話咁快</title></header><body><h1>8大最近投注站酒吧落注話咁快</h1><p>賭波博彩正式規範化，各位年滿18歲人士可往各間香港賽馬會投注站落注賭波；雖然部份投注站只延遲至晚上11:30關門，但各區的酒吧都表示十分歡迎。論最旺場而最近投注站的酒吧，必屬尖沙嘴寶勒巷、銅鑼灣駱克道及太子通菜街一帶。不妨約埋幾個Friends齊齊蒲吧兼合法賭波喇！&#13;<br>&#13;<br>記者：梁煒健、何善華&#13;<br>攝影：陳盛臣、陳智良、伍慶泉、梁煒健&#13;<br>Model：Cookie、Kelly、Louise、Kitty（KOne）</p><p><b> $100凌晨蒲點</b> &#13;<br> 過咗凌晨12點後，想搵地方吃喝玩樂真係唔多，全部集中於市區之內。如果你只想消費$100左右，以下嘅消費熱點可能啱你。</p><p><spanclass><fontstyle>唱K唱通頂房租每位$65  &#13;<br> 凌晨時分，年輕人最Hit嘅娛樂，必然係約埋三五知己去唱K。位於豉油街鴻都商場嘅NewayCity，內有120間主題K房，不用多講乜嘢新歌都有得唱。家陣由傍晚6:00唱到朝早6:00，房租每位$65，包兩杯冇酒精飲品及免費生果盤，不過要另收加一。&#13;<br> &#13;<br> NewayCity&#13;<br> 地址：旺角豉油街60-104號鴻都商場地下至2樓&#13;<br> 電話：27718669&#13;<br> 營業時間：24小時</fontstyle></spanclass></p><p><spanclass><fontstyle>山東街網吧通頂新消費  &#13;<br> 位於旺角鬧市的一間網吧，近日推出益玩家嘅「通頂新消費」時段，踏正子夜12時只需付出一個價錢，就可以盡情地任玩連續12個小時，非常抵玩。&#13;<br> &#13;<br> 新收費新資料：逢星期日至星期四12:00am至12:00nn，收費一律$45；而星期五、六及公眾假期則收費$60。&#13;<br> 狙擊機地&#13;<br> 地址：旺角山東街55號1樓&#13;<br> 電話：23329229&#13;<br> 營業時間：24小時</fontstyle></spanclass></p><p><spanclass><fontstyle>午夜篤波$42一個鐘  &#13;<br> 喺凌晨，男士們除咗唱K、打牌之外，相信打枱波就最多人玩。原來喺凌晨1點後，尖沙嘴寶勒巷內嘅奧運桌球城，篤波可以平至$42一個鐘，比晚黑嘅黃金時段$75一個鐘平一大截。&#13;<br> &#13;<br> 奧運桌球城&#13;<br> 地址：尖沙嘴寶勒巷6-8號2樓&#13;<br> 電話：23122468&#13;<br> 營業時間：24小時</fontstyle></spanclass></p><p><spanclass><fontstyle>$90歎豬骨煲  &#13;<br> 太子區有間以豬骨湯底馳名的火鍋店，一大煲正斗豬骨煲都係$90。豬骨煲的湯底由新鮮蘿蔔、粟米、大蒜、黑胡椒，以及大骨熬製而成。若然重唔夠飽，加一碟手切鮮肥牛、四寶丸（牛肉丸、鯪魚球、豬肉丸及墨魚丸）、沙井吊蠔（6隻計），每碟都唔使100蚊，絕對係「夜蒲一族」消夜嘅聚腳點。&#13;<br> &#13;<br> 正斗（火鍋）豬骨煲&#13;<br> 地址：旺角花園街239號（近界限街）&#13;<br> 電話：21423886&#13;<br> 營業時間：6:00pm-6:00am</fontstyle></spanclass></p><p><spanclass><fontstyle>尖沙嘴至正牛雜專家  &#13;<br> 唔講唔知，喺尖沙嘴區原來有6間源記茶餐廳，嚟緊重多一間開業㖭！雖然SARS令其生意大跌，但家陣已回復昔日人流，每晚凌晨時分都坐到4、5成客。源記最出名係牛雜河，無論係牛腩、牛肚、牛腸都好正好入味，小記就最欣賞其淨牛雜，大大碗$50，牛雜麵則每碗$17。&#13;<br> &#13;<br> 源記茶餐廳&#13;<br> 地址：尖沙嘴赫德道1-3號地下&#13;<br> 電話：27235846&#13;<br> 營業時間：7:30am-6:00am</fontstyle></spanclass></p><p><spanclass><fontstyle>必吃$5勁辣魚蛋  &#13;<br> 蒲完寶勒巷嘅酒吧後，又係時候醫肚，踏出寶勒巷即見一檔售賣串燒小吃嘅華記小食。華記屹立於該處已有5年之久，最多人捧場都係其秘醬勁辣魚旦，$5一串有成6粒，確係惹味；另有珍寶腸、墨魚丸、貢丸等，每串$8，抵食。</fontstyle></spanclass></p><p>華記小食&#13;<br> 地址：尖沙嘴寶勒巷1號地下（赫德道交界）&#13;<br> 營業時間：12:00nn-5:30am&#13;<br> &#13;<br> <spanclass><fontstyle>$538四人打牌兼有小菜套餐  &#13;<br> 出名乾淨嘅皇雀會，惠顧雀局只需$538（周五、六及假期前夕$588），4個人就可以打足12個鐘，更可享用精美小菜套餐，食物水準唔錯。</fontstyle></spanclass></p><p>皇雀會&#13;<br> 電話：27873838&#13;<br> 地址：旺角洗衣街74號得寶大廈3、4樓&#13;<br> 營業時間：24小時</p><p><spanclass><fontstyle>午夜自選麵餐每位$26  &#13;<br> 喺旺角想搵平、靚、正嘅消夜套餐，相信只有去茶餐廳先有得食。位於洗衣街嘅南豐餐廳，24小時營業，其中有自選麵餐，五香肉丁、豬扒或火腿等食物，配以米粉或公仔麵，每客只需$26，要凍飲就要加多$2。&#13;<br> &#13;<br> 南豐餐廳餅店&#13;<br> 電話：23981718&#13;<br> 地址：旺角洗衣街80-84號地下&#13;<br> 營業時間：24小時</fontstyle></spanclass></p><p><spanclass><fontstyle>首間凌晨營業玩具店  &#13;<br> 蒲開旺角玩具店嘅朋友，一定識得東哥，佢喺豉油街嘅地舖剛開張，主要售賣高達模型、合金玩具。東哥呢間ToysHobby新店，最具特色就係營業到凌晨4點，為咗慶祝新開張，最新BANDAI出品嘅三款THE超合金，包括鐵甲萬能俠、三一萬能俠及小露寶，每款售價由$120減至$99，不過只於午夜12:00後減價，想買趁手。&#13;<br> &#13;<br> ToysHobby&#13;<br> 電話：27710171&#13;<br> 地址：旺角豉油街48號地下（近KK酒吧）&#13;<br> 營業時間：12:00nn-4:00am</fontstyle></spanclass></p></body></html>