<html><header><meta charset="utf-8"><title>　　陳太政治唔講又講 - 李八方</title></header><body><h1>　　陳太政治唔講又講 - 李八方</h1><p>陳方安生噚日上鄭裕玲（DoDo）喺無綫嘅清談節目《智趣相投：不一樣的對話》做嘉賓，問DoDo點解咁大面？DoDo話因為曾同陳太一齊參加聯合國兒童基金外訪活動，兩人一見如故，不過陳太應承做嘉賓有兩個條件：唔好通知傳媒、唔講政治。&#13;<br> 噚日記者喺將軍澳無綫等何定鈞時見到陳太，但佢堅持唔做訪問，記者惟有追問DoDo，佢話：「本來講明唔可以講政治，不過我都忍唔住問咗幾個問題，我問佢香港最近發生咁多事，作為一個市民點睇，陳太話七月一號令人好振奮，既然市民對政治有要求，希望政府多聽市民訴求。」&#13;<br> （圖）陳太（右）諗住秘密上鄭裕玲節目做嘉賓，但俾記者撞到。&#13;<br> <br> &#13;<br> 傳真︰2623-9278&#13;<br> 電郵︰<ahref>pf_lee@appledaily.com </ahref></p></body></html>