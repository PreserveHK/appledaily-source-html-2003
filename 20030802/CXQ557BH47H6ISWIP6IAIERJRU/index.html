<html><header><meta charset="utf-8"><title>一有球賽聲震謝斐道</title></header><body><h1>一有球賽聲震謝斐道</h1><p>數到鄰近投注站、又經常迫爆的港島區酒吧，則莫過於謝斐道一帶的酒吧街，而當中可以飛快地前往落注的酒吧，必然係位於投注站對面嘅BarnII酒吧，其實除了地理上處於有利位置，其偌大的裝修亦是晚晚迫爆的原因。</p><p><b> BarnII　最快到達投注站時間約2分鐘win</b> &#13;<br> <spanclass><fontstyle>坐邊度都睇到直播  &#13;<br> BarnII地方的確夠寬敞，大得嚟每個位置都可以睇到電視，有投影亦有平面電視機，HappyHour啤酒及小食收費相宜，難怪採訪之日，剛啱遇上TVB喺現場直播利物浦對港聯賽事，全場爆滿，氣氛弄至熱鬧非常。</fontstyle></spanclass></p><p><b> 揸Fit人話</b> &#13;<br> 基本上賭波規範化對生意會有幫助，但因賭法重未明朗，例如可唔可以賭半場後可以再落注？若果只係畀球迷開賽前落注，咁對生意就無太大幫助。&#13;<br> &#13;<br> BarnII&#13;<br> 地址：銅鑼灣謝斐道470-484號信諾環球保險中心1樓&#13;<br> 電話：25910354&#13;<br> 營業時間：5:00pm-5:00am</p><p><b> CityDancer　最快到達投注站時間約5分鐘OK</b> &#13;<br> <spanclass><fontstyle>全港至熱LiveBand  &#13;<br> 近年港人喜歡北上深圳蒲吧，皆因上面嘅酒吧有LiveBand及舞池，有細小嘅舞池已經足夠，迫下迫下頗過癮。其實4年前CityDancer已經有此設施，LiveBand至勁，而且一直是城中OL周五、六的必蒲點，而捧場客多至要在外排隊進入，皆因場內只可坐135人，企位另計。雖然被SARS搞殘，但現時已達當年全盛時期嘅7成，且愈來愈多型人出沒。CityDancer更不時舉行迷你演唱會，正如Beyond葉世榮於31號晚現場客串表演，全場自然起哄。</fontstyle></spanclass></p><p><b> 揸Fit人話</b> &#13;<br> 我贊成政府賭波規範化，多少都會令酒吧業復甦，所以遲啲會喺酒吧內添置新嘅影音器材，方便睇較大型嘅足球賽事。</p><p>我好少蒲吧，每個月只落嚟兩、三次，最鍾意同朋友跳吓舞、飲吓酒兼吹水。&#13;<br> &#13;<br> CityDancer&#13;<br> 地址：銅鑼灣告士打道250-254號伊利沙伯大廈地下G9號舖&#13;<br> 電話：25722162&#13;<br> 營業時間：5:00pm-5:00am（星期日休息）</p><p><b> 時空狙擊　最快到達投注站時間約2分鐘win</b> &#13;<br> <spanclass><fontstyle>銅鑼灣至大網吧  &#13;<br> 想一次過滿足到「打機同睇波」樂趣確非難事，有6,000多呎可容納300人嘅時空狙擊網吧，是全區最大間的網吧，地方夠寬敞。經理Dick哥表示，由開業已在電腦安裝了直播足球賽事的軟件，日間主要有學生，睇波客不多，但若有足球直播，就會吸引唔少成年人睇波，而若賽事本身具號召力，全場爆滿亦非難事。&#13;<br> Dick哥又認為賭波規範化對香港經濟有百利而無一害，覺得馬會實施賭波措施，唔會好似外圍莊家般，可以輸到傾家蕩產，相信馬會有能力和服務去控制「病態賭徒」的增長。</fontstyle></spanclass></p><p><b> 揸Fit人話</b> &#13;<br> 喺直播足球賽事下同酒吧搶生意，一定係輸多贏少，皆因網吧並無酒牌，所以要爭取嘅對象，都係嚟自一班鍾意打機又鍾意睇波嘅年輕人。&#13;<br> &#13;<br> 時空狙擊&#13;<br> 地址：銅鑼灣謝斐道483-497號新城大廈1樓&#13;<br> 電話：25730773&#13;<br> 營業時間：24小時營業&#13;<br> 備註：成人$14/hr（逢周日至周四）$16/hr（周五及周六）&#13;<br> 　　　學生$10/hr（逢周日至周四）$12/hr（周五及周六）</p></body></html>