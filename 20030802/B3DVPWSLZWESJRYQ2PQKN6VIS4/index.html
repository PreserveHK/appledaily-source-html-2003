<html><header><meta charset="utf-8"><title>皇馬門券「失蹤」之謎<br>公益金踢爆康寶駒講大話</title></header><body><h1>皇馬門券「失蹤」之謎<br>公益金踢爆康寶駒講大話</h1><p>「以康寶駒領導嘅足總，衰過董建華領導嘅特區政府。」始終堅持排隊最好的香港足球總會主席康寶駒惹來市民公憤。皇家馬德里表演賽門票發售秩序混亂，上千球迷烈日下排了大半天而最後也撲空，凌晨警方清場時青少年喧嘩起哄，有人推倒鐵馬以洩心頭之憤，排隊黨則逍遙法外。　記者：蔡元貴、李家傑、溫文學</p><p>【本報訊】足總幾日前公布皇馬表演賽公開發售門票有二萬四千張，前日反口說只得萬六張，市民感覺被愚弄而心生不忿。惡勢力橫行大球場，有球迷因「公仔人」紋身漢插隊而買不到靚位，各界矛頭直指足總與警方。足總昨開會討論是否將內部認購餘下門票作公開發售，但未有結論。&#13;<br> 皇馬一萬六千張門票在六小時內迅速被球迷搶購一空，前晚九時開售，昨凌晨三時沽清。市民都不滿足總的售票安排，兩個電台早上的時事節目，瀰漫着的都是憤怒的空氣。聽眾李先生批評足總明知球迷通宵排隊也不應變：「唔怪得香港足運低落到咁，明知咁大場波，個腦筋要轉吓㗎嘛。」<br> &#13;<br> <spanclass>「公仔人」打尖不敢投訴 &#13;<br> 康寶駒在前晚門票開售後突宣布只得一萬六千張票發售，而非足總總幹事林俊英日前說的二萬四千張，引起市民鼓譟。康寶駒強調從無說過公售二萬四千張門票，「記者又無問，可能市民接收錯咗，又可能我哋講嘅時候有啲誤會。」他解釋，所謂二萬四千張門票包括萬六張現場發售，三千一百張給旅發局，三千二百張給贊助商，一千張給公益金。&#13;<br> 他辯說今場賽事有「多達」萬六張球票公開發售已屬史無前例，足總賽事一向有三分二球票由內部認購，今次已減了一半。&#13;<br> 市民不滿的還有排隊秩序混亂，聽眾張小姐星期一開始通宵排隊，初時前面只得三十至五十人，到了前日，前面卻多了五百人，「不斷有人jam（擠）入嚟，足總點解唔登記？我等咗四日四夜，想買千五蚊嘅飛，俾惡勢力買晒。」她不敢投訴，「前面打尖有啲係公仔人（紋身漢）嚟㗎，點篤呀？」</spanclass></p><p><spanclass>排隊買票應要維持秩序 &#13;<br> 立法會議員張文光也有排隊，但買不到票，他重不反對排隊方式，但當局必須維持秩序：「排隊係公平嘅，有啲老人家唔識上網，點睇波呀？不過你既然選擇得排隊，你就應該維持好秩序，同埋杜絕黃牛，曾蔭培應該跟進一下，要對得住排好耐隊買唔到飛嘅市民。」&#13;<br> 聽眾盧先生更怒斥足總主席：「以康寶駒領導嘅足總，衰過董建華領導嘅特區政府。」他前日中午從新聞報道得知有二千人排隊，就立刻出動，「我聽到警方數人，我排到二千五百八十一，每人買四張，應該買到，點知最後買唔到。」&#13;<br> 康寶駒堅持排隊最好，「打尖唔係我哋可以控制好，派籌唔公平。除咗排隊之外，重有咩好先？抽籤又靠運氣……點解打尖，因為鐵馬放得好鬆，好容易俾人攝到入去。」他又說沒有及早開放大球場，是因為要經康文署批准，租場亦昂貴。聽眾蕭先生對康寶駒的辯解相當不滿：「聽康寶駒講嘢好不知所謂，好彩香港市民高質素，噚日個四百人唔走，你都好大劑。」<br> &#13;<br> <spanclass>公益金澄清只獲408飛 &#13;<br> 民政事務局局長何志平昨回應事件，說排隊是有文化的表現，「呢個係排隊文化，香港係法治嘅社會，係守秩序嘅社會。」他補充，足總可以吸取經驗，日後安排會更好。&#13;<br> 康寶駒說對外發售門票中，一千張是配給公益金。公益金晚上發表「重要通告」澄清，表示該會共獲分配四百零八張面額一千五百元的門票。警方則警告，炒賣門券屬違法，商業罪案調查科會密切留意互聯網，了解是否有違法活動。&#13;<br> 向隅球迷若想趁熱鬧，可於八月八日當晚往旺角大球場會，透過大型電視屏幕觀戰。康文署會以抽籤方式免費分配入場券，市民可透過該署轄下十八區運動場索取表格，或登上<ahref http:>www.lcsd.gov.hk 下載。</ahref></spanclass></spanclass></p></body></html>